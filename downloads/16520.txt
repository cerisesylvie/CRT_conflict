Consiglio Regionale della Valle d'Aosta - Oggetto del Consiglio n. 2920 del 8 gennaio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2920 del 8 gennaio 1998 - Resoconto
SEDUTA ANTIMERIDIANA DELL'8 GENNAIO 1998
OGGETTO N. 2920/X Ratifica di deliberazioni adottate dalla
Giunta regionale in via d'urgenza.
Oggetto n. 4228 in data 24 novembre 1997: Approvazione
dell'elenco degli interventi prioritari della Regione per i quali
richiedere il finanziamento ai fini della predisposizione dello
schema previsionale e programmatico del Bacino del Po, per il
triennio 1997/1999, ai sensi dell'articolo 31 della legge n.
183/1989.
Presidente Pongo in votazione la ratifica della deliberazione in
oggetto:
Presenti, votanti e favorevoli: 25
Il Consiglio approva all'unanimità
Oggetto n. 4364 in data 1° dicembre 1997: Approvazione di
criteri integrativi di determinazione dell'indennità compensativa
ai sensi della legge regionale 18 agosto 1986, n. 49 e successive
modificazioni, recante norme per l'applicazione in Valle d'Aosta
del regolamento CEE 797 del 12 marzo 1985 relativo al miglioramento
dell'efficienza delle strutture agrarie (annata agraria 1997).
Presidente Ha chiesto la parola il Consigliere Viérin Marco.
Viérin M. (Aut) Volevo chiedere alcuni ragguagli in merito alle
previsioni di questo triennio 1997-1999 rispetto a quella che era
la situazione pregressa.
Presidente Ha chiesto la parola l'Assessore all'agricoltura e
risorse naturali, Vallet.
Vallet (UV) En ce qui concerne cet acte il n'y a pas de grandes
nouveautés par rapport aux procédures et aux critères qui étaient
établis précédemment.
Cet acte c'est rendu nécessaire par le fait qu'on a mieux défini
le type de cultures admises au paiement.
Pour ce qui concerne la situation générale du vert agricole, je
peux dire avec satisfaction qu'on a pourvu au paiement des
indemnités afférentes à l'année ?96; on a réglé toutes les
situations qui se traînaient depuis plusieurs années; on prévoit de
régler les paiements afférents à l'année ?97 au cours du mois de
février ou mars ?98.
On a finalement mis à point le système et depuis l'année ?98 il
sera possible de payer les contributions prévues pour l'année au
cours de l'année courante. Donc ?98 sera payé avant la fin de
?98.
Presidente Ha chiesto la parola il Consigliere Viérin Marco.
Viérin M. (Aut) Volevo anche sapere qualcosa in merito ai casi
particolari che vengono menzionati nel deliberato riferiti a
situazioni aziendali non perfettamente riconducibili alle
precedenti tipologie, i quali - si dice - saranno esaminati e
definiti in un'apposita commissione tecnica interna.
Vorrei sapere, visto che questa delibera andava alla Commissione
di coordinamento, se c'è già stato il parere.
Presidente Ha chiesto la parola l'Assessore all'agricoltura e
risorse naturali, Vallet.
Vallet (UV) La commission technique interne est prévue étant
donné que plusieurs fois il y a des situations qui doivent être
examinées plus dans le détail vu que beaucoup de situations
présentent des cas particuliers, qui ne correspondent pas
exactement aux critères fixés par les règlements et les
délibérations. Donc avant de nier la prime, nous retenons qu'il est
nécessaire d'examiner les cas un par un et de ne pas limiter le
jugement à un seul fonctionnaire, mais de définir la situation à
l'intérieur d'une commission qui est formée par au moins 5
personnes: assesseur, coordinateur, dirigeant et deux techniciens
responsables du secteur. Pour ce qui concerne l'approbation de la
Commission de coordination, je n'ai pas de nouvelles.
Presidente Pongo in votazione la ratifica della deliberazione in
oggetto:
Presenti, votanti e favorevoli: 24
Il Consiglio approva all'unanimità
Oggetto n. 4521 in data 15 dicembre 1997: Concessione di
contributo alla Fondazione per la formazione professionale
turistica ai sensi dell'articolo 4 della legge regionale 28 giugno
1991, n. 20, per l'anno 1997. Approvazione ed impegno di spesa.
Presidente Ha chiesto la parola il Consigliere Tibaldi.
Tibaldi (Ind) Diversi mesi fa abbiamo sollevato noi
dell'opposizione diverse obiezioni su quella che è la gestione
della Fondazione per la formazione professionale turistica.
Al di là della quantità del contributo che oggi viene proposto a
ratifica, non è una questione di quantità della spesa, ma è una
questione di qualità e di indirizzo della spesa, quindi sarebbe
opportuno sapere se a livello assessorile sono stati individuati
indirizzi un po' più concreti e chiari per far sì che
quest'istituzione possa effettivamente esplicare l'attività per la
quale è stata costituita qualche anno fa e quindi conoscere da quel
momento ad arrivare ad oggi se ci sono state delle svolte per
quanto riguarda gli indirizzi fondamentali della Fondazione.
Ripeto, non è una questione relativamente ad un contributo che
oggi ci viene richiesto di ratificare, che ammonta a poco meno di
21 milioni, ma si tratta di capire se la qualità dell'intervento si
intende mutarla nelle intenzioni politiche dell'Assessore oppure se
rimarrà su quella linea che abbiamo più volte obiettato non solo
io, ma anche altri rappresentanti dell'opposizione.
Presidente Ha chiesto la parola il Consigliere Collé.
Collé (Aut) A completamento di quanto ha già detto Tibaldi
sarebbe utile capire per l'anno in corso, ad esempio per quanto
riguarda i corsi di formazione, lasciando perdere quello che sono
gli impianti a fune, ma più specificatamente per quanto riguarda il
settore alberghiero, cosa si intende fare, se la fondazione per il
?98 intende portare avanti dei corsi e che tipo di corsi.
Di questo abbiamo parlato più volte e anche recentemente in
commissione, fino a poco tempo fa c'era ancora una certa
confusione. Voglio ricordare che, sempre in commissione, si era
parlato di quella che dovrebbe essere la funzione del Consorzio che
è nato nel ?97, anche se è decollato solo nel mese di giugno;
vorremmo sapere oggi - approfittando di questa delibera - se questo
Consorzio sta già lavorando e se porterà avanti anche per quanto
riguarda il settore alberghiero il discorso dei corsi di
formazione. Diversamente vorremmo capire la Fondazione per la
formazione professionale se per l'anno in corso si limiterà a fare
un'attività di normale amministrazione.
Presidente Ha chiesto la parola l'Assessore al turismo,
commercio e sport, Agnesod.
Agnesod (UV) Per quanto riguarda gli indirizzi della Fondazione,
è una realtà che in questo momento sta lavorando nello spirito per
cui è stata costituita. Mi spiego: la Fondazione è composta da
rappresentanti di tutte le categorie che operano nel settore del
turismo nella nostra Regione e ha una funzione di preparazione, di
indirizzo, di indicazione, di proposta - forse questo è il termine
più giusto - di corsi che servono per le categorie che la
compongono.
Quindi ci sono state una serie di indicazioni che sono pervenute
da rappresentanti nella Fondazione delle diverse categorie, sono
stati proposti corsi che verranno realizzati nel corso del ?98,
management alberghiero compreso, ma non solo, anche corsi di
preparazione all'interno delle figure che operano negli alberghi.
Questi corsi però non saranno realizzati, come avveniva in passato
con grande difficoltà, direttamente dalla Fondazione stessa che non
ha la struttura per farlo, e non è nostra intenzione, come è già
stato evidenziato in altri interventi che abbiamo avuto modo di
fare su quest'argomento, creare una struttura in più apposita per
questo settore.
Invece la Fondazione - riferendomi anche a quello che diceva
prima Collé - farà da supporto per la realizzazione pratica, per
seguire i corsi concreti a questo Consorzio che è stato costituito
appositamente che servirà per noi, intesi come Fondazione
formazione professionale turistica, e anche per l'agenzia del
lavoro stessa, quindi per tutto il settore della formazione che
riguarda il settore industriale, il settore artigianale e tutti
coloro che operano in questo settore. Questo consorzio opera in
questo senso e in base alle indicazioni e alle proposte che
verranno accolte dalla Comunità Europea come progetti qualificanti
e quindi da finanziare, poi operativamente sarà il consorzio che li
realizzerà.
Per quanto riguarda la fondazione, abbiamo in questo caso una
delibera di 20 milioni, secondo me non dovremmo più avere neanche
una lira in queste delibere, perché nel momento in cui dovesse
essere a pieno ritmo, completamente funzionante, i corsi stessi
assorbirebbero le spese del personale e le spese amministrative,
perché ogni corso racchiude in sé una parte di spese del personale
anche della fondazione. Ma non essendoci il numero sufficiente di
corsi che riescono a coprire tutto il periodo dell'anno, abbiamo
ancora questi periodi qua che sono scoperti e che dobbiamo pagare
noi. Sono 20 milioni, sono pochi, ma credo che dovremmo arrivare
all'ottimale a spenderne ancora di meno. Tendenzialmente dovremmo
riuscire a ridurre queste spese, perché significa che la fondazione
riesce a produrre un numero tale di corsi per riuscire ad essere
autosufficiente dal punto di vista della spesa, perché nelle norme
comunitarie di questi progetti sono previsti anche i finanziamenti
per gli amministratori degli enti che fanno richiesta.
Presidente Ha chiesto la parola il Consigliere Collé.
Collé (Aut) Un primo passo credo che sia stato fatto, nel senso
che noi da sempre avevamo contestato quella che era l'impostazione
della Fondazione in merito a questi corsi perché ritenevamo e
riteniamo che l'esito, il numero dei partecipanti, il riscontro che
questi corsi negli anni hanno dato non era da un punto di vista non
solo di numero, ma anche di qualità, giustificabile dal punto di
vista della spesa. Se abbiamo capito, ora la Fondazione farà
esclusivamente da supporto nei confronti di questo Consorzio che si
occuperà dei corsi. Sicuramente questo è un passo importante.
Adesso si tratta di vedere come il Consorzio si muoverà per
andare ad individuare dei corsi che servano alle nostre aziende, ai
nostri operatori turistici sul territorio perché è di questo che
molte volte abbiamo discusso quindi al momento non possiamo entrare
nel merito anche perché non conosciamo quello che sarà o è il
programma per il ?98.
Rimane un secondo dubbio a questo punto. La Fondazione oggi
manda avanti la scuola alberghiera e fa da supporto per questi
corsi ad un altro ente che è il Consorzio. Ci chiediamo - chiediamo
perlomeno di riflettere su questo - se è ancora giustificabile che
un Consiglio di amministrazione così come è impostato, così come
costa all'ente pubblico, così come costa ai cittadini, a
prescindere che poi i soldi arrivino dalla Regione o dalla CEE,
però se un consiglio di amministrazione ha ancora, così come è
impostato oggi, senso di esistere.
Presidente Pongo in votazione la ratifica della deliberazione in
oggetto:
Presenti: 27
Votanti: 21
Favorevoli: 20
Contrari: 1
Astenuti: 6 (Collé, Dujany, Lanièce, Lanivi, Marguerettaz,
Tibaldi)
Il Consiglio approva
Oggetto n. 4523 in data 15 dicembre 1997: Concessione, ai sensi
della legge regionale 31/92, di un contributo di lire 80.000.000 al
Casino de la Vallée - gestione straordinaria - di Saint-Vincent,
nelle spese sostenute per l'organizzazione delle finali del
campionato italiano di biliardo, specialità 5 birilli, boccette,
pool snooker e carambola - Saint-Vincent 21/23 giugno 1997.
Approvazione ed impegno di spesa.
Presidente Ha chiesto la parola il Consigliere Collé.
Collé (Aut) Prima di entrare nel merito di questa e delle altre
tre delibere, dove vorrei fare un discorso generale, approfitto di
quest'occasione per chiedere al Presidente della IV Commissione -
data l'assenza del Presidente della Giunta - se, visto che
apprendiamo dai giornali che è in procinto il Governo regionale di
chiudere la trattativa con Finoper, anche la minoranza qui presente
possa essere messa a conoscenza di quanto sta accadendo. Un mese
fa, Presidente Piccolo, le ho inviato una lettera in cui le
chiedevo delucidazioni in merito. Se questo è il comportamento e se
i giornalisti e i giornali devono sapere prima di quanti lavorano
qui dentro cosa sta accadendo, ne prendiamo atto, ma sicuramente
non possiamo essere soddisfatti.
Detto questo, volevo chiedere a proposito di queste quattro
delibere delucidazioni in questo senso. Il 17 marzo 1997, con
delibera n. 905, la Giunta regionale e poi la IV Commissione hanno
approvato il programma delle manifestazioni che seguiva la delibera
precedente, la n. 5404, che era quella dei criteri per la
regolamentazione delle manifestazioni che si andavano a fare nel
corso dell'anno. Andando a guardare l'elenco delle manifestazioni
di prestigio a cui si riferiscono queste quattro delibere, con
riferimento alle quattro delibere oggi a ratifica, chiediamo
delucidazioni perché non troviamo un riscontro che possa essere
giustificabile. C'era una previsione di spesa per quanto riguardava
il giornalismo di questo tipo: premio giornalistico, 300 milioni;
festival del cinema comico, 500 milioni; gran premio Saint-Vincent
biliardo, 500 milioni; Saint-Vincent estate Palatenda, 900 milioni,
per un importo totale a preventivo di 2,2 miliardi. Ci troviamo
oggi a rettificare queste quattro delibere, il cui importo ammonta
a 1,21 miliardi.
La mia domanda è questa. Capisco che quando si fa un preventivo
all'inizio dell'anno non si può essere precisi alla lira, ma
sbagliarsi - almeno questa è l'interpretazione leggendo la delibera
di marzo e quelle di oggi - del 100 percento, passando da 1 a 2
miliardi, ci porta a chiedere il perché e preghiamo l'Assessore di
darci una risposta in merito.
Presidente Ha chiesto la parola il Consigliere Piccolo.
Piccolo (ADP-PRI-Ind) Visto che sono stato chiamato in causa la
provocazione la faccio io anche perché il Consigliere Collé aveva
mandato una lettera di richiesta di incontro con il Presidente
della Giunta regionale, e l'incontro è avvenuto; il problema era
che il Consigliere Collé in quella seduta non c'era...
(intervento del Consigliere Collé, fuori microfono)
... mi pare che tu avessi delegato Marguerettaz... la
Commissione prima della chiusura delle feste natalizie...
probabilmente aveva problemi più importanti....
Presidente Ha chiesto la parola l'Assessore al turismo,
commercio e sport, Agnesod.
Agnesod (UV) Mi riferisco alla seconda parte della domanda. Per
quanto riguarda il problema degli importi che rispetto a quelli che
erano preventivati risultano notevolmente inferiori, quelli spesi,
sono delle previsioni che a noi giungono dalla Casa da gioco. La
proposta viene fatta direttamente dalla Casa da gioco e noi diamo
solo un contributo come lo diamo per tutte le altre manifestazioni
a cui contribuiamo attraverso la legge 31. In base a questa legge
andiamo a verifica del preventivo e poi contribuiamo a consuntivo
con la documentazione che sia però allineata con le spese
effettivamente sostenute e la stessa cosa facciamo per quanto
riguarda questo tipo di intervento.
Se poi il preventivo non è confacente con le spese
effettivamente sostenute, dipende dall'organizzatore, ma non da
noi. Concordo su questo tipo di differenza che esiste fra quanto
era stato preventivato e quanto poi è risultato speso. Menomale che
abbiamo speso 1 miliardo in meno e non in più.
Presidente Ha chiesto la parola il Consigliere Collé.
Collé (Aut) Solo per rispondere al Presidente Piccolo: in
effetti il Consigliere Marguerettaz mi dice che c'è stata questa
riunione, ma credo anche che la dichiarazione del Presidente sia
stata che gli aspetti nodali non erano definiti quindi, se mi
permette, Presidente, in quell'occasione non si è detto che si
chiudeva la trattativa con Finoper così come abbiamo letto dai
giornali quindi, a precisazione segue precisazione.
Presidente Pongo in votazione la ratifica della deliberazione in
oggetto:
Presenti: 25
Votanti e favorevoli: 17
Astenuti: 8 (Aloisi, Collé, Dujany, Lanièce, Lanivi,
Marguerettaz, Tibaldi, Viérin M.)
Il Consiglio approva
Oggetto n. 4524 in data 15 dicembre 1997: Concessione, ai sensi
della legge regionale 31/92, di un contributo di lire 280.000.000
al Casino de la Vallée - gestione straordinaria - di Saint-Vincent
nelle spese sostenute per l'organizzazione del premio Aristophane
"Festival della satira e dell'umorismo", manifestazione nazionale,
svoltasi a Saint-Vincent dal 12 al 16 marzo 1997. Approvazione ed
impegno di spesa.
Presidente Pongo in votazione la ratifica della deliberazione in
oggetto:
Presenti: 27
Votanti e favorevoli: 20
Astenuti: 7 (Collé, Dujany, Lanièce, Lanivi, Marguerettaz,
Tibaldi, Viérin M.)
Il Consiglio approva
Oggetto n. 4525 in data 15 dicembre 1997: Concessione, ai sensi
della legge regionale 31/92, di un contributo di lire 628.000.000
al Casino de la Vallée - gestione straordinaria - di Saint-Vincent,
nelle spese sostenute per l'organizzazione, durante la stagione
estiva 1997, della manifestazione "Saint-Vincent Estate -
Palatenda". Approvazione e impegno di spesa.
Presidente Pongo in votazione la ratifica della deliberazione in
oggetto:
Presenti: 27
Votanti e favorevoli: 18
Astenuti: 9 (Aloisi, Collé, Dujany, Lanièce, Lanivi,
Marguerettaz, Rocchio, Tibaldi, Viérin M.)
Il Consiglio approva
Oggetto n. 4526 in data 15 dicembre 1997: Concessione, ai sensi
della legge regionale 31/92, di un contributo di lire 95.000.000 al
Casino de la Vallée - gestione straordinaria - di Saint-Vincent,
nelle spese sostenute per l'organizzazione e l'assegnazione del 32°
premio Saint-Vincent di giornalismo 1997. Approvazione e impegno di
spesa.
Presidente Pongo in votazione la ratifica della deliberazione in
oggetto:
Presenti: 25
Votanti e favorevoli: 24
Astenuti: 1 (Tibaldi)
Il Consiglio approva
Oggetto n. 4528 in data 15 dicembre 1997: Concessione, ai sensi
della legge regionale 31/92 di un contributo di lire 6.250.000 a
favore del Comitato per la valorizzazione e tutela del cane San
Bernardo, di Allein, nelle spese previste per l'organizzazione di
un raduno internazionale d'inverno dei cani San Bernardo, in
programma in Valle d'Aosta il 27 e 28 dicembre 1997. Approvazione
ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 25
Il Consiglio approva all'unanimità
Oggetto n. 4529 in data 15 dicembre 1997: Concessione, ai sensi
della legge regionale 31/92, di un contributo di lire 15.000.000 a
favore dello Ski Club Pila nelle spese previste per
l'organizzazione di quattro gare Fis di sci alpino maschile e
femminile, in programma a Pila dal 16 al 19 dicembre 1997.
Approvazione e impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 26
Il Consiglio approva all'unanimità
Oggetto n. 4530 in data 15 dicembre 1997: Concessione, ai sensi
della legge regionale 31/92, di un contributo di lire 15.000.000
allo Sci Club Crammont Mont Blanc, di Pré-Saint-Didier nelle spese
previste per l'organizzazione di due slalom giganti, gare Fis, in
programma a Courmayeur il 16 e 17 dicembre 1997. Approvazione ed
impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 26
Il Consiglio approva all'unanimità
Oggetto n. 4531 in data 15 dicembre 1997: Concessione, ai sensi
della legge regionale 31/92, di un contributo di lire 35.000.000 a
favore dell'Associazione italiana arbitri - sezione di Aosta -
nelle spese sostenute per l'organizzazione dell'VIII edizione del
torneo di calcio E. Cuneaz, svoltosi ad Aosta il 21 e 22 giugno
1997. Approvazione ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK