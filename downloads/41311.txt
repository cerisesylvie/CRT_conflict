Consiglio Regionale della Valle d'Aosta - Oggetto del Consiglio n. 456 del 6 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 456 del 6 marzo 2019 - Resoconto
OBJET N° 456/XV - Commémoration.
Rini (Presidente)
- Colleghi, abbiamo appreso con molta
tristezza che è mancata oggi all'età di 96 anni Ida Désandré,
partigiana sopravvissuta alla drammatica esperienza dei campi di
concentramento, che per decenni ha offerto la propria testimonianza
per sensibilizzare le persone, in particolare i più giovani, agli
orrori della guerra. Proprio nel 2014, come Consiglio regionale,
avevamo promosso un incontro intitolato simbolicamente "Il
passaggio del testimone" in cui Ida Désandré aveva raccontato la
propria esperienza in una sala, Maria Ida Viglino, gremita di
studenti valdostani, ricordo con tanto affetto e con tanta emozione
quell'incontro. Ricordiamo ancora la forza di questa donna, una
donna che si raccontava con una lucidità meravigliosa, che ci
stupiva per il suo coraggio e per la sua continua attività di
grande divulgatrice.
Aujourd'hui la Vallée d'Aoste perd l'un des grands interprètes
de son histoire contemporaine: Maria Ida Désandré restera à jamais
gravée dans nos cœurs tout comme le sera son
grand enseignement de vie. Au nom du Conseil régional de la Vallée
d'Aoste et à mon nom personnel, j'exprime notre profond chagrin et
une pensée particulière à son fils Roberto. Collègues, même s'il
n'est pas dans l'ordre du jour ce point, je vous demande d'observer
une minute de silence pour Ida.
(l'aula osserva un minuto di silenzio)
Presidente
- Ovviamente chi vuole intervenire su questo
punto, anche se non è iscritto all'ordine del giorno... credo sia
doveroso ricordare una personalità di questo livello in aula. La
parola alla collega Minelli.
Minelli (RC-AC)
- È con commozione che prendo la parola
ricordando Ida. Diciotto anni fa ho curato per l'Istituto storico
per la resistenza una pubblicazione destinata alle scuole della
quale io ho curato la parte relativa alla biografia di Ida, una
persona, come ho già detto la Presidente, straordinaria. Credo sia
corretto leggervi il messaggio che un'ora fa ho ricevuto da
Roberto, dal figlio di Ida, perché è significativo di quello che
questa donna è stata non solo per la sua famiglia ma per tutti
coloro che l'hanno conosciuta e per la nostra Regione: "
nel
primo pomeriggio di oggi, mercoledì 6 marzo 2019, la bella persona
che mi ha generato, Ida Désandré, non c'è più
".
Io vorrei ricordare brevemente quello che Ida ha rappresentato
quella che è stata la sua vita. Ida è salita sul vagone che la
portava a Ravensbrück il giorno del suo compleanno, nel 1944 Ida
compiva 22 anni lo stesso giorno in cui è partita su quel treno che
la portava a Ravensbrück. All'arrivo nel campo di concentramento
era giovane e quello che l'aveva colpita enormemente erano le
casette di Ravensbrück con i gerani in fiore, le casette delle
kapò
. Ida è rimasta in quel campo di concentramento ed è
sopravvissuta, lo diceva spesso, grazie anche all'aiuto delle sue
compagne, in modo particolare dell'amica Mariuccia. La solidarietà
femminile che Ida aveva respirato in quel campo di sterminio e di
grave disagio è uno dei motivi che le hanno permesso di continuare
a sperare, di continuare ad avere la forza per sopportare le
angherie quotidiane alle quali le prigioniere erano sottoposte. Non
è stato l'unico campo di concentramento in cui Ida ha vissuto, è
stata poi spostata e, in una lunga marcia sotto le bombe, è stata
poi portata a un altro campo ed è riuscita a sopravvivere anche lì.
Per molto tempo, come accade a tanti sopravvissuti allo sterminio,
Ida non ha raccontato la sua esperienza, non aveva il coraggio di
raccontare ai suoi figli quello che aveva vissuto in campo di
concentramento, l'ha fatto quando era già avanti con gli anni,
quando i suoi figli erano adulti.
Io ritengo che la testimonianza che questa donna ha saputo
portare e il coraggio con cui ha deciso da un certo punto in poi
della sua vita di percorrere tutte le scuole della nostra regione e
di raccontare quello che aveva vissuto... e quello che è stato il
periodo dello sterminio, della deportazione nei campi di
concentramento, Ida non era ebrea, era una deportata politica, non
sapeva neppure tanto di politica, è stata arrestata con suo marito
che era un attivista del Partito Comunista, ma lei era una giovane
donna con l'unica colpa di essere lì in quel momento. L'aver
vissuto quella terribile esperienza le ha però permesso di
sviluppare una coscienza civile e politica e l'ha accompagnata in
tutti gli anni della sua vita. Io non voglio dilungarmi oltre,
anche perché sono particolarmente commossa ma voglio pubblicamente
ringraziare questa persona per quello che è stata, come ha detto
suo figlio: "per la bella persona che lo ha generato".
Presidente
- Grazie per le belle parole collega Minelli.
La parola all'Assessore Certan.
Certan (ALPE)
- C'est avec vraiment une grande douleur
que nous avons appris cette nouvelle. Au nom du Gouvernement
régional, nous exprimons à Roberto et à toute sa famille
naturellement le sentiment le plus profond de condoléances. Ida
était douée, je dirais, d'une culture immense très simple mais très
profonde, profondément je dirais mise au jour par les douloureuses
expériences et les différentes vicissitudes que la vie lui a
réservées.
Ho conosciuto personalmente Ida in quanto Presidente della
biblioteca di Saint-Christophe negli anni Duemila, aveva ancora,
come ha ricordato la collega Minelli, quello spirito libero e nello
stesso tempo anche direi
pointu
,
perché sapeva essere
molto critica ma nello stesso tempo sapeva essere anche molto
puntuale e diretta e in quegli anni aveva scritto il suo libro e ha
fatto il giro, oltre che delle scuole, anche delle varie
biblioteche, dei luoghi di cultura. Probabilmente in quel momento
essendo riuscita a scrivere anche le varie esperienze, è riuscita
anche nello stesso tempo poi a raccontarle. Insieme a Roberto, che
comunque la seguiva e riusciva in qualche modo anche con un po' di
leggerezza a intervallare dei momenti anche di musica e di canzoni,
sicuramente è riuscita a trasmettere in questi anni tantissimi
concetti ai ragazzi delle scuole in modo, ripeto, semplice ma molto
diretto e molto profondo. Era molto amata dai ragazzi perché non
era tanto accondiscendente o non era "lisciosa" nei loro confronti:
"cari ragazzi", ma cercava di trasmettere il suo bagaglio affinché
loro potessero diventare più forti e trasmettere alle future
generazioni dei messaggi. Ricordo che lei un giorno ha detto:
"
io mi auguro che mai più l'umanità debba vedere quello che
abbiamo visto noi. Non fa niente, chi è sopravvissuto è
sopravvissuto e ce l'ha fatta, ha subito quello che ha subito, ma
io mi auguro che l'umanità non debba più ripercorrere un simile
momento storico
". Ecco, credo che tutta la Valle d'Aosta, ma
non solo, veramente tutti i ragazzi e i nostri figli in qualche
modo devono davvero molto a Ida, che è stata
témoin
e che ha
saputo passare anche questo testimone ai ragazzi. Ripeto: ci uniamo
ai sentimenti di dolore che ha espresso la Presidente del Consiglio
per tutta la famiglia.
Presidente
- Se non ci sono altre richieste di
intervento, possiamo riprendere quindi i lavori dell'aula.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK