Consiglio Regionale della Valle d'Aosta - Oggetto del Consiglio n. 1881 del 29 marzo 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 1881 del 29 marzo 1996 - Resoconto
SEDUTA ANTIMERIDIANA DEL 29 MARZO 1996
OGGETTO N. 1881/X Concessione di un contributo, ai sensi della
legge regionale n. 31/1993, al Réseau d'Etudes Transfrontaliers
Alpins Vallée d'Aoste per l'esecuzione di uno studio di fattibilità
per la creazione di una struttura di formazione per l'artigianato
d'arte ai sensi della legge regionale n. 31/1993. Approvazione ed
impegno di spesa.
Deliberazione Il Consiglio
Premesso che, nell'autunno 1993 venne organizzato, a Cluses
(Alta Savoia), nell'ambito del Programma INTERREG, ed a cura del
RETA (Réseau d'Etudes Transfrontaliers Alpins)/France, del
RETA/Valais e del RETA/Vallée d'Aoste, un Forum dell'artigianato
d'arte delle tre regioni interessate;
Rilevato che, in tale occasione, una delle esigenze espresse con
maggiore forza dagli artigiani partecipanti ai dibattiti fu quella
della istituzione di un organismo che promuovesse la formazione
degli artigiani d'arte;
Preso atto che i tre RETA formularono un progetto comportante
una spesa di 60.000 ECU, che venne inviato all'Unione Europea (D.G.
XXIII) e che da questa venne approvato con l'impegno di concessione
di un contributo di 8.000 ECU;
Preso atto, altresì, che la Regione Rhône-Alpes si è impegnata a
concedere un contributo pari a F.F. 104.000 e che non è ancora
stato assicurato il contributo di parte svizzera;
Considerato che lo studio di fattibilità può essere realizzato
anche limitatamente ai territori delle Savoie e della Valle
d'Aosta, e che verrebbe esteso al Vallese se sarà reperito il
finanziamento di parte svizzera;
Riepilogato il piano finanziario globale espresso in ECU, come
segue:
- esperti 20.160
- rilevazioni 3.600
- coordinamento 9.600
- segreteria 2.400
- viaggi e trasferte 12.500
- telefono, posta, cancelleria 5.000
- pubblicazioni 3.000
- diffusione dei risultati 1.000
- spese varie di funzionamento 2.740
_______
TOTALE ECU 60.000
======
Entrate:
- Unione Europea 8.000
- Regione Rhônes-Alpes 16.000
- Regione Valle d'Aosta 16.000
- Cantone Vallese 20.000
_______
TOTALE ECU 60.000
======
Preso atto della domanda di contributo di lire 32.000.000,
corrispondenti a 16.000 ECU, pari al 27 percento della spesa
complessiva, presentata, ai sensi della legge regionale 13 maggio
1993, n. 31, dal Presidente del RETA/Vallée d'Aoste;
Considerato che lo studio di fattibilità di cui trattasi terrà
conto delle indagini già svolte nella Regione nonché dei progetti
già formulati in materia di formazione e che lo stesso potrà essere
fonte di utili sinergie in fase di realizzazione dei progetti
locali;
Richiamata la legge regionale 13 maggio 1993, n. 31 concernente
la concessione di contributi per iniziative e manifestazioni
finalizzate al potenziamento delle attività economiche;
Ritenute ammissibili le spese preventivate e validi gli
obiettivi del progetto;
Visto il parere favorevole di legittimità rilasciato, per
incompatibilità del Dirigente, dal Capo Servizio della Zona Franca
e Contingentamento, dell'Assessorato dell'Industria, Commercio e
Artigianato, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di approvare la concessione, ai sensi della legge regionale
31/1993, di un contributo di L. 32.000.000= (trentaduemilioni) a
favore del Réseau d'Etudes Transfrontaliers Alpins (RETA/Vallée
d'Aoste), con sede in Aosta, Via Grand Tournalin n. 13, per la
realizzazione di uno studio di fattibilità per la creazione di una
struttura di formazione per l'artigianato d'arte;
2) di approvare e di impegnare la spesa di L. 32.000.000=
(trentaduemilioni) con impegno della spesa stessa sul capitolo
47806 (Rif. 3672 di nuova istituzione) del bilancio preventivo
della Regione per l'anno 1996 ("Contributi per iniziative e
manifestazioni economiche e per il potenziamento delle attività
economiche"), che presenta la necessaria disponibilità;
3) di rinviare ad un successivo provvedimento dirigenziale la
liquidazione della spesa, anche con erogazioni rateali, su
presentazione di idonei giustificativi di spesa, anche non
quietanzati, dando atto che tutti i giustificativi dovranno essere
quietanzati prima della liquidazione del saldo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Si può passare alla
votazione.
Pongo in votazione la delibera in oggetto:
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK