Consiglio Regionale della Valle d'Aosta - Oggetto del Consiglio n. 3289 del 26 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3289 del 26 novembre 1987 - Resoconto
OGGETTO N. 3289/VIII - "INTERVENTO REGIONALE PER L'ACQUISTO E
LA RIVITALIZZA-ZIONE DI UN VILLAGGIO ABBANDONATO IN COMUNE DI
SAINT-DENIS. (Ritiro di mozione).
PRESIDENTE:
Do lettura della mozione presentata dai
Consiglieri Torrione e Breuvé:
MOZIONE
Il villaggio abbandonato di Barmaz nell'ambito del Comune di
Saint-Denis costituisce uno fra i più validi esempi di architettura
rurale valdostana. Arroccato su un promontorio che sovrasta la
statale 26 è ben visibile dall'autostrada per cui non sono pochi
coloro che si sono posti la legittima domanda se non sia il caso di
ristrutturare e rivitalizzare un agglomerato abitativo di indubbio
pregio non solo sotto il profilo strettamente paesaggistico ma
anche sotto l'aspetto della testimonianza di un certo tipo di
civiltà contadina e quindi emblematica di un modo di essere e di
vivere della nostra gente nei secoli scorsi.
È chiaro che il modo migliore per ridare un significato alla
presenza del villaggio di Barmaz può essere individuato
esclusivamente in un intervento della Regione finalizzato
all'acquisto dell'intero complesso e alla sua conservazione
attraverso un'opera di ristrutturazione mirata alla costituzione di
un "villaggio degli artisti valdostani" che serva ad esaltare le
peculiarità delle varie espressioni artistiche della nostra
Regione.
Inoltre l'intervento sul villaggio in questione potrebbe
essere assunto - e quindi interpretato - come espressione di una
volontà di reale recupero di tutti i villaggi rurali che giacciono
in stato di abbandono nei vari Comuni della Valle.
L'utilizzo per scopi culturali rappresenterebbe inoltre
l'espressione di una particolare attenzione dell'Amministrazione
regionale nei confronti delle varie manifestazioni artistiche
(pittura, scultura, teatro, ecc.) che troverebbero così la
possibilità di essere gestite in un contesto paesaggistico e
ambientale quanto mai significativo ed appropriato.
Tutto ciò premesso, ed in relazione alla necessità di dare
contenuto alla celebrazione dell'anno dell'ambiente, il
sottoscritto Consigliere regionale propone che il Consiglio
regionale
DELIBERI
di dare mandato alla Giunta regionale di avviare gli atti per
l'acquisto del villaggio di Barmaz nel Comune di Saint-Denis da
destinare, dopo un'opportuna opera di ristrutturazione, a scopi
culturali, in accordo con il Comune stesso e con le varie
associazioni del settore, al fine di dare vita ad una sorta di
"VILLAGGIO DEGLI ARTISTI VALDOSTANI" capace di soddisfare le varie
esigenze e istanze artistiche presenti nella nostra
Regione.
PRESIDENTE:
Ha chiesto di illustrare la mozione il
Consigliere Torrione, ne ha facoltà.
TORRIONE - (P.S.I.):
Voglio solo premettere che questa
nostra mozione riguarda un caso specifico ed ha quindi un valore
emblematico; ma il problema del recupero dei vecchi villaggi di
montagna non si esaurisce certamente con l'approvazione di questa
mozione, in quanto presenta degli aspetti più complessi e difficili
da risolvere.
Ho detto caso emblematico perchè è un villaggio che si trova nel
Comune di Saint-Denis ed è visibile a chi percorre la Valle
d'Aosta, sia in autostrada, che sulla strada statale; anzi, è un
villaggio che è arroccato proprio sopra la statale 26.
Sono stato sollecitato quasi da pressioni esterne a portare in
Consiglio questo problema, non certo dagli artisti valdostani, ma
da tanta gente che si è chiesta perchè un esempio così
significativo di un vecchio villaggio valdostano (le case sono del
'600 e del '700) vada letteralmente in rovina e non possa essere
riutilizzato, dando a questa opera di riutilizzo il significato di
un impegno dell'Amministrazione regionale verso problemi analoghi
che esistono in tutta la Regione. Ci sono altri villaggi, forse
anche più pregevoli di questo, però ritengo che questo abbia un
significato diverso proprio perchè si trova al centro della valle
principale ed è sotto gli occhi di tutti.
Mi ero interessato al fatto che i proprietari, che peraltro sono
numerosi, avessero qualche interesse a rivitalizzare questa
presenza di Barmaz; questo interesse non c'è, da un punto di vista
agricolo non esistono più i presupposti perchè una presenza umana
nel villaggio possa essere recuperata. Se non lo si vuole lasciare
andare in totale abbandono e in uno stato di degrado tale da
rendere irrecuperabile un'operazione di ristrutturazione, ritengo
che possa intervenire la Regione con un acquisto oppure dando un
sussidio al Comune di Saint-Denis.
Ho fatto una riflessione sulla possibilità di riutilizzo nel
momento della ristrutturazione ed ho prospettato questa idea di
creare una sorta di villaggio degli artisti valdostani sulla
falsariga di quanto in altre località è già successo. Ne ho
visitato uno vicino a Sanremo; un vecchio villaggio semidistrutto
da un terremoto che il Comune ha concesso per l'utilizzo ad
artisti. Il villaggio ha riacquistato una sua fisionomia proprio
per il fatto che gli artisti si sono insediati nel villaggio.
C'è poi un'altra possibilità, e mi rifaccio ad una iniziativa
francese molto intelligente che ha concesso ad artisti anche
illustri la possibilità di risiedere in determinati ambiti
territoriali e di far sì che questa presenza si concretizzasse in
un significato tangibile, attraverso l'opera di artisti insigni.
Ricordo che Matisse ha affrescato una famosa cappella perchè il
Comune gli aveva donato uno stabile in cui aveva fissato la sua
residenza.
La destinazione è una cosa secondaria, ne ha suggerita una sul
suo giornale il Consigliere Pedrini, che vorrebbe trasformare
Barmaz in una sorta di clinica per le mucche in funzione del
risanamento del bestiame. Ad ognuno la paternità di proporre quello
che vuole, ad ognuno di essere più o meno ironico nell'affrontare
un problema come questo che ha un suo significato, perchè il
rivitalizzare questo caratteristico villaggio di montagna della
nostra
Regione sarebbe una testimonianza concreta di un impegno
dell'Amministrazione verso tutte le testimonianze del nostro
passato.
Credo che sia un modo per dare una tangibile dimostrazione che
non siamo distratti nei confronti della storia della nostra
Regione, che offre degli esempi che si possono individuare in un
certo tipo di società contadina, che, se non conserviamo anche
sotto l'aspetto della sua connotazione di tipo
edilizio-urbanistico, rischia di scomparire.
Qualcuno l'ha definita una idea estemporanea, non praticabile;
la sottopongo con convinzione alla attenzione della Giunta e del
Consiglio, anche perchè per qualche verso quello che interessa è
salvare una testimonianza del passato. Se poi, fatta questa
operazione, la destinazione dovesse essere quella che ho proposto,
quella degli artisti valdostani, potrebbe anche essere un elemento
di richiamo turistico, come ho cercato di sottolineare e come già è
stato fatto in altri paesi che non siano il nostro.
PRESIDENTE:
Ha chiesto di parlare il presidente della
Giunta, ne ha facoltà.
ROLLANDIN - (U.V.):
On ne peut que partager les remarques
qui ont été faites de la part du Conseiller Torrione à propos de
l'exigence de sauvegarder les témoignages de notre histoire. Dans
ce sens l'Administration régionale avait prévu toute une série
d'interventions finalisées à l'utilisation des différentes
structures qui peuvent être un témoin de notre histoire. En effet,
au moment où on avait présenté la loi sur les fonds régionaux
d'investissement et emploi, on avait poussé surtout l'aspect de
reprendre les vieux sentiers, es petites chapelles, les vieux
oratoires, pour faire revivre un certain passé.
Au moment où on a présenté les différentes lois sur les emprunts
pour le réaménagement des différentes maisons, on a là aussi prévu
une intervention massive pour donner la possibilité aux différents
propriétaires d'intervenir et d'améliorer les situations dans
certains pays out petits villages. Cela sera possible surtout s'il
y aura un accord entre les Administrations communales et le
propriétaires des vieilles maisons, pour faciliter la procédure
bureaucratique pour y arriver.
Dans ce sens on est en train de reprendre ce discours et dans
certains nameaux de notre Région il y a eu des interventions
louables.
Pour revenir au problème de Barmaz, dans ce village, qui est
sans doute intéressant et qui depuis longtemps n'est plus habité,
il y a des problèmes qui sont liés au fait que tout proche il y a
le chemin de fer et la route nationale; les différents
propriétaires n'ont plus l'intéret au réaménagement de cette
structure. Sur le même thème on s'était déjà penché il y a quelque
temps; on m'a remis un dossier de la législature 1959-1963, là où
l'Assesseur compétent avait posé une remarque: "Il villaggio della
cultura" et avait proposé "di acquistare alcuni ettari di terreno
agricolo non ancora serviti da una strada per destinarli alla
costruzione di un villaggio riservato esclusivamente agli uomini di
cultura ...". En même temps on parlait de la possibilité de
reprendre des vieux villages.
On partage l'idée de donner la possibilité de réaménager le
village; on a quelques doutes sur exigence de prévoir l'achat de
l'ensemble du village et de prévoir cette destination sans qu'il y
ait préalablement la possibilité d'évaluer s'il y a encore, de la
part de quelques propriétaires, des difficultés économiques qui
puissent empêcher leur intervention directe.
Deuxièmement, on a des exemples tels que le village à Nus, là où
on a donné toutes les facilitations aux différents propriétaires
qui ont trouvé un accord pour réaménager le village.
Alors je proposerais, d'abord, de connaître quelles sont les
raisons qui ont empêché jusqu'à présent d'intervenir dans ce
village et s'il y a des difficultés on peut reprendre le discours
au Conseil pour trouver une solution. Si la Commune est intéressée,
ou à une partie ou bien à tout le village, en accord avec la
Commune on peut examiner s'il y a d'autres propositions à faire
ensemble avec les propriétaires, car le fait d'acheter le village
et le réaménager est une solution qui malheureusement serait
suivie, parce que c'est très simple pour les propriétaires qui vont
vendre à l'Administration régionale. On veut, au contraire,
maintenir l'intéret des propriétaires à rester là ou quand même d'y
rentrer.
Dans ce sens, on accepte la suggestion et on est disponible de
vérifier s'il y a des difficultés des propriétaires, mais on ne
partage pas l'idée de partir avec l'achat de l'ensemble du
village.
Sur la motion telle qu'elle a été prédisposée, on s'abstiendra,
mais on prend l'engagement de contacter les propriétaires et de
relater au Conseil à l'égard de cette question.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Ringrazio il presidente della giunta
della sua risposta; non conoscevo questo documento che ha letto in
consiglio e lo pregherei di farmelo avere.
Le considerazioni che ha fatto il presidente della Giunta posso
anche condividerle, cioè di non partire subito con l'acquisto; se
il discorso è quello di contattare in via preliminare i proprietari
e se il presidente mi assicura che si prenderà in considerazione
questa possibilità ed anche quella di contattare il comune per
studiare insieme la destinazione, sono disponibile a ritirare la
mozione, legando il fatto all'impegno del presidente di relazionare
in consiglio su questo argomento.
PRESIDENTE
: La mozione in oggetto viene ritirata dal
Consigliere Torrione.
IL CONSIGLIO
prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK