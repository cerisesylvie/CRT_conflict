Consiglio Regionale della Valle d'Aosta - Oggetto del Consiglio n. 2010 del 28 maggio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2010 del 28 maggio 1986 - Resoconto
OGGETTO N. 2010/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Informo il Consiglio dell'attività svolta
dalla Presidenza del Consiglio e dagli organi consiliari
dall'ultima adunanza:
Disegni di legge presentati:
Disegno di legge n. 286,
presentato dalla Giunta
regionale in data 23 maggio 1986, concernente: "Rifinanziamento per
l'anno 1986 e successivi delle provvidenze in corso mantenute in
vigore dall'art. 47 della L.R. 6.7.1984, n. 30: Interventi
regionali in materia di agricoltura" (I^ e III^ Commissione).
Disegno di legge n. 287,
presentato dalla Giunta
regionale in data 23 maggio 1986, concernente: "Disposizioni per
agevolare il funzionamento delle scuole gestite da istituti ed enti
morali" (I^ e V^ Commissione).
Disegno di legge n. 288,
presentato dalla Giunta
regionale in data 26 maggio 1986, concernente: "Azioni finalizzare
a qualificare l'apprendistato artigiano" (I^ e III^
Commissione).
Con lettera in data 26.5.1986, il Presidente della Giunta ha
ritirato il disegno di legge n. 276, concernente: "Azioni
finalizzate a qualificare l'apprendistato artigiano", che era stato
presentato in data 10 aprile 1986.
Disegni di legge vistati:
Disegno di legge n. 252,
concernente: "Modificazioni
delle norme sull'ordinamento dei servizi regionali e sullo stato
giuridico ed economico del personale della Regione".
Disegno di legge n. 272,
concernente: "Recepimento della
direttiva 12.12.1977, n. 77/80 delle Comunità Europee in materia
creditizia, ai sensi dell'art. 14 d.P.R. 27 giugno 1985, n.
350".
Disegno di legge n. 264,
concernente: "Nuova disciplina
dell'artigianato"
Disegni di legge non vistati: -
Deliberazioni vistate: n. 16
Deliberazioni non vistate: -
Riunioni di Commissioni:
Conferenza Capigruppo e Ufficio di Presidenza: 1
Ufficio di Presidenza: 1
I^ Commissione: 2
II^ Commissione: 1
IV^ Commissione: 1
II^ Commissione allargata ai Capigruppo per i problemi del Parco
Nazionale del Gran Paradiso: 1
Gruppo di lavoro per la riforma del Regolamento interno: 1
Gruppo di lavoro per Regolamento assunzioni personale Casa da
Gioco: 1
Comitato per le celebrazioni del quarantennale della Resistenza:
1
Colleghi Consiglieri,
iniziamo i lavori di questa adunanza con l'ingrato compito di
ricordare le figure di eminenti personalità del mondo politico
valdostano ed italiano che ci hanno lasciato in queste ultime
settimane.
Nella notte di sabato 24 maggio 1986, è mancato all'età di 72
anni Claudio MANGANONI, per 33 anni ininterrotti componente di
questo Consesso.
Claudio MANGANONI, nato a Introd il 29.12.1913, come tanti altri
suoi coetanei, imbevuti di profonda fede nei valori della Libertà e
della Democrazia, si era opposto al fascismo e per le sue idee
aveva dovuto emigrare in Val d'Isère salvo poi rientrare nel 1943
in Valle per partecipare attivamente alla lotta armata contro il
regime fascista e l'occupante nazista, dando vita alle prime bande
partigiane.
Il 10 gennaio 1946 venne nominato componente del primo Consiglio
Valle, su designazione del Partito Comunista Italiano, ed in quella
sede ebbe modo di distinguersi per la serietà del suo impegno
politico e per una costante azione in difesa dei diritti della
Comunità valdostana ed in particolare delle classi meno
abbienti.
Non potremo mai dimenticare la passione con cui si adoperò
perchè venissero previste nell'elaborando progetto di statuto di
autonomia le libertà al lavoro e il diritto allo sciopero.
Terminata la fase costituente, al momento delle prime elezioni a
suffragio universale, fu eletto Consigliere regionale nella prima
legislatura (1949) nella lista "Blocco socialista progressivo
Vallée d'Aoste", riconfermato nel 1954 nella lista "Unione
democratica autonomista valdostana", nel 1959 nella lista "del
leone rampante", nel 1963, nel 1968 e nel 1973 nelle liste del
Partito Comunista Italiano.
Uscito dal Partito Comunista Italiano diede vita, nelle elezioni
regionali del 1978, ad una lista "verde".
Dal 1959 al 1966 ricoprì l'incarico di Assessore ai Lavori
Pubblici nelle Giunte presiedute dall'avv. Oreste Marcoz e
dall'avv. Severino Caveri.
Claudio Manganoni, pendant sa permanence au sein du Conseil
régional a toujours oeuvré pour la défense du régionalisme et
surtout pour la défense des travailleurs.
Sa disparition laisse un vide difficile à combler.
Je crois pouvoir interpréter les sentiments de cette assemblée
en prenant part à la douleur de sa famille pour la perte d'un
vaillant défenseur de notre Autonomie et des intérêts du peuple
valdôtain.
Sono mancati a pochi giorni di distanza il Prof. Giuseppe
LAZZATI e l'on. Altiero SPINELLI, due protagonisti della storia del
nostro Paese, che, pur da angolazioni diverse, hanno marcato
profondamente questi primi 40 anni della vita repubblicana.
Il Prof. Giuseppe LAZZATI, nato a Milano nel 1909, è stato uno
dei personaggi più influenti del mondo accademico italiano e della
vita politica italiana nel periodo 1946-1953 allorchè fu componente
prima dell'Assemblea costituente e poi della Camera dei Deputati
per la legislatura 1948-1953.
Fondamentale è stato il suo contributo alla stesura della carta
costituzionale in cui sono contenute molte delle proposte avanzate
dallo stesso Lazzati e dal Gruppo intorno a lui gravitante che
comprendeva personalità di spicco quali Giuseppe DOSSETTI che di lì
a pochi anni avrebbe abbandonato la vita politica per un più
profondo impegno nel campo religioso, Giorgio LA PIRA ed Amintore
FANFANI.
Questi grandi personaggi dei primordi della vita repubblicana
dettero vita ed una rivista denominata "Cronache sociali" che
rappresentò fino al 1952 uno degli sforzi più innovativi e più
significativi dell'impegno politico dei cattolici democratici.
Ma la vera vocazione di Giuseppe LAZZATI era l'insegnamento cui
si dedicò ininterrottamente presso l'Università cattolica del Sacro
Cuore di Milano prima come docente e poi come rettore fino al
1983.
Migliaia di giovani, in questi trent'anni, lo ebbero come
maestro e si formarono alla sua scuola di rigore morale e
assoluto.
Vorrei ricordare in conclusione un giudizio molto penetrante che
contribuirà a comprendere meglio la complessa personalità di
Lazzati, formulato da un suo grande estimatore, amico e collega
negli studi, cioè dal Prof. Carlo BO, che per molti anni fu rettore
dell'Università di Urbino.
Dice Carlo BO:
"Ciò che stupiva in Giuseppe LAZZATI, forse più che la purezza e
la santità della vita, era quel suo voler essere laico,
quellatestimonianza di laicità assoluta, combattuta e
quotidianamente sperimentata.
Probabilmente a molti questo tipo di cristiano laico potrà
suggerire dei dubbi e delle perplessità, nel senso che la nuova via
del cattolicesimo sembra indirizzata verso altre mete e verso
conquiste immediate e di carattere pratico. Ma a ben guardare e
ripensando a tutta la storia dello studioso, dell'uomo di scuola,
insomma dell'uomo Lazzati, bisogna ammettere che in lui non c'è
stata alcuna forzatura e che il suo disegno era il frutto di una
vocazione confrontata costantemente con la realtà.
Ecco perchè chi lo vedeva dal di fuori poteva cadere in qualche
equivoco e considerarlo come l'esempio di una spiritualità
sorpassata. Le cose invece stavano in tutt'altro modo, Lazzati era
una delle espressioni più alte del Cristianesimo".
Altiero SPINELLI è giustamente considerato come il padre
indiscusso dell'idea d'Europa, come l'uomo che voleva giustamente
realizzare l'affascinante utopia di unire il vecchio
continente.
Purtroppo come Mosè, non ha potuto varcare le soglie della Terra
Promessa: è mancato prima di poter veder realizzato il progetto in
cui ha creduto tutta la vita, sin dagli anni bui della dittatura,
allorquando confinato nell'Isola di Ventotene aveva redatto,
unitamente ad Ernesto ROSSI e Eugenio COLORNI, il manifesto detto
appunto di Ventotene riconosciuto da tutti come il testo sacro del
federalismo.
In tale documento si sostiene che le democrazie corrono il
rischio di essere condannate a morte dalla divisione dell'Europa in
stati sovrani e dalla permanente tendenza di questi alla reciproca
sopraffazione.
Da quel momento sono passati 45 anni e non è mai venuta meno ad
Altiero SPINELLI la fede nell'unità d'Europa.
Prima come Commissario presso la CEE e poi come Parlamentare
Europeo il suo impegno unitario è stato sempre costante.
Il suo capolavoro politico è il progetto di trattato per
l'Unione Europea, approvato dall'Assemblea di Strasburgo il 14
luglio 1984 e rimasto purtroppo inapplicato a causa dello scarso
impegno europeistico dei Governi nazionali.
In questi giorni, Altiero SPINELLI stava lavorando
all'organizzazione di un Seminario di riflessione previsto per i
giorni 13-14 e 15 giugno p.v..
In occasione di questo importante appuntamento, Altiero SPINELLI
aveva lanciato il suo ultimo appello volto a scuotere le coscienze
delle personalità politiche dell'Europa nel quale si nota, accanto
all'imperitura fiducia sulla possibilità di costruire l'Europa, la
volontà di porre in essere tutti gli strumenti necessari per far
trionfare l'idea che lo ha accompagnato per tutta la vita.
Dice SPINELLI: "L'esperienza fatta finora prova, tuttavia, che
ogni tentativo di riforma lanciato dal Parlamento europeo non può
aver successo senza una larga mobilitazione dell'opinione pubblica:
per arrivare a questa mobilitazione occorre intraprendere
un'intensa opera di convincimento sulle ragioni e sugli interessi
che consigliano di accelerare la costruzione europea e occorre
rendere più efficace il coinvolgimento delle democrazie nazionali
e, in particolare, dei parlamenti europei".
Vorrei rinnovare al Collega Ettore Marcoz le più sentite
condoglianze per la scomparsa del padre.
È mancato altresì ieri a Courmayeur Celeste Bich. Nativo di
Valtournenche, fu unitamente all'Abbé TREVES uno dei fondatori
della Jeune Vallée d'Aoste e intensa fu la sua attività nella
difesa del particolarismo valdostano. Fu per molti anni Segretario
comunale di Courmayeur. Intendo rivolgere da questa sede alla
famiglia le più sentite condoglianze del nostro Consesso.
Qualcuno intende prendere la parola sulle Comunicazioni del
Presidente del Consiglio? Ha chiesto di parlare il Vice Presidente
Dolchi, ne ha facoltà.
DOLCHI - (P.C.I.):
Mi sia concesso, Signor Presidente e
Colleghi Consiglieri, a nome del Gruppo comunista, di cui Manganoni
fece parte dal 1946 al 1978, di formulare nell'associarmi alle
parole del Presidente del Consiglio, alcune annotazioni sulla
figura e sull'attività di Claudio Manganoni.
Claudio Manganoni fu designato nell'Assemblea il 10 gennaio 1946
dal Partito Comunista nel Consiglio regionale del C.L.N. e poi come
è già stato detto fu ininterrottamente per 33 anni in questo
Consiglio, Consigliere e Assessore.
Credo che quelli che lo hanno conosciuto ricordino di lui
l'attività amministrativa come impegno puntiglioso, tenace,
cosciente delle responsabilità assunte nel momento in cui si
presentava al corpo elettorale.
Amministratore, quindi, sia dai banchi dell'opposizione che da
quelli del Governo, e voglio ricordare soprattutto il periodo di
Assessore ai Lavori Pubblici perchè, come ho già avuto occasione di
dire ieri ad Introd nell'ultimo saluto che gli abbiamo rivolto, era
un lavoratore tenace che obbligava anche gli altri a lavorare.
Era un Amministratore che voleva conoscere sempre di più, andava
a sincerarsi personalmente, e gli impiegati e i tecnici
dell'Assessorato ai Lavori Pubblici si ricordano (non è forse un
esempio da seguire tutti i giorni) i sopralluoghi che faceva alle
sei o alle sette del mattino perchè diceva che era l'ora migliore
per poter controllare o sulle strade o sugli argini i lavori in
corso.
Era tenacemente (uso ancora questa espressione) impegnato ad
informarsi sempre di più sui problemi che lo riguardavano come
Assessore ai Lavori Pubblici, ma anche in quell'altro settore che
gli era particolarmente caro, quello dell'agricoltura, quello del
lavoro dei contadini, della vita dei campi in Valle d'Aosta.
Se può essere un ricordo quello che sottopongo alla vostra
attenzione, abbiamo avuto modo quarant'anni fa di fare insieme, in
occasione di grandi incontri giovanili, viaggi in Romania e nella
Germania dell'Est. Mentre tutti i giovani chiedevano di poter
visitare le attrezzature sportive, partecipare ad incontri con
delegazioni, mi ricordo sempre che una mattina quando ci chiesero
cos'era che desideravamo vedere e poter constatare di persona,
Manganoni chiese di poter visitare una fattoria modello, un kolkoz.
E direi che quasi solo per lui e pochi altri, malgrado che i
rappresentanti fossero migliaia, fu organizzata questa visita al
kolkoz. Ecco quindi Manganoni che voleva sapere sempre di più, che
voleva meglio prepararsi per la sua funzione di Amministratore.
Ed anche era un tenace oppositore, puntiglioso; egli amava
definirsi testone e impegnato a portare in questo Consiglio le
istanze di quelli che lo avevano eletto, dei lavoratori, dei
contadini, dei comunisti. E Manganoni in questa attività di
oppositore da quella sedia che lo vide per tanti anni presente in
questo Consiglio, era diventato proprio per questo suo insistere,
per questo suo incalzare la Giunta e l'esecutivo, quasi un simbolo.
Venti-venticinque anni fa, quando ancora non erano così diffusi i
mezzi di comunicazione e di informazione, Manganoni era conosciuto
come l'oppositore tenace alla Giunta, soprattutto (e non lo
nascondo) alla Giunta presieduta da Cesare Bionaz.
L'altro ricordo che voglio portare al Consiglio, e che non è
irriverente ma è un fatto vivo, e quindi con lui ne abbiamo molte
volte riso, si riferisce ad una festa popolare alla quale avevamo
partecipato. Eravamo seduti a tavola, in quei tavoli allestiti sui
prati, e vicino a noi c'era un gruppo di giovani e di anziani, e
fra questi giovani c'era un ragazzotto che avrà avuto 13-14 anni,
che nei confronti delle persone più anziane faceva valere le sue
ragioni, o perlomeno quelle che riteneva essere le sue ragioni, con
insistenza, con tenacia, alzando anche la voce. Ad un determinato
momento la persona più anziana, che ritengo fosse il padre, gli
disse con un tono fra lo scherzoso e il burbero: "Adon ita quèi,
fèi pa lo Manganoni!".
E di questo con lui ne abbiamo riso molte volte, quando anche si
vantava di essere un duro e un insistente perchè quando riteneva di
avere ragione, lui si comportava così.
E si comportava in questo Consiglio come nel partito, dove gli
scontri, le differenze a volte, furono importanti e lasciarono
anche dei segni.
Volevo ricordare al Consiglio regionale questo valdostano
chiamato per 33 anni a queste responsabilità, perchè al di là delle
cose della vita che tutti ormai conosciamo di Manganoni, si
ricordassero anche questi episodi più particolari, ma che ne
illustrano la persona.
Je dirais la personne et la personnalité de Manganoni qui était
très fidèle depuis les débats de 1946, qui était très fidèle au
français, à la francophonie, à la lutte pour la défense de la
francophonie en Vallée d'Aoste.
Les moins jeunes se rappellent des disputes avec Page, aver
Berthet, qui était Assesseur à l'Instruction Publique, mais ces
disputes étaient sur la façon de concevoir l'école valdôtaine,
l'enseignement du français, ce français que Manganoni avait appris
en 1934-36 quand il était émigré à Paris. Et Manganoni était
convaincu que l'autonomie était liée à la francophonie, Manganoni
souvent il a parlé français dans cette salle, Manganoni nous laisse
avec tous les enseignements de sa vie, de son honnêteté, de son
courage, de ses capacités d'Administrateur, aussi cette foi que
nous partageons envers la lutte que nous devons mener pour la
défense du français, nous laisse aussi le combat à continuer pour
l'autonomie et pour la défense de la francophonie. Je vous
remercie.
PRESIDENTE
: Ha chiesto di parlare il Consigliere
Stévenin, ne ha facoltà.
STEVENIN - (U.V.):
Toute la presse internationale s'est
faite porte-parole des européistes pour exprimer le regret de la
disparition de M. Altiero Spinelli, parlementaire européen, élu en
qualité d'indépendant dans les listes du parti communiste
italien.
Nombreux étaient ceux qui l'appelaient le prophète de l'Europe,
ou encore le considéraient comme l'un des derniers grands
européistes.
M. Spinelli, qui avait presque huitante ans, a travaillé pendant
toute sa vie pour concilier ses idéaux et la réalité, et ce dans la
tentative de porter de l'avant la construction de l'Europe.
Rendre hommage a ce militant de l'idée fédéraliste, à cet homme
qui a su faire du parti communiste italien quelque peu désorienté,
probablement l'un des partis les plus européistes en Europe, c'est
un devoir auquel on ne saurait se soustraire. Dans une Europe, en
plus, où très souvent ne prévalent que les intérêts des affairistes
et où les hommes politiques son embus de statisme et de
protectionnisme, M. Spinelli a représenté quelque chose de
différent et de vraiment croyable. Une raison de plus pour rappeler
et pour regretter cet homme, capable d'être à l'avant-garde de
l'européisme, capable d'être élu dans un parti dont certains
dirigeants et certains adhérents ne n'ont probablement jamais
compris, tout comme ils n'ont probablement jamais compris son
profond message.
Rappeler sa venue à Aoste à l'occasion des dernières élections
européennes c'est vouloir rappeler le malaise d'une partie de ceux
qui étaient présents à cette occasion communistes ou non, face à
l'intégrité politique européiste de cet homme. Je pense qu'il n'y a
pas meilleur hommage qu'un fédéraliste puisse rendre à M. Spinelli
que celui de souligner les différences qui nous séparaient de lui.
Nous pouvons citer, et cela ne témoigne pas de manque de respect
mais d'un fait culturellement rigoureux, le peu de familiarité et
de confiance que M. Spinelli avait à l'égard des problèmes des
minorités, qui réclamaient elles aussi une place à l'intérieur de
l'Europe.
Nous pourrions donc confronter le Spinelli militant politique
avec Denis de Rougement, fédéraliste lui aussi, militant et
intellectuel, qui ne voulait pas d'une Europe réalisée sans la
contribution des communautés de base.
Denis de Rougement a disparu lui aussi, et lui aussi a été
rappelé dans ce Conseil.
M. Spinelli donc a été le protagoniste d'une confrontation, d'un
dialogue entre les européistes et un affrontement entre affairistes
et idéalistes.
Je crois qu'il faut remarquer que la mort de Spinelli a appauvri
l'Europe, l'idéal de l'Europe unie, et retarde l'épanouissement
dans le parti communiste de l'idée fédéraliste.
Qui, comme nous, ne lui doit rien en ce sens parce-que nous
n'avons besoin ni de manifestes de Ventotene, ni d'autres choses
pour expliquer notre volonté européiste, peut reconnaître en M.
Spinelli un homme, un européiste, un fédéraliste. Je crains que
malheureusement pour beaucoup de communistes M. Spinelli n'est
qu'un alibi, que la façade d'un engagement qui doit encore être
concrétisé et vérifié. Malgré cela, une bonne partie du mérite
revient au parti communiste italien que tout en connaissant ses
idées, lui a fait pleinement confiance.
Ce sont ces contradictions aussi qui peuvent expliquer pourquoi
M. Spinelli est mort sans goûter à la satisfaction de réaliser son
rêve, ce sont ces contradictions que nous font respecter les rares
Spinelli de notre temps et nous douter de tant d'autres soi-disant
européistes.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Per associarmi alle parole del
Presidente del Consiglio e dei colleghi che mi hanno preceduto
nell'esprimere il più profondo cordoglio del Gruppo e del Partito
Socialista per la scomparsa di Claudio Manganoni e delle altre
personalità che sono state commemorate stamani.
Un breve cenno su Claudio Manganoni va fatto, innanzitutto
perchè con lui scompare l'ultima personalità di spicco di una
intera generazione di valdostani che hanno costruito la casa
dell'autonomia valdostana. E di Claudio Manganoni vogliamo
ricordare questa concezione della politica come passione e come
servizio.
Per coloro che come noi sono un pochino più giovani, che
appartengono ad altre generazioni e che non hanno vissuto sulla
loro pelle il travaglio di chi durante gli anni che vanno dal '43
al '45 ha dovuto scegliere, ebbene credo che il fatto di aver
contribuito a questa scelta ha fatto nascere in loro una diversa
concezione anche della politica e del modo di condurla e di
farla.
Per qualcuno che non è eccessivamente distratto e che si ricorda
anche di alcuni dibattiti in quest'aula, facendo un raffronto,
potrà constatare come diverso è il clima, ed è anche giusto che sia
così, come diversi sono i rapporti fra coloro che siedono oggi su
questi banchi.
Però c'è da dire che nell'affrontare i problemi, la generazione
passata aveva una passione e una passionalità e una tensione morale
che non sempre oggi ritroviamo nei nostri dibattiti.
Claudio Manganoni lo ricordo per un particolare in un viaggio
fatto a Roma insieme ad alcuni compagni di partito, per averlo
ritrovato, lui allora Assessore ai Lavori Pubblici della Regione
Autonoma Valle d'Aosta, che mangiava un panino in un giardinetto
poco davanti alla stazione Termini. Questo dava l'idea di come si
interpretava allora la politica e direi anche dava l'idea della
dimensione in cui la vivevano, con un profondo, ascetico rispetto
per il denaro e per la cosa pubblica.
Queste brevi considerazioni ci devono riportare un po' di questo
spirito che ha illuminato quella generazione in modo da ricordarci
in ogni momento che il dibattito politico in quest'aula va tenuto
su un livello e su una tensione che deve consentire a tutti di
esprimere il meglio di sè stessi, ma deve consentire a tutti l'idea
di appartenere ad una piccola comunità che vuole vivere la sua
autonomia e il suo futuro in termini originali e peculiari.
Queste brevi parole per associarmi al dolore dei compagni
comunisti e per fare una riflessione finale: 33 anni nello stesso
consesso non sono certamente pochi, ma al di là del fatto di
condividere o meno le idee di Claudio Manganoni, bisogna rispettare
fino in fondo questo senso di responsabilità che ha posto nel
sedere in questo Consiglio, in non essere mai distratto ma su ogni
problema essere partecipe alla discussione in termini anche un pò
violenti che dimostravano fino in fondo quale fosse il suo stato
d'animo in quest'aula. Lo vogliamo ricordare così.
Brevi parole per associarmi anche al dolore degli altri gruppi
politici per la scomparsa di Altiero Spinelli. Qualcuno ha fatto
una considerazione molto giusta che va ricordata in quest'aula:
aveva anticipato i tempi perché le sue idee sono maturate molto
prima di diventare patrimonio di una coscienza collettiva. Il
manifesto di Ventotene ne è un chiaro esempio.
Scompare con lui un uomo che ha creduto fermamente non solo in
un ideale ma anche in una utopia. Per ricordare Spinelli bisogna
pensare come abbia plasmato all'idea europeista, proprio perchè era
più un sogno che un'idea, alcune generazioni che hanno militato in
quel movimento federalista europeo che dava un significato nuovo
alla presenza dei giovani all'impegno politico di tutti i giorni.
Il grande sogno si è scontrato poi quando l'Europa ha rifiutato il
progetto Ced, quello della difesa comune, e da quel momento,
anzichè avanzare l'ideale europeo ha trovato ulteriori difficoltà,
chiusi com'erano gli Stati.
Rinnoviamo le nostre condoglianze anche alla Democrazia
Cristiana per la perdita del Prof. Lazzati.
PRESIDENTE
: Ha chiesto di parlare il Vice-Presidente De
Grandis, ne ha facoltà.
DE GRANDIS - (P.R.I.):
Mi associo alle parole pronunciate
dal Presidente del Consiglio per commemorare questi tre illustri
scomparsi e mi pare che in questa occasione la morte abbia voluto
ricordarci tre persone in qualche modo fra loro legate. Il
Consigliere Manganoni, di cui ci ha ricordato le caratteristiche
salienti il Vice Presidente Dolchi, è stato un protagonista della
lotta antifascista, della lotta per la libertà per riconquistare la
democrazia, ed è stato subito dopo ancora protagonista politico e
in questa sua attività ha trasfuso tutta la passione, l'impegno;
l'avevamo visto operare come un classico tribuno che ha reso
indimenticabile la sua opera.
La morte gli ha accomunato il Prof. Lazzati, giurista insigne,
protagonista della nostra Costituzione repubblicana, di carattere
molto diverso da quello di Claudio Manganoni, ma impegnato con la
stessa passione, con lo stesso impegno, che però trasferiva nella
profondità degli studi giuridici.
E infine Altiero Spinelli, l'uomo che mi sembra abbia avuto
insieme le caratteristiche di grande lottatore in prima persona,
come Claudio Manganoni, e di uomo di studi come Lazzati. Non
possiamo certo dimenticare che Altiero Spinelli fu antifascista
convinto già in giovanissima età, che sofferse per questo il
carcere e il confino, che fu uomo di studi quando nell'isola di
Ventotene, con il repubblicano Ernesto Rossi e con Eugenio Colorni,
stilò il manifesto di Ventotene, e che continuò ad essere uomo di
grande passione politica e di studi per realizzare l'idea
federalista e l'Europa unita.
Quello che soprattutto al mio cuore, alla mia fede di
repubblicano e di federalista fa estremamente male, è dover
constatare che Altiero Spinelli è morto in un momento in cui ha
sofferto la più grande beffa al suo ideale. Come padre dei trattati
dell'Unione Europea, ha visto questo progetto approvato quasi
all'unanimità dal Parlamento Europeo. Da quella istituzione che è
frutto del suffragio universale, del voto quindi espresso dai
popoli d'Europa, lo ha visto invece snaturato, pressochè bocciato
dalla Conferenza intergovernativa, che è un po' il corrispondente
del Consiglio d'Europa, istituzione non democratica ma oligarchica
e burocratica.
Ancora una volta l'egoismo degli stati ha prevalso
sull'interesse della collettività, e Spinelli ha chiuso gli occhi
proprio su questa ultima beffa alla sua grande battaglia e alla sua
grande lotta.
Noi repubblicani esprimiamo alle famiglie degli scomparsi, al
Partito Comunista, alla Democrazia Cristiana, e soprattutto
all'Europa intera, le nostre più sentite condoglianze.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI - (P.L.I.):
Signor Presidente, è proprio vero che
quando si muore si diventa ultrabuoni e ci sono solo le lodi. Ed io
che ho vissuto oltre quindici anni vicino a Claudio Manganoni,
desidero qui testimoniare la mia stima così come feci una volta, e
siccome tutti hanno raccontato degli episodi voglio ricordarne uno
a chi di dovere che oggi parla solo in favore, ma che non si è
ricordato della grande beffa (per riprendere le parole del Vice
Presidente De Grandis) che gli fu fatta in quest'aula.
Proprio per difendere quelle che tutti dicono le sue idee,
proprio per difendere il suo io, proprio per difendere quella che
era stata la sua dirittura durante tutta una vita, da quei banchi
espresse dei concetti e rimase solo in quest'aula. Tutti, dico
tutti, si alzarono, meno uno: il sottoscritto. E lo feci per la
stima che avevo in lui, perchè era un mio fratello partigiano,
perchè anche per le sue idee doveva essere stimato e non subire
quella beffa che gli fu fatta quel giorno e che fu parte, e me lo
disse personalmente, di tutto un travaglio interno che da allora
penso egli si portò dietro sino al momento della sua scomparsa.
Era in quel momento che si doveva dimostrare se non l'accordo
sulle idee, e io lo dichiarai, l'accordo sull'uomo che non meritava
un affronto del genere. Lo voglio ricordare qui perché so che se
c'è un altro mondo, egli sarà lieto e soddisfatto di questa mia
precisazione perchè sono cose che marchiano un individuo nella sua
vita, che da allora egli continuò professando altre idee e
conducendo anche delle altre battaglie politiche.
È con questa stima nell'individuo nell'uomo, che ho preso la
parola, non mi interessa a quale partito appartenesse, non faccio
condoglianze a nessuno perchè Manganoni non le vorrebbe, tranne
alla moglie e alla figlia, questo è evidente, mentre mi associo a
quanto ha detto il Presidente del Consiglio regionale per la
scomparsa di Lazzati e di Spinelli.
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ - (A.D.P.):
Desidero anch'io esprimere il più
vivo e profondo cordoglio mio personale e del movimento degli
A.D.P. per la scomparsa di Claudio Manganoni, già Assessore ai
Lavori Pubblici e per trent'anni Consigliere della nostra Regione.
Come già altri hanno ricordato, il Consigliere regionale Claudio
Manganoni ha dedicato gran parte della sua vita, delle sue energie,
delle sue forze, alla vita politica, alla vita amministrativa e
alla risoluzione dei problemi impegnandosi con fermezza, con
orgoglio e con passione.
Permettetemi, oggi brevemente di ricordare oltre che Altiero
Spinelli, parlamentare europeo, padre dell'idea dell'Europa unita,
militante dell'idea federalista, e come ci ha ricordato anche il
Capogruppo dell'Union Valdôtaine, grande sostenitore della difesa
delle minoranze etniche, anche il Prof. Giuseppe Lazzati, già
Rettore all'Università Cattolica del Sacro Cuore, nel momento in
cui ebbi il piacere di frequentare quella Università.
Di Lazzati mi piace oggi ricordare il rigore morale, la serietà,
il buon senso e l'equilibrio con cui seppe gestire la vita
dell'Università in un momento molto difficile a causa della vita
che era agitata, era sconvolta dai moti e dai movimenti
studenteschi. Mi piace anche ricordare di lui la continua
attenzione e il grande interesse che lui pose per i problemi che
riguardavano il personalismo umano e comunitario di Maritain e di
Mounier.
Infine mi piace ricordare di lui un pensiero che ci è stato
evidenziato l'altro ieri dalla Valle che dice: "Nell'elaborazione
culturale propria dell'Università dei cattolici egli vedeva la base
della politica intesa quale scienza ed arte della costruzione e
gestione della polis, della città dell'uomo, e sosteneva inoltre la
necessità nella vita politica di mantenere alla stessa il respiro
culturale che solo ne impedisce la caduta nel più facile
pragmatismo cui troppo spesso essa ubbidisce".
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Voglio esprimere a nome mio e
del mio partito le più profonde condoglianze per la morte dell'ex
Consigliere Manganoni, del Prof. Lazzati e del l'On. Spinelli.
Non ho avuto modo di conoscere il Consigliere Manganoni però ne
ho sentito parlare in maniera eccellente per il modo con cui si è
battuto dopo il fascismo per ristabilire quei principi di
democrazia necessari.
Esprimo profondo dolore per la morte dell'On Spinelli,
considerato uno dei padri dell'Europa, un uomo che fece
dell'idealismo la sua vita, un uomo che ha combattuto, un uomo che
ha lasciato un grande vuoto in Europa.
Rinnovo ancora i sentimenti di questo profondo dolore, mio e del
mio partito, per la morte di questi personaggi eccellenti.
PRESIDENTE:
Ha chiesto di parlare il Consigliere Ricco,
ne ha facoltà.
RICCO - (D.C.):
Anche il Gruppo della D.C. si associa al
profondo dolore per la scomparsa del Consigliere Claudio Manganoni
che per oltre trent'anni ha onorato questo Consiglio con la sua
fattiva attività.
Uomo di primo piano nella Resistenza valdostana, ha sempre
lottato per la libertà. Uguale impegno ha dimostrato in Consiglio
sia come amministratore, sia come oppositore. Lo ricordiamo con un
pensiero riverente per la sua lealtà e la profonda onestà.
Il nostro Gruppo infine si identifica completamente nelle parole
espresse dal Presidente Bondaz per la scomparsa di due uomini
illustri come il Rettore Lazzati e l'On. Spinelli. Altro non è
possibile aggiungere.
PRESIDENTE
: Ha chiesto di parlare il Consigliere
Segretario Tamone, ne ha facoltà.
TAMONE - (U.V.):
Hanno parlato del Prof. Lazzati anche se
forse era una personalità non troppo conosciuta, ma credo che,
nell'esprimere le nostre condoglianze alla Democrazia Cristiana,
partito di cui faceva parte, non ci si debba dimenticare, come alle
volte si vuole, che la gente fa parte di qualche partito. Il Prof.
Lazzati era democratico cristiano, però secondo me c'è una cosa che
è fondamentale di quello che ha detto il Presidente del Consiglio:
apparteneva a quel gruppo della D.C. che era un po' diverso dai
nuovi democratici cristiani rampanti che vediamo oggi. Era un
democratico cristiano con dei dubbi.
Crediamo che in questo sia da ricordare in modo particolare la
figura di quest'uomo: un cattolico del dubbio e non il cattolico
delle certezze che ci viene proposto in questi giorni anche dai più
alti saggi della cristianità.
Con questo pensiero noi lo ricordiamo e formuliamo ancora alla
D.C. le nostre più sentite condoglianze.
Je voudrai moi aussi dire quelques mots sur la figure de Claudio
Manganoni, que j'avais connu et avec lequel j'avais passé une
certaine période en tant que Conseiller régional dans cette même
salle.
Je dois rappeler Claudio Manganoni et formuler à sa famille les
condoléances de l'Union Valdôtaine parce que Claudio Manganoni fut
parmi les fondateurs de l'Union Valdôtaine. En ce moment historique
qui a été rappelé aussi par le Vice Président Dolchi et par le
Conseiller Torrione, il était parmi ceux qui au moment de la
libération crurent dans la nécessité d'un mouvement valdôtain,
autonomiste, fort et décidé à défendre les intérêts et les
caractéristiques de notre petite Vallée.
Après, les batailles politiques éloignèrent Claudio Manganoni,
Lino Binel, Aimé Berthez etc, de l'Union Valdôtaine et chacun fit
son chemin. Mais Claudio à notre avis resta quand même toujours
cohérent dans son idée d'homme qui voulait défendre le
particularisme du Val d'Aoste.
Je me souviens toutes les fois qu'il se levait pour parler dans
cette salle pendant ces dernières années (j'ai eu la possibilité
d'être avec lui ici de 1976 à 1978) tout le monde était un peu
tracassé parce que personne ne savait ce que Claudio aurait pu dire
et les affirmations qu'il aurait pu faire à l'intérieur de ce
Conseil. Le tracas était dans ses copains mais aussi dans le reste
de l'Assemblée.
L'épisode qu'a été rappelé de la part de M. Pedrini, je le
rappelle moi aussi parce que j'étais en ce moment Conseiller.
Malheureusement ce jour, comme cela peut se passer dans n'importe
quelle séance démocratique, nous n'avons pu rester dans cette salle
quand il parlait. Ce jour-là on ne pouvait pas rester dans cette
salle à écouter l'ami Claudio. Ça a été une forme même d'éducation
de notre part, autrement on serait passé à un moment de débat qui
aurait été à mon avis insupportable pour cette Assemblée. Je veux
ajouter que ce n'est pas pour ça que je n'ai pour lui un minimum de
sympathie en moins, au contraire.
Je voudrais rappeler un petit particulier. Nous étions en
Somalie ensemble quand il survint tout de suite après ce malheureux
incident de voiture et nous étions dans une zone désertique de la
Somalie visiter des emplacements de bétails. Cet épisode peut
mettre en évidence les intérêts culturels qui avait Claudio
Manganoni, du fait qu'en nous approchant à un troupeaux de zébus,
Claudio en se tournant vers le vétérinaire qui nous accompagnait,
il entamait une discussion avec le vétérinaire acharnée et très
intéressante pour parler des croisements entre la pie rouge et le
zébu. Le vétérinaire était très intéressé aux suggestions de
Claudio et on avait abordé la question aussi avec les amis
somaliens, qui peut-être aurait pu donner des résultats très
intéressant même au point de vue pratique.
Je me souviens de Claudio très décidé et très convaincu de la
possibilité de faire quelque chose pour améliorer cette race bovine
du centre de l'Afrique.
Claudio Manganoni doit être rappelé avec simplicité surtout,
parce qu'il était un simple, mais simplicité ne veut pas dire
incapacité ou incohérence.
De plus l'autre aspect de sa vie qui a été déjà rappelé,
l'honnêteté de cet homme qui faisait partie d'une vieille
génération mais je crois que certains caractéristiques qui ont fait
partie du patrimoine de nos devanciers, devraient faire partie
aussi de notre assemblée et de nous tous.
Je voudrais terminer en lisant de mots que j'ai écrits pour dire
que Claudio Manganoni fut un homme courageux et cohérent, défenseur
du particularisme valdôtain: son exemple devrait être suivi de
façon plus ponctuelle de la part de nous tous. Merci.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
La scomparsa di Claudio Manganoni ha
occupato grossa parte di questa commemorazione di ricordi.
Credo che dovremmo soprattutto ritornare sulla figura di Claudio
Manganoni ricordandone l'attaccamento alla politica, la passione, e
soprattutto il modo con cui Claudio Manganoni ha rappresentato e
rappresentava la realtà della Valle d'Aosta, l'humus di questa
Regione di cui è stato fedele interprete per tanti anni con
determinazione, portando avanti con coerenza le proprie idee.
Questa è l'opera che vorremmo continuare a portare avanti nel
futuro.
Mi consenta tuttavia il Consiglio di esprimere anche la nostra
emozione per la scomparsa di Altiero Spinelli e di Giuseppe
Lazzati.
Giuseppe Lazzati è stato, come qualcuno ha ricordato, figura
eminente della cultura cattolica italiana, voglio qui ricordare che
quando si discusse di nomi per la successione di Sandro Pertini
alla Presidenza della Repubblica fu proprio il PCI a proporre, fra
gli altri nomi, anche quello di Giuseppe Lazzati, segno questa
della grande stima, della fiducia per quanto Lazzati ha fatto nel
nostro paese affinchè tutte le masse entrassero nella vita politica
italiana con il massimo impegno, affinchè la democrazia italiana
fosse davvero fondata sul lavoro ma anche sul dialogo, sulla
solidarietà, su alcuni filoni comuni che devono accomunare tutti.
Ricordo di avere letto alcuni articoli che Lazzati scriveva anche
sul nostro settimanale "Rinascita". L'ultimo fu in occasione del
nostro congresso ed è davvero straordinario come anche in quella
occasione, richiamandoci alle nostre responsabilità, Lazzati
riproponesse la necessità di sconfiggere comunque tutte le forme di
integralismo, di divisione artificiosa, affinché il confronto e il
pluralismo politico si fondassero sui temi grandi del nostro
sviluppo e della democrazia nel nostro Paese. Quindi una figura
importante per l'Italia che noi ricordiamo con particolare
affetto.
Altiero Spinelli è stato un parlamentare europeo eletto nelle
nostre liste, un punto di riferimento per gli europeisti e i
federalisti di tutta Europa, è stato per il Partito Comunista una
figura di stimolo, che ha avuto grande parte anche nell'evoluzione
che il Partito Comunista ha avuto in Italia nel nostro paese.
Lo voglio rammentare con un ricordo personale. Il 10 giugno 1984
Spinelli venne ad Aosta per le elezioni europee, il dibattito che
si svolse nel salone di questo Palazzo fu un dibattito
interessante, animato, caratterizzato anche dall'impeto e dalla
passione di Altiero Spinelli. Il giorno successivo lo stavo
accompagnando a Torino, in una giornata caldissima, e questo quasi
ottantenne che aveva tuttavia una grandissima vitalità si
addormentò in macchina. La radio dette la notizia che Enrico
Berlinguer era morto, svegliai Altiero Spinelli e gli comunicai la
notizia.
Ebbene, quest'uomo che ha sempre avuto questo aspetto molto
rude, si emozionò ed iniziò a fare con me una riflessione sui
rapporti che avevano caratterizzato la sua vita nei confronti del
Partito Comunista.
Lui fu un critico severissimo, uscì dal Partito Comunista nel
periodo in cui i comunisti italiani accettarono lo stalinismo,
accettarono e non denunciarono con forza anche i crimini di quel
periodo al momento in cui questi furono resi pubblici
nell'Occidente.
Furono periodi difficili perchè Altiero Spinelli che aveva
conosciuto durante la giovinezza il rapporto con i lavoratori del
nostro paese, con le idee di libertà che i comunisti in quel
momento esprimevano, aveva riscontrato una grande
contraddizione.
Si riavvicinò al Partito Comunista dialogando con Amendola, ma
una funzione importante la ebbe proprio Enrico Berlinguer, quando
nell'elaborazione delle strategie e della linea politica del PCI la
necessità di fare riferimento alla dimensione europea, ad una
battaglia che coinvolgesse tutte le forze democratiche europee
prese una posizione rilevante nella linea politica del PCI.
Mi disse allo Altiero Spinelli che oggi si ritrovava a condurre
una battaglia con un partito che era profondamente cambiato e che
era diventato una forza politica davvero convinta dell'unità
europea e quindi la forza politica più vicina alle sue posizioni. E
questa è stata la sua lotta.
Qualcuno ha ricordato l'amarezza di Spinelli quando la sua
proposta di progetto di riforma dell'Unione Europea è stata
bocciata dai governi nazionali. L'ultima battaglia di Altiero
Spinelli è stata proprio quella: di far approvare dal Parlamento
europeo una risoluzione che condanna e che stigmatizza le decisioni
e i limiti dell'accordo di Lussemburgo. Una battaglia coerente fino
all'ultimo minuto.
Concludo con un'ultima annotazione e un ricordo di tipo
personale. Lo scorso anno, quando una delegazione del Consiglio
regionale visitò il Parlamento europeo a Strasburgo, nei corridoi
del Palazzo europeo ho incontrato Altiero Spinelli con Vigilio
d'Astoni ed ero in compagnia del Consigliere Stévenin, Lo abbiamo
fermato, salutato, ricordato che per quanto possibile in Valle
d'Aosta una battaglia per una Europa diversa la stiamo conducendo,
e mi ricordo la sua risposta; ci guardò con quell'aria sorniona ma
sempre piuttosto dura e ci disse: "Secondo me fate troppo
poco".
Questo è l'insegnamento e anche il monito che Spinelli ci ha
dato, dobbiamo tener conto, e questo è forse l'unico modo per
ricordare la sua figura.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK