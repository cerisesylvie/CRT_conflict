Consiglio Regionale della Valle d'Aosta - Oggetto del Consiglio n. 1425 del 23 settembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Politica del lavoro
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1425 del 23 settembre 2015 - Resoconto
OGGETTO N. 1425/XIV - Interpellanza: "Azioni adottate per
consentire il ricambio generazionale a favore dell'occupazione
giovanile".
Presidente
- Per l'illustrazione? Ha chiesto la parola il
Consigliere Chatrian, ne ha la facoltà.
Chatrian (ALPE) -
Sì, grazie Presidente.
Questa mattina abbiamo solo in parte sfiorato la discussione sul
welfare
valdostano, l'obiettivo di questa nostra iniziativa
invece è quello di affrontare un'altra tematica, criticità per
eventualmente mettere in campo delle soluzioni, che è quella legata
alla situazione dal punto di vista socio-economico della nostra
Regione, legata a discussioni che abbiamo affrontato in quest'aula
nell'ultima finanziaria nel mese di dicembre, cioè la necessità
probabilmente
obtorto collo
di trovare delle soluzioni in
modo, da una parte, di creare le condizioni...ridurre quello che è
l'organico regionale dal punto di vista numerico, di personale, con
sicuramente delle difficoltà anche complicate; dall'altra, però
poter mettere invece in campo delle azioni per modificare quello
che è un cambio generazionale all'interno della pubblica
amministrazione. Un doppio
volet
quindi: da una parte,
passatemi il termine, svecchiare quella che è l'Amministrazione
regionale e creare le condizioni tramite scivoli, aiuti e riduzioni
dell'organico per chi si avvicina comunque all'età pensionabile e,
dall'altra, invece creare quelle condizioni alle nuove generazioni
di poter partecipare a delle selezioni e a dei concorsi o per chi
ha già dato comunque dei propri concorsi, che è in graduatoria, è
idoneo e oggi ha un contratto di natura non a tempo indeterminato,
ma determinato creare eventualmente il
volet
, la possibilità
di poter mettere a disposizione le proprie competenze. Un tema
importante quindi che inquadrerei un po'...come dicevamo questa
mattina con il Presidente Rollandin, è un tema più generale, tant'è
vero che l'obiettivo di questa nostra iniziativa si divide a sua
volta in due quesiti: il primo la fotografia al 2015, quindi cos'è
stato fatto, cosa si è messo in campo, quali risultati e quante
sono le risorse economiche che sono state impegnate per creare le
condizioni per ridurre quello che è l'organico regionale.
Il secondo quesito che invece intendiamo fare al Governo
regionale, indubbiamente: quali sono le intenzioni, ma soprattutto
le relative azioni che si intendono mettere in campo nel concreto,
scritto nero su bianco, in finanziaria per il 2016-2018, come
dicevo prima, a livello quanto meno di lungo termine a livello di
pianificazione. Quali sono quindi le soluzioni per ridurre
l'organico oggi, come creare gli scivoli per poter accompagnare le
persone che sono vicine alla pensione e dall'altra parte però
subito creare delle condizioni comunque di posti di lavoro a delle
persone che potrebbero mettersi a disposizione, sapendo che
numericamente il delta sarà inferiore, altrimenti conteremmo cose
non esatte, ma quanto meno questa è la tendenza: da una parte, si
creano le condizioni per diminuire quello che è l'organico;
dall'altra, si creano le condizioni per, come dicevo prima, poter
svecchiare e dare la possibilità alle nuove generazioni di
confrontarsi e quindi tramite concorsi poter giocare la propria
sfida del domani e del proprio lavoro. Indubbiamente quindi in un
momento dove la non occupazione soprattutto giovanile sta vivendo
anche da noi una criticità importante...altre Regioni hanno
pianificato diverse soluzioni, poi gradiremmo ascoltare dal
Presidente le risposte e la terza più di
envergure
, più di
prospettiva, più a lungo termine: quali invece le sfide da mettere
in campo già nella finanziaria 2016-2018, ripeto: guardando anche a
cosa stanno facendo altre Regioni, non solo a Statuto speciale, ma
anche a Statuto ordinario...non semplici come dico, ma che comunque
probabilmente la situazione ci impone...impone alla pubblica
amministrazione comunque di trovare delle soluzioni. Grazie.
Presidente -
Per la risposta? Ha chiesto la parola
l'Assessore Donzel, ne ha la facoltà.
Donzel (PD-SIN.VDA) -
Grazie Presidente.
Intanto ringrazio i colleghi che hanno sollevato questo problema
e che sicuramente lo conoscono, perché hanno già avuto modo di
porre la questione sia durante l'approvazione del bilancio nel caso
del Consigliere Chatrian, sia nel caso del Consigliere Gerandin che
su questo punto aveva già presentato un'interpellanza molto
puntuale, che naturalmente più che mai merita un approfondimento
anche in questa sede. Tenuto presente che il concetto di staffetta
generazionale si estende a tutto il mondo del lavoro, vorrei
semplicemente precisare che, per quanto riguarda l'Amministrazione
regionale, il piano di riduzione della dotazione organica è stato
adottato con la delibera n. 261 del 2015, modificata poi con la
delibera della Giunta regionale n. 707 del 2015. Per quanto
riguarda quella parte - e potrà magari poi integrare il Presidente
della Regione -, si tratta di operazioni che avevano una finalità,
che era soprattutto quella di contenere la spesa pubblica e quindi
di ridurre in qualche maniera il numero dei dipendenti
pubblici.
Per quanto invece riguarda le forme di accordo che si possono
trovare per applicare la staffetta generazionale nel contesto
lavorativo della Valle d'Aosta, noi abbiamo avuto modo di iniziare
un percorso già durante l'estate con le organizzazioni sindacali e
soprattutto con i datori di lavoro per iniziare una riflessione che
ci portasse ad individuare la strada la più concertata possibile
per arrivare in tempi ragionevolmente ristretti ad un nuovo piano
delle politiche del lavoro - perché voi sapete che il piano delle
politiche del lavoro è stato prorogato ancora per quest'anno, ma
scadrà a dicembre - e quindi non trovarci nella situazione di non
avere il nuovo piano delle politiche del lavoro nel momento in cui
andremo all'approvazione dei bilanci per gli anni a venire.
Ovviamente una prospettiva che dovrà essere il più ampiamente
concertata possibile, noi inizieremo già dalle prossime settimane
con la convocazione del tavolo per le politiche del lavoro a
proporre alle associazioni l'idea di utilizzare questo strumento
della staffetta generazionale. Siccome nell'interpellanza si
riferisce...giustamente si dice: "ma nel frattempo cos'è stato
fatto?". Nel frattempo è stato fatto un interessante progetto col
nome
Welfare to Work
, che era rivolto agli
over
50
per circa 800.000 euro e che ha dato delle risposte a circa 300
lavoratori che sono stati coinvolti in questi progetti.
Per quanto riguarda invece specificamente la staffetta
generazionale, ad oggi - stiamo parlando di oggi - le risorse
disponibili potrebbero consentire qualora...perché il meccanismo
richiede l'adesione sia dell'impresa,
in primis
, sia di un
accordo tra impresa e organizzazioni sindacali per arrivare a
trovare la soluzione in cui un lavoratore che si avvia agli ultimi
tre anni dalla pensione - poi ovviamente bisogna vedere le regole
pensionistiche come evolvono - di poter in qualche modo ridurre la
sua attività lavorativa del 50 percento ed ecco l'intervento del
pubblico attraverso un finanziamento che coprirebbe la parte di
contributi non versati. Questi tipi di accordo però funzionano nel
momento in cui dalla parte dell'impresa c'è una disponibilità a
versare un delta del 10-15 percento al lavoratore che deve
rinunciare alla cosiddetta "retribuzione" per metà del tempo,
perché non tutti i lavoratori sono disposti a fare questo passo
indietro, quindi bisogna creare degli incentivi perché lo
accettino. Serve quindi un accordo, serve un'intesa tra le parti e
questa cosa può avvenire solo in modo volontario, però da parte
nostra c'è l'intenzione di porre sul tavolo questa possibilità e di
creare le condizioni perché su un
target
di lavoratori della
Valle d'Aosta, che ipoteticamente è stato individuato per il
settore delle aziende private, escludendo i lavoratori che hanno
altissime retribuzioni e che generalmente vogliono arrivare fino in
fondo con quelle retribuzioni, salvo casi particolari, o escludendo
i lavoratori che hanno basse retribuzioni e quindi non sono
disponibili a vivere con il 50 percento, è stata fatta un'ipotesi
di lavoro che riguarderebbe circa 350 lavoratori e con le risorse a
disposizione si potrebbero creare le condizioni, qualora ci sia
l'intesa - ripeto - tra datore di lavoro, lavoratore, associazioni
sindacali, per dare una risposta a circa 50 lavoratori. È chiaro
che siamo in una fase che necessita di un'accelerazione di questi
processi, ma - ripeto - c'è la volontà vista anche la
disponibilità, devo ringraziare per questo...l'ho davvero
riscontrata nelle organizzazioni di rappresentanza: Confindustria,
Confartigianato e nelle organizzazioni sindacali, che hanno dato la
disponibilità a fare incontri anche durante il mese di agosto...di
stringere i tempi per arrivare a proporre questa misura.
Correttamente, come diceva il Consigliere regionale Chatrian, si
tratta di una delle tante misure che vanno messe in campo per dare
delle risposte ai nostri giovani, si tratta di una misura che
potrebbe trovare spazio nel piano delle politiche del lavoro.
Presidente -
Per la replica? Ha chiesto la parola il
Consigliere Chatrian, ne ha la facoltà.
Chatrian (ALPE) -
Sì, grazie Presidente.
I due quesiti che abbiamo posto indubbiamente sono dei quesiti
che in pochi minuti si possono né affrontare nella loro
complessità, né posso dire...avere un quadro completo anche delle
soluzioni, però la nostra riflessione, Assessore Donzel, andava un
po' in questa direzione.
In primis
il provvedimento
dirigenziale che è stato approvato a fine luglio per quanto
riguarda l'ambito della pubblica amministrazione crea le condizioni
per una riduzione di circa 30 persone per quanto riguarda
l'organico pubblico del Governo regionale, quindi un contenimento
della spesa pubblica, e questo è un primo
volet
, un primo
passaggio.
Il secondo, la sfida più difficile sicuramente e più complicata
è questa ed è lì che noi abbiamo cercato di avere degli aiuti,
perché né abbiamo la ricetta, né siamo dei maghi, né siamo dei
professionisti, ma abbiamo guardato cosa le altre Regioni stanno
mettendo in campo, perché hanno problemi simili. Allora, tipo la
Provincia di Bolzano ha legiferato in quanto Provincia
un'attuazione del patto generazionale nel pubblico impiego,
scrivendolo nero su bianco in legge, pochi mesi fa, nel mese di
maggio, delegando la Provincia ad adottare opportune misure per
ridurre la disoccupazione attraverso l'assunzione di giovani
disoccupati fino a 35 anni, no? Come voi dite, ma anche loro
dovranno calmierare, contenere la spesa pubblica e poi il
legislatore ha tracciato un percorso, il percorso è l'assunzione
subordinata, ad esempio, alla riduzione dell'orario di lavoro del
personale in procinto di essere collocato a riposo secondo dei
criteri e modalità stabilite dalla contrattazione collettiva.
Questo quindi è un primo
volet,
un primo passaggio, il
secondo: le spese per l'assunzione del personale di cui al comma di
prima e l'assunzione per intero da parte dell'ente di appartenenza
dei contributi di previdenza e di quiescenza corrispondenti al
periodo di riduzione dell'orario di lavoro del personale sono
effettuate nei limiti dei risparmi di spesa derivanti
complessivamente dalle misure che ho letto poc'anzi. Due
volet
quindi, sono delle iniziative per dare comunque spazio
ad un inizio di staffetta generazionale, poi vanno oltre:
collocamento a riposo d'ufficio al fine di favorire perché
l'obiettivo...il legislatore quanto meno si è dato quest'obiettivo,
collega Donzel, di ricambio vero generazionale, ma per tante
ragioni che non è solo quella occupazionale, ma anche quella
generazionale e su quello noi ci crediamo come gruppo - e penso non
solo come gruppo -, ma perché la macchina ha bisogno anche di
quello: da una parte, creare le condizioni di svecchiamento;
dall'altra, mettere in quiescenza, ridurre l'organico con delle
modalità che si diceva poc'anzi, lo dicevate anche voi e il
percorso è iniziato, ma quello è il primo
volet
, Presidente
Rollandin.
Il secondo
volet
però dobbiamo dall'altra
parte...indubbiamente con un delta di spesa inferiore...ma non
abbiamo la bacchetta magica, le altre Regioni si stanno muovendo in
quella direzione, io lo condivido, noi lo condividiamo, perché
dall'altra parte dovremo pur creare delle condizioni non solo
occupazionali, ma anche a livello di competenze, anche a livello di
visione, anche a livello comunque di freschezza penso per la
macchina amministrativa e loro lo declinano in legge con
un'età...creando questi criteri/opportunità e scivoli, un'età
anagrafica non inferiore ai 63 anni, non superiore ad una certa
età, graduale riduzione dell'età anagrafica per il collocamento a
riposo d'ufficio, 50 percento, 70 percento, perché poi bisogna fare
da una parte anche i conti, come diceva poc'anzi l'Assessore
Donzel.
La terza sfida però è sempre quella di comunque creare le
condizioni per un patto vero generazionale, comunque nel pubblico
impiego, ma non solo legato all'occupazione anche legato alla
generazione. Stessa considerazione la sta facendo la Provincia di
Trento: uno stralcio di 208 posizioni, questi sono numeri
aggiornati a pochi giorni fa, quindi uno stralcio di
accompagnamento di 208 persone che lavoravano nell'organico del
Governo provinciale della Provincia di Trento e dall'altra parte
l'obbligo...e qui mi sarebbe piaciuto da parte sua, collega Donzel,
un passo in più...l'obiettivo della nostra iniziativa...abbiamo
visto cosa avete fatto in questi mesi: avete un piano di riduzione
di 30 persone nella dotazione organica. Bene, quali le soluzioni
oltre a ridurre e calmierare, come ha detto lei, il contenimento
della spesa pubblica? Come creare le condizioni per introdurre la
staffetta generazionale, svecchiare la macchina e creare dei posti
di lavoro per le nuove generazioni? Su quello sinceramente
aspettavamo da parte sua forse un
volet
un po' più
performante e una certa apertura, perché penso che condivida che la
macchina va anche svecchiata, da una parte, ma, dall'altra, ci va
la possibilità di creare dei posti di lavoro. Ne discuteremo
nell'iniziativa che abbiamo presentato di non occupazione, di
difficoltà che abbiamo. Sappiamo che il
volet
pubblico, quel
mondo lì non esiste più, lo sappiamo, ne abbiamo contezza, ma,
oltre a quello, dobbiamo cercare comunque di mettere in atto dal
punto di vista legislativo...e questo è un primo confronto per poi
riconfrontarci su questo tema nel momento in cui discuteremo la
finanziaria, come avvenuto nel mese di dicembre, probabilmente
andando a legiferare nero su bianco per quanto riguarda la nostra
competenza. Grazie.
Presidente -
Punto 19 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK