Consiglio Regionale della Valle d'Aosta - Oggetto del Consiglio n. 1547 del 26 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
BILANCIO E CONTABILITA' REGIONALE
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1547 del 26 maggio 2022 - Resoconto
OGGETTO N. 1547/XVI - Interrogazione: "Inserimento di uno
stanziamento nella legge di bilancio per la distribuzione gratuita
di prodotti igienico sanitari femminili nelle scuole della
Regione".
Bertin (Presidente) -
Punto n. 27. Risponde l'assessore
Caveri.
Caveri (AV-VdA Unie) -
L'accusa è che si trattò di
dichiarazione puramente velleitaria: qui picchiate duro, oramai
siete dei magli d'acciaio nei confronti della maggioranza di cui
avete fatto parte.
Io devo dire che era abbastanza difficile poter mettere una
posta di bilancio nel momento in cui il bilancio era già fatto,
sarebbe stato abbastanza difficile poterlo fare, e mi sarebbe stato
anche molto difficile poter presentare un emendamento perché, come
lei sa, oramai la rigidità del bilancio è tale da non poter più
consentire operazioni in aula se non con dei giri particolari.
Intanto la Sovrintendente agli studi mi ha spiegato che già oggi
- ma non è una soluzione - qualunque ragazza in un istituto
scolastico abbia dei problemi improvvisi vede già all'interno della
scuola una qual certa soluzione a questa problematica. Tuttavia è
chiaro l'impegno che abbiamo assunto - e mi inchino a Padovani che
aveva presentato la problematica che causò anche qualche problema
qui in Aula - e nella prossima finanziaria cercheremo uno
stanziamento per fare queste sperimentazioni, anche perché - devo
dire con tutta franchezza - è una materia a cavallo con la sanità,
non si può pensare che questa questione sia una questione
dell'istruzione se non dal punto di vista logistico, - non perché
come pensano i legislatori spagnoli le mestruazioni siano una
malattia - ed è del tutto evidente che comunque va trovata una
soluzione sperimentale per vedere come questa cosa possa essere
affrontata, se mettendo a disposizione nelle segreterie del
materiale, se mettendo - come hanno fatto altri - dei distributori
di tipo automatico, quali assorbenti mettere dentro i distributori,
quelli interni, quelli esterni, quelli a pannolino, quelli che non
si vedono, quelli che hanno le ali o cose di questo genere.
Non è però una cosa ovviamente di cui si possa interessare
l'istruzione, ma attraverso la perizia e l'esperienza dei
ginecologi della sanità pubblica, saremo in grado di fornire questa
risposta.
Per cui l'impegno non velleitario, perché la predisposizione del
bilancio è ormai un fatto imminente, troveremo, in collaborazione
con la sanità, i fondi e anche le modalità tecniche per poter
risolvere questo problema che voi avete sollevato ma in coda direi
a quanto venne sollevato dal collega Padovani.
Presidente -
Replica la consigliera Minelli.
Minelli (PCP) -
Lei ci ha confermato in qualche maniera
che si trattava di affermazioni velleitarie, perché il bilancio era
già fatto e quindi non si poteva più inserire nulla. È stato detto
tanto per dire, evidentemente, anche se credo che fosse il 4 di
novembre, quindi uno stanziamento per una questione come questa,
che reputo essere modesto - anche perché l'idea non credo che fosse
quella di andare a riprodurre in ogni scuola uno scaffale del
supermercato con tutta la tipologia di prodotti igienico-sanitari
femminili, si tratta di qualche cosa di molto più semplice - forse
un finanziamento minimo si sarebbe ancora potuto trovare nelle
pieghe del bilancio, però apprendiamo con favore che nella prossima
finanziaria si cercherà di dar corso a quell'impegno che peraltro
poi non era passato: la mozione era stata respinta, ma mi sembra
che sia una manifestazione di sensibilità che ci può stare.
Certo, questa sarà una questione ritenuta del tutto marginale da
molte persone; noi riteniamo tuttavia che un piccolo segno concreto
di attenzione alle esigenze delle ragazze non sarebbe male.
La Sovrintendente le ha riferito che nelle scuole già c'è
qualche cosa di questo genere e che si provvede a necessità
improvvise. Le posso dire che è molto a discrezione e a sensibilità
delle singole scuole, si tratta veramente di qualche cosa legata a
un'emergenza assoluta. Ho insegnato per trent'anni nelle scuole e
ho sempre avuto con me qualche cosa da poter offrire alle ragazze
quando ne avevano bisogno, perché spesso le scuole non erano
fornite, ma qui si tratta di qualche cosa di diverso di una
dotazione estemporanea.
Comunque vedremo se questa cosa ci sarà e l'abbiamo chiesto
anche perché abbiamo un po' spulciato il bilancio e non avevamo
visto nessuna cosa di questo tipo ma avevamo anche pensato che
forse in qualche provvedimento di variazione ci fosse stato e ne
volevamo avere conferma.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK