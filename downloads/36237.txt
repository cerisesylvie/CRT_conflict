Consiglio Regionale della Valle d'Aosta - Oggetto del Consiglio n. 485 del 11 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 485 del 11 marzo 2014 - Resoconto
OGGETTO N. 485/XIV- Proroga sino al 31 dicembre 2014 delle
direttive di programmazione e di indirizzo 2010-2012 dell'Office
régional du tourisme-Ufficio regionale del turismo già prorogate,
con modificazioni, fino al 31 dicembre 2013.
Président -
Pour le rapport, la parole à l'Assesseur
Marguerettaz.
Marguerettaz (UV)
- Grazie Presidente.
Questa proroga giunge oggi, in Consiglio, dopo una concertazione
che è stata fatta presso la IV Commissione. È un atto che si
inserisce in un processo che vede l'Assessorato, ma anche la
commissione, le forze di maggioranza e di opposizione, impegnate a
far sì che l'Amministrazione regionale preveda una
governance
generale per la promozione della comunicazione e
della commercializzazione. Ora, avevamo avuto già modo di discutere
di questo argomento in seguito a una risoluzione che era stata
presentata dalle forze di minoranza, che è stata poi condivisa da
tutta l'aula, e rispetto a questo devo felicitarmi per il lavoro
che stiamo facendo in IV Commissione, perché credo che l'argomento
stia a cuore a tutti e si cerca, insomma, di rivedere la nostra
organizzazione.
Rispetto a questo argomento stiamo raccogliendo tutta una serie
di informazioni e tutta una serie di dati, anche nell'ambito delle
altre Regioni, nello specifico le Regioni e le Province a Statuto
speciale. Stiamo facendo delle verifiche sia con Trento che con
Bolzano in tema di organizzazione, e quindi è vero che noi oggi
stiamo parlando dell'Office, quindi è un "di cui", ma non possiamo
immaginare di dare delle direttive all'Office senza guardare il
quadro d'insieme. Rispetto a questo tema la proroga non è una
proroga in bianco, ma credo sia interessante soffermarsi su questo
argomento, e abbiamo già un'altra occasione per convocarci in IV
Commissione, l'esame del POA, il Piano Operativo Annuale
dell'Office per il 2014, perché questo 2014 non passi invano anche
all'interno dell'Office, e quindi credo che, con tutte le energie e
il contributo di tutti, si possa raggiungere un grande obiettivo.
Questo non sarà comunque indolore, perché noi, oggi, comunque
constatiamo che vi sono tutta una serie di attività, tutta una
serie di sovrapposizioni, e quindi si tratterà di mettere in atto
una modifica, una riforma non banale. Già non è stata banale
l'unificazione di tutte le AIAT, già non è stato banale creare uno
standard e arrivare ad un'attività che proponga la Valle d'Aosta
prima di tutto...quindi, ovviamente, un'informazione particolare di
dettaglio del territorio, ma una visione generale per la Valle
d'Aosta.
Mi felicito rispetto a questa attività che è stata fatta in
commissione, l'atto è stato votato all'unanimità, e quindi credo
che ulteriori parole siano superflue. Grazie pertanto, e manteniamo
tutta la disponibilità mia e delle strutture per lavorare su questo
progetto molto ambizioso.
Presidente
- Grazie. Possiamo aprire la discussione
generale. Ha chiesto la parola la collega Certan.
Certan (ALPE)
- Sì, sarò breve.
Per quanto riguarda il nostro movimento, confermiamo il nostro
contributo a collaborare attivamente affinché questo progetto veda
la luce.
Credo che il dibattito e le audizioni in commissione - le
audizioni, perché sono state più di una - sono stati estremamente
interessanti, l'Assessore ha portato tutti i dettagli e anche i
responsabili sono stati molto esaurienti. Segnalo 3-4 punti, li ha
già in qualche modo trattati anche l'Assessore: sicuramente
l'importanza di avere un marchio VdA, quindi la promozione
dell'intera Valle d'Aosta, che non vuol dire la non affermazione,
la non promozione di altre località, ma innanzitutto che sia in
qualche modo immediatamente percepibile il marchio VdA, che non è
ancora scontato e sul quale è sicuramente importante ancora
lavorare. Valutare i punti di forza anche delle altre realtà, come
ha detto lei,
in primis
sicuramente altre realtà alpine, è
importante, perché probabilmente molti passaggi che sono già stati
fatti da loro basta prenderli e migliorarli. Sono comunque dei
passaggi e degli esempi che già abbiamo. L'altro aspetto importante
è quello del quadro d'insieme: sicuramente il turismo è - o
potrebbe diventare - veramente la prima vera industria della Valle
d'Aosta, ed è importante quindi che ci sia questa visione
d'insieme. Vede, chiaramente qui parliamo di piano
marketing
, di pubblicizzazione della nostra Regione, di
promozione, ma quando noi insistiamo sulla visione d'insieme ci
riferiamo anche ad altri aspetti...ne cito uno sul quale torneremo,
ad esempio quello dei trasporti... Questo tempo in più, che
riteniamo importante dare, speriamo porti proprio a dei risultati e
ad una visione d'insieme un po' più larga e un po' più...diciamo
lungimirante. Il contributo di ALPE, quindi, in questo senso, ci
sarà.
Presidente
- Altri? Ci sono altre richieste d'intervento?
Se non ci sono altre richieste d'intervento possiamo procedere alla
votazione. La votazione è aperta. Tutti hanno votato? Possiamo
chiudere la votazione? La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Colleghi, così come deciso informalmente dai Capigruppo,
concludiamo qui i lavori per questa giornata, che riprenderanno
domani mattina alle ore 9.
---
La seduta termina alle ore 19,44.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK