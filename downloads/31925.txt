Consiglio Regionale della Valle d'Aosta - Oggetto del Consiglio n. 783 del 7 ottobre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Protezione civile
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 783 del 7 ottobre 2009 - Resoconto
OGGETTO N. 783/XIII - Relazione sulle iniziative della Valle
d'Aosta in favore delle popolazioni terremotate della regione
Abruzzo. (Approvazione di una risoluzione)
Risoluzione
Ricordato il terremoto che nella notte di lunedì 6 aprile
2009 ha colpito la regione Abruzzo;
Richiamata la risoluzione adottata all'unanimità dal
Consiglio regionale nella sua riunione del 16 aprile 2009, con la
quale si impegnava la Regione Valle d'Aosta a partecipare
fattivamente alla ricostruzione e perché gli interventi fossero
diretti, e per quanto possibile concentrati, in favore di un
territorio e di una comunità precisi, individuati di concerto con
la regione Abruzzo;
Visto il dossier presentato dalla Presidenza della Regione in
merito alla pronta ed efficace risposta del sistema regionale di
protezione civile che, sin dal 6 aprile 2009, ha consentito di
portare immediato aiuto e soccorso alla popolazione abruzzese
attraverso la colonna mobile regionale di Protezione civile, le
risorse specialistiche del Corpo valdostano dei Vigili del Fuoco e
il volontariato regionale;
Udita la relazione del Presidente della Regione sulle
iniziative della Valle d'Aosta in favore delle popolazioni
terremotate dell'Abruzzo;
Considerato in particolare che l'incontro avvenuto il 3
agosto 2009 tra il Presidente della Regione e il Presidente del
Consiglio Permanente degli Enti Locali valdostani con il Sindaco di
Lucoli e il Presidente della Regione Abruzzo ha portato ad
individuare il Comune di Lucoli, ove ha operato fino alla fine del
mese di settembre 2009 la colonna mobile regionale di Protezione
civile, quale comunità su cui concentrare gli interventi della
Valle d'Aosta;
Il Consiglio regionale
Rinnova
la propria solidarietà e vicinanza alle famiglie delle
vittime del terremoto del 6 aprile 2009, esprimendo l'auspicio per
un rapido ritorno alla normalità delle condizioni di vita della
popolazione abruzzese;
Esprime
il proprio ringraziamento ai responsabili e agli operatori
del sistema regionale di Protezione civile, del Corpo valdostano
dei Vigili del Fuoco e del volontariato regionale, agli Enti Locali
valdostani e a tutti coloro che hanno contribuito concretamente ad
aiutare la popolazione abruzzese, testimoniando ancora una volta il
grande spirito di solidarietà della comunità valdostana;
Concorda
sugli interventi da realizzare in favore del Comune di Lucoli
come definiti con l'amministrazione comunale interessata e dà
mandato alla Giunta regionale di provvedere, di concerto con gli
Enti Locali valdostani, a quanto necessario per la loro
realizzazione, informando periodicamente la Commissione consiliare
competente sullo stato di avanzamento degli stessi.
F.to: Empereur - Salzone - La Torre - Carmela Fontana -
Lattanzi - Giuseppe Cerise
Président
- La parole au Président de la Région,
Rollandin.
Rollandin (UV)
- Merci, M. le Président. J'ai cru bon
faire distribuer une copie du rapport afin qu'il n'y ait pas
l'exigence de lire dans son ensemble le tout; j'estime quand même
important ce rapport pour donner un compte rendu de ce qui s'est
passé et surtout pour souligner le bien-fondé de l'intervention que
notre Région a prédisposée pendant cette période. Comme vous avez
vu, il y a une annexe avec une série de documents qui soulignent
l'intervention aux différents niveaux. Le 6 avril 2009, à 3 heures
22, un tremblement de terre de magnitude 5,8 sur l'échelle Richter
- IX
e
degré sur l'échelle Mercalli - a frappé le
territoire de la province de l'Aquila et a été ressenti dans une
vaste zone comprenant toute l'Italie centrale jusqu'à Naples; par
ailleurs, ce séisme touchait en plus de la région des Abruzzes, le
Latium et légèrement aussi les Marches. Dans les 48 heures qui ont
suivi la secousse principale, 256 autres secousses ont été
enregistrées, sans compter celles de tassement qui se sont succédé
et qui, malheureusement, continuent encore aujourd'hui. Le bilan
définitif de cette journée tragique fait état de 299 morts, d'au
moins 1.500 blessés et de plus de 80.000 personnes évacuées, logées
temporairement dans les camps de tentes ou dans des hôtels de la
côte adriatique.
L'opinion publique valdôtaine a été particulièrement touchée par
cet événement dramatique, je veux réaffirmer qu'ici il y a des
personnes et aussi des collègues qui connaissent très bien la zone,
qui ont des parents, qui ont des amis qui sont de L'Aquila ou quand
même des lieux environnants, donc je crois qu'en plus de ce qui est
une attitude qui est compréhensible, il y a eu une attention
particulière à tout ce qui s'est passé. En effet notre Communauté
garde encore un souvenir très vif du mois d'octobre 2000, quand les
mauvaises conditions météorologiques engendrèrent une véritable
inondation, qui frappa violemment de nombreuses communes de notre
région et fit 17 victimes, ainsi que d'importants dommages. A
l'époque nous avions assisté à la mobilisation d'un réseau d'aides
qui regroupait des milliers de bénévoles venus de l'Italie entière
et de l'étranger. Notre sentiment de gratitude à l'égard de tous
ceux qui nous ont alors soutenus, accompagné de la vocation de
solidarité traditionnelle de notre population, nous a poussés à
intervenir immédiatement et concrètement en faveur de cette terre
des Abruzzes si profondément meurtrie par le séisme.
Dès l'après-midi du 6 avril 2009 les premières cellules du Corps
valdôtain des sapeurs-pompiers de la colonne mobile régionale de la
protection civile sont parties pour L'Aquila. Ici on a mis dans les
détails ce qui s'est passé, les différentes interventions, en
collaboration avec les autres commandements des sapeurs-pompiers.
Nos sapeurs-pompiers sont intervenus particulièrement à L'Aquila
durant la première phase de recherche et de récupération des
personnes prisonnières des décombres et, ensuite, durant la
deuxième phase d'assistance à la population et de récupération de
matériaux et d'objets dans les maisons endommagées. Il y a eu là
des différentes phases, une fois la première phase d'urgence
terminée, les activités d'aménagement de ces camps ont été
nombreuses et ont visé à rendre un peu plus supportable la vie sans
aucun doute pénible des évacués. Là il y a aussi dans les détails
les différentes interventions. Au mois de septembre la population
de Lucoli est revenue graduellement à la normalité, la plupart des
habitants a pu rentrer, tandis que les autres ont été hébergés dans
les structures hôtelières de la zone. De concert avec le
département de la Protection civile et de l'Administration
communale de Lucoli, les équipements de la colonne mobile ont été
démantelés au fur et à mesure et ramenés en Vallée d'Aoste. Je
crois que cette phase a été très importante et je souligne encore
que de la part de la population il y a eu une appréciation unanime
de l'activité de nos sapeurs-pompiers, des responsables de la
Protection civile et de tous les bénévoles qui ont travaillé
pendant cette période, donc je crois qu'il est tout à fait normal
de remercier pour leur intervention.
Conclusa la prima fase degli interventi, quella del soccorso
immediato e dell'emergenza, cominciava una prospettiva diversa e
altrettanto importante, quella del ritorno alla normalità e alla
ricostruzione, di cui abbiamo fatto parte con l'intervento che è
previsto con il Comune di Lucoli. Il 3 agosto scorso, insieme al
Presidente del CELVA, ci siamo recati dal Presidente della Regione
Abruzzo, Gianni Chiodi e dal Sindaco di Lucoli per individuare la
sede dell'intervento e soprattutto le modalità con cui procedere a
finalizzare i fondi raccolti dalla popolazione e dalle istituzioni:
ricordiamo che hanno fatto il loro dovere tutti i Comuni, i
lavoratori che hanno fatto le trattenute, su questo anche quelle
regionali come tutti gli altri a livello individuale, le
istituzioni Consiglio e Giunta hanno fatto la loro parte, quindi
tutti hanno contribuito a questa raccolta di fondi che adesso si
vuole giustamente finalizzare e tutte le istituzioni, in
particolare i responsabili della Protezione civile, collaborano sul
posto con i tecnici e i consulenti del Comune di Lucoli per andare
avanti nell'opera di ricostruzione di queste strutture che sono
state individuate di comune accordo.
Come vedete, le varie fasi sono state individuate, il
dipartimento enti locali, Servizi di prefettura e protezione civile
della Regione è stato incaricato di avviare e coordinare quanto
necessario, al fine della rapida concretizzazione degli interventi
proposti, di concerto con il Consorzio permanente degli enti
locali, con il supporto dell'Ordine dei dottori agronomi e
forestali della Valle d'Aosta, che ha offerto la propria
disponibilità ad offrire gratuitamente la progettazione della
sistemazione delle aree verdi circostanti e della Sezione edili
della Confindustria Valle d'Aosta che coprirà le spese di
progettazione degli interventi nel comune di Lucoli e ha
individuato a tal fine l'architetto Corrado Binel per effettuare le
relative progettazioni. L'architetto soprannominato si è già recato
a Lucoli il 24 e 25 settembre scorsi, al fine di visionare i luoghi
oggetto degli interventi ed incontrare i tecnici e
l'Amministrazione comunale. Ciò ha permesso di definire in maniera
definitiva, di concerto con l'Amministrazione comunale di Lucoli,
gli interventi da realizzare che consisteranno nella realizzazione
della palestra nella zona di Santa Menna con la riqualificazione
ambientale dell'area circostante e nella realizzazione di una
struttura di servizi, più contenuta di quella originariamente
proposta, in frazione Collimento, anche per evitare la
realizzazione di opere di contenimento eccessive, trattandosi di
una zona particolarmente scoscesa. In questi giorni i tecnici di
Lucoli stanno ora effettuando i rilievi necessari, mentre
l'architetto Binel sta valutando le soluzioni architettoniche da
proporre al comune. Al termine di queste attività preliminari, che
si concluderanno in questi giorni, proporremo al Comune il
cronoprogramma per la realizzazione delle opere e definiremo con
precisione le modalità per la realizzazione delle opere previste, i
costi complessivi, che ad una prima valutazione di massima
dovrebbero aggirarsi attorno a 700.000 euro, con la consegna delle
opere entro l'estate 2010.
Un breve cenno agli aspetti finanziari: l'assemblea del CELVA,
in data 21 aprile, ha deciso di istituire un fondo di solidarietà
per realizzare una raccolta di risorse destinate alle zone colpite
dal terremoto in 74 comuni della Valle d'Aosta e comunità montane.
Il BIM e il CELVA hanno perciò deciso di dare il proprio contributo
approvando un progetto di riparto per un ammontare di 250.000 euro.
Altre amministrazioni comunali hanno già deciso di contribuire
ulteriormente al fondo, forti del contributo finanziario di alcune
associazioni territoriali, offrendo circa 18.000 euro. Inoltre si
sono aggiunte donazioni messe a disposizione da alcune istituzioni,
organizzazioni e associazioni che operano a livello locale. Più
precisamente hanno offerto un segno tangibile di solidarietà la
scuola d'infanzia di Aymavilles, l'ARER, il gruppo Alpini di
Gressoney, gli Amministratori del Comune di Champdepraz, diverse
associazioni e la pro loco di Gressan, alcuni donatori privati di
Châtillon. Sono stati così raccolti altri 14.000 euro. Oltre al
fondo di solidarietà messo a disposizione dal CELVA, che ammonta a
282.000 euro, sono stati aggiunti circa 75.000 euro versati dai
cittadini su due conti correnti (bancario e postale) aperti dalla
Regione per l'emergenza Abruzzo. A queste somme si aggiungeranno
quelle raccolte attraverso i contributi volontari, pari alla
retribuzione di un'ora di lavoro, versati dai dipendenti pubblici
dei comparti regionali del pubblico impiego, della scuola e della
sanità a seguito dell'accordo siglato fra l'Amministrazione
regionale e le organizzazioni sindacali il 22 luglio e confermato,
con la decisione di destinare i fondi del Comune, il 15 settembre
scorso. Al momento non è possibile quantificare la cifra derivante
da tale contribuzione volontaria, in quanto le relative trattenute
avverranno solo con le buste paga di ottobre e di novembre, a
seconda dei comparti di appartenenza. Le altre risorse necessarie
per completare l'intervento saranno stanziate sul bilancio
regionale per l'anno 2010.
Questa relazione su quanto è stato fatto e su quanto sarà
realizzato dalla Valle d'Aosta in favore della popolazione
abruzzese per far fronte alle drammatiche conseguenze del terremoto
che ha colpito L'Aquila del 6 aprile può mettere in evidenza come
si sia operato in questi mesi da parte di tutte le forze coinvolte.
Credo che ancora una volta la Valle d'Aosta possa giustamente
essere fiera della solidarietà e della capacità di intervento che
le diverse componenti della nostra Comunità - le istituzioni, gli
enti, le associazioni di volontariato, ma anche i singoli cittadini
- hanno saputo mettere in campo, memori dello straordinario aiuto
che hanno ricevuto quando, nell'autunno del 2000, la nostra regione
è stata colpita dall'alluvione. L'augurio non può che essere quello
che il nostro intervento possa aiutare la popolazione abruzzese ad
un rapido ritorno alla normalità, come ha detto il Presidente
Chiodi:
"la sfida è talmente dura da far tremare i polsi, ma ce
la faremo, ci vorrà del tempo, ma ce la faremo"
. Siamo certi
che, continuando su questa strada, cercheremo di abbreviare il più
possibile i tempi per ridare fiducia alla popolazione abruzzese.
Grazie.
Président
- Je vous rappelle qu'il y a une résolution qui
a été déposée et qui sera votée à la fin de la discussion en annexe
à l'acte que nous venons d'examiner maintenant.
La parole au Conseiller Louvin.
Louvin (VdAV-R)
- È doveroso, Presidente, ringraziarla
per la comunicazione che ha voluto fare al Consiglio regionale. Noi
ci siamo già espressi in termini generali di solidarietà e anche in
termini concreti come assemblea, come componenti di questa
assemblea, ma il nostro gruppo apprezza la presentazione di tale
relazione che fa sentire l'istituzione regionale tutta partecipe di
quanto si sta facendo e anche vicina alle forze della protezione
civile, che sono state impegnate in questi mesi tanto in qualità
professionali quanto attraverso gli organismi del volontariato per
essere vicini alle popolazioni abruzzesi. Abbiamo visto qualche
settimana fa già anche altre province portare addirittura a
compimento la prima fase di realizzazione di interventi di
sostegno, come è stato il caso della Provincia di Trento, non siamo
ad una gara al cronometro, sono interventi di tipo diverso,
crediamo che abbiano tempistiche e modalità attuative diverse,
siamo convinti che l'istituzione regionale valdostana farà il
possibile perché si traducano al più presto e con tempistica alpina
in realtà concrete a beneficio di queste popolazioni che hanno
sofferto molto. Colpisce per noi, che abbiamo avvertito come una
ferita terribile le 17 vittime dell'alluvione del 2000, il dato
numerico comparativo che leggiamo in questa relazione. Sono dati di
cui siamo consapevoli, perché ci sono stati ribattuti tante volte
dalla stampa, ma crediamo che non sia stato inutile da parte sua
riproporceli, perché si abbia ancora in questa assemblea la
necessità di affiancare l'operato dell'Amministrazione e della
Protezione civile negli interventi. A questo proposito vorrei
soltanto segnalare che c'è stato nell'assemblea forse un momento di
distrazione rispetto alla sua relazione; lei non ha forse avuto
modo di averne notizia, ma un altro terremoto ha investito la
politica italiana in questi minuti ed è stata la pronuncia della
Corte costituzionale in senso negativo rispetto al Lodo Alfano,
argomento ovviamente che sarà trattato in altra sede, però è solo
per dire che questa Assemblea può aver avuto un attimo di
distrazione, ma era molto attenta a quello che lei ha detto.
Président
- La parole au Conseiller Rigo.
Rigo (PD)
- Anche noi ci associamo alle parole del
Consigliere Louvin e ringraziamo il Presidente Rollandin per la
relazione opportuna, fatta in questo Consiglio, così come l'invio
di quell'album fotografico è stato da noi ben accolto, ma anche per
l'impegno suo, così come quello di tanti dipendenti e volontari che
in queste settimane e in questi mesi si sono adoperati per dare un
aiuto concreto a quelle popolazioni. Ci sarà anche, come ha già
preannunciato il Presidente del Consiglio, una risoluzione in
merito sulla quale voteremo a favore.
Président
- La parole au Conseiller Empereur.
Empereur (UV)
- Merci, M. le Président. È stata ricordata
questa risoluzione, che definirei una risoluzione logica, condivisa
da tutti i gruppi che, da un lato, ricorda una catastrofe;
dall'altro, ringrazia e quindi naturalmente il ringraziamento va al
Presidente della Regione per le azioni che sono state messe in
campo, ma il ringraziamento di questo consesso va ai responsabili e
agli operatori del sistema regionale e della Protezione civile, del
Corpo valdostano dei vigili del fuoco e del volontariato regionale,
va agli Enti Locali valdostani e a tutti coloro che hanno
contribuito concretamente ad aiutare la popolazione abruzzese,
testimoniando - credo che lo possiamo sottolineare con vigore -
ancora una volta il grande spirito di solidarietà della Comunità
valdostana tutta intera. È una risoluzione che condivide e concorda
sugli interventi che si sono immaginati in favore del Comune di
Lucoli, così come concordati con l'Amministrazione comunale
interessata e naturalmente incarica la Giunta di provvedere di
concerto con il sistema degli enti locali della Valle d'Aosta a
quanto necessario per la loro realizzazione.Infine, chiediamo con
questa risoluzione un'informazione continua e costante alla
Commissione consiliare competente sullo stato di avanzamento degli
stessi. Grazie.
Président
- La parole au Conseiller Lattanzi.
Lattanzi (PdL)
- Per esprimere il nostro convinto
sostegno, rinnovare, come dice la risoluzione, la nostra
solidarietà alla popolazione colpita, esprimere la gratitudine ai
volontari che hanno avuto l'orgoglio, l'onore di rappresentarci in
quel momento di sofferenza e di aiuto, ringraziando la Presidenza
della Giunta per l'impegno dimostrato e concordare sul continuare
con un'attività di solidarietà alle popolazioni colpite.
Président
- La parole au Conseiller Comé.
Comé (SA-UdC-VdA)
- Grazie, Presidente. Anche noi
vogliamo unirci al ringraziamento soprattutto al Presidente per
aver voluto presentare questa relazione sulle iniziative fatte da
parte della Regione in favore delle popolazioni terremotate, in
modo particolare ringraziare i vigili del fuoco e tutti i volontari
che nel momento di prima necessità hanno dato grande prova di
partecipazione e quindi di grosso aiuto. Vorrei sottolineare come
purtroppo, quando avvengono questi avvenimenti, spesso gli
interventi di aiuto sono immediati, ma con l'andar del tempo ci si
dimentica, mentre invece qui abbiamo presentato una relazione dove
c'è l'impegno da parte della Regione di seguire attentamente gli
interventi che verranno fatti nel comune di Lucoli, quindi questi
interventi saranno conclusi solo nel momento in cui avremo dato la
totale nostra disponibilità e tutto il nostro aiuto per la
realizzazione di quelle opere che sono state concordate con gli
amministratori del posto. Ringrazio quindi, questo darà una grande
dimostrazione di fierezza del popolo valdostano.
Président
- Je soumets au vote la résolution:
Conseillers présents et votants: 32
Pour: 32
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK