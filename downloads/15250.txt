Consiglio Regionale della Valle d'Aosta - Oggetto del Consiglio n. 1790 del 24 gennaio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1790 del 24 gennaio 1996 - Resoconto
SEDUTA POMERIDIANA DEL 24 GENNAIO 1996
OGGETTO N. 1790/X Nomina dei rappresentanti della Regione in
seno al Consiglio di amministrazione della Società Autostrade
Valdostane S.p.A.
Presidente Ha chiesto la parola il Consigliere Perron.
Perron (UV) Pour demander, M. le Président, si vous voulez
m'accorder une suspension de 10 minutes.
Président Le Conseil est suspendu.
Si dà atto che la seduta è sospesa dalle ore 16,57 alle ore
17,03.
Presidente Riprendono i lavori.
Ha chiesto la parola il Consigliere Perron.
Perron (UV) Pour proposer les suivantes candidatures: MM. Cuaz
Franco, Dosio Guido, Mannini Ferruccio.
Presidente Ha chiesto la parola il Consigliere Collé.
Collé (PpVA) Devo dire che siamo sconcertati dall'atteggiamento
di questa maggioranza, atteggiamento che più volte è stato da
questa stessa maggioranza condannato nei confronti di altre
maggioranze, così come è stato condannato questo tipo di
atteggiamento nei confronti di forze quali quelle di Alleanza
Nazionale in campo nazionale quando, alla formazione di governo con
un altro sistema di elezione, e allorquando si verificava la
possibilità di disporre di posti di sottogoverno questa forza
politica assieme ad altre forze politiche prendevano - come si suol
dire - tutto. Allora molte di queste forze presenti oggi in
Consiglio regionale che fanno questa proposta, condannavano quei
metodi.
Qui non si tratta più di nominare dei rappresentanti del
Consiglio, sembra quasi che questi rappresentanti siano
rappresentanti della Giunta.
E' vero che molte volte i consiglieri regionali, le forze
politiche avevano espresso in quest'anno e mezzo la volontà di
rivedere la legge sulle nomine, cosa però, nonostante i proclami di
alcune forze politiche in modo particolare, che non si è ancora
fatta.
Tuttavia, alla luce della proposta fatta dal Consigliere Perron,
e per poter discutere e vedere cosa intende fare la minoranza,
chiediamo anche noi una sospensione di 10 minuti.
Presidente Il Consiglio è sospeso per dieci minuti.
Si dà atto che la seduta è sospesa dalle ore 17,06 alle ore
17,14.
Presidente Riprendono i lavori.
Ha chiesto la parola il Consigliere Collé.
Collé (PpVA) Avevo avuto modo di dire poco fa che tutta la
minoranza si è sentita presa in giro, siamo sconcertati da questo
atteggiamento, lo ripetiamo. Ma evidentemente i numeri sono quelli
che contano in politica, o almeno per quanto riguarda questa
maggioranza.
Riteniamo invece che sia importante che la rappresentatività
della minoranza esista e venga consolidata.
Mi ricordo vagamente, perché poi questo è stato un fulmine a
ciel sereno, di alcuni anni fa quando ci fu la nomina del Consiglio
di amministrazione della SITRASB, e dove successe un caso analogo,
e dove molti consiglieri qui presenti presero la parola per
giudicare quel tipo di atteggiamento non giusto, non corretto nei
confronti della opposizione.
Oggi ci permettiamo di ribadire a questa maggioranza queste
considerazioni, così come vogliamo fare un appello a quei
consiglieri che allora espressero questa loro opposizione, così
come a quei consiglieri che si ritengono ancora liberi di
consolidare una cosa che riteniamo giusta per quella che è
l'opposizione. L'opposizione oggi è fatta di queste persone, domani
non si sa, le cose vengono scritte e ci si ricorda di volta in
volta cosa ognuno di noi dice e dichiara.
Per queste brevi considerazioni che ho fatto, la minoranza
presenta comunque un suo nominativo, che è quello dell'ing. Marquis
di Saint-Vincent.
Presidente Ha chiesto la parola il Consigliere Chiarello.
Chiarello (RC) Mi sono sempre astenuto dal votare queste nomine,
perché già quando c'era la discussione della legge sulle nomine
abbiamo cercato di dire che ci vorrebbe una legge più chiara.
In Commissione nomine, una delle poche commissioni nomine a cui
ho partecipato, dopo aver vagliato i vari candidati ed essere
arrivati ad un gruppo di 4-5, all'interno del quale cercare come
commissione di individuare il migliore per questo incarico, mi sono
sentito rispondere: "Questo lo decide la maggioranza". Da quel
momento mi sono chiesto a cosa serve la Commissione nomine, se poi
non decide seriamente, ma solo in base a questioni di partito.
Questa volta mi sento di fare uno strappo perché non vedo
democraticamente questa scelta, una scelta che in Parlamento era
stata condannata quando Berlusconi si diceva che voleva prendere
tutto, mi sembra che qui si voglia prendere tutto. Mi aspetto da
questa maggioranza che in seguito faccia anche una legge elettorale
con cui voglia prendere tutto; spero che poi i cittadini le
facciano prendere un po' meno.
Presidente Si procede alla votazione.
- Consiglieri presenti e votanti: 34
- Schede valide: 34
Hanno riportato voti:
- Dosio Guido: 33
- Cuaz Franco: 28
- Mannini Ferruccio: 19
- Marquis Pierluigi: 14
- Bionaz Carlo: 2
Presidente In base all'esito della votazione risultano designati
quali rappresentanti della Regione in seno al Consiglio di
amministrazione della Società Autostrade Valdostane S.p.A., per il
triennio 1996/1998 che scadrà il 31 dicembre 1998, i Sigg.ri Cuaz
Franco, residente in Courmayeur, Strada regionale, 42; Dosio Guido,
residente in Charvensod, fraz. Peroulaz, 314 e Mannini Ferruccio,
residente in Pont-Saint-Martin, Via Sant'Erasmo, 18.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 14 aprile 1962, n. 9 è stata autorizzata
la sottoscrizione, da parte della Regione, di capitale azionario
della Società Autostrade Valdostane S.p.A.;
- a norma dell'articolo 17 dello Statuto della Società
Autostrade Valdostane S.p.A. alla Regione spetta la nomina, ai
sensi dell'articolo 2458 del Codice Civile, di tre membri del
Consiglio di amministrazione;
- la legge regionale 24 agosto 1992, n. 49 stabilisce che i
rappresentanti designati dalla Regione nel Consiglio di
amministrazione della Società Autostrade Valdostane S.p.A. devono
avere almeno uno dei seguenti requisiti:
- diploma di laurea;
- almeno tre anni di esperienza di amministrazione di una
società per azioni;
- il succitato Consiglio di amministrazione è scaduto il 31
dicembre 1995 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
1) Alasonatti Eligio, 2) Benzo René, 3) Berno Manlio, 4) Billo
Maurizio, 5) Bionaz Carlo, 6) Bongiorno Giorgio, 7) Bosonin Renzo,
8) Campane Antonia Luisa, 9) Carmassi Franco, 10) Chuc Remo, 11)
Cocchetti Gloria, 12) Colombati Ludovico, 13) Coslovich Roberto,
14) Cuaz Franco, 15) Dalle Giorgio, 16) Davite Domenico, 17) Dosio
Guido, 18) Dublanc Claudio, 19) Frand Genisot Gianni, 20) Garbi
Adolfo, 21) Genestrone Pierantonio, 22) Guarienti di Brenzone
Virando Agostino, 23) Janin Rivolin Yoccoz Annalisa, 24) Luberto
Salvatore, 25) Manes Franco, 26) Mannini Ferruccio, 27)
Marguerettaz Aurelio, 28) Marquis Pierluigi, 29) Montrosset Dario,
30) Muraro Mirko, 31) Patacchini Renato, 32) Pieropan Jean, 33)
Radin Piero, 34) Ricci Emilio, 35) Saivetto Marco, 36) Scaletta
Gasparino, 37) Siddi Nicola, 38) Sommo Lorenzo, 39) Sonatore
Antonio, 40) Statti Maurizio, 41) Teppex Flavio, 42) Torrione
Gianni, 43) Tousco Franco Ernesto, 44) Trussoni Corrado, 45) Verney
Paolo.
Ritenuto necessario provvedere alla nomina di tre rappresentanti
della Regione in seno al Consiglio di amministrazione della
summenzionata Società per il triennio 1996/1998 che scadrà il 31
dicembre 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 14 aprile 1962, n. 9 e 24 agosto
1992, n. 49 e 27 marzo 1991, n. 12;
Delibera
1) di nominare, ai sensi dell'articolo 2458 del Codice Civile,
quali rappresentanti della Regione in seno al Consiglio di
amministrazione della Società Autostrade Valdostane S.p.A., per il
triennio 1996/1998 che scadrà il 31 dicembre 1998, i Sigg.ri Cuaz
Franco, residente in Courmayeur, Strada regionale, 42; Dosio Guido,
residente in Charvensod, fraz. Peroulaz, 314 e Mannini Ferruccio,
residente in Pont-Saint-Martin, Via Sant'Erasmo, 18;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK