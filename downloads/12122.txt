Consiglio Regionale della Valle d'Aosta - Oggetto del Consiglio n. 2996 del 10 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2996 del 10 gennaio 1992 - Resoconto
OGGETTO N. 2996/IX Ordine dei lavori e iscrizione di nuovi
oggetti all'ordine del giorno.
Presidente
Il Presidente della Giunta ha chiesto la
parola per mozione d'ordine, ne ha facoltà.
Bondaz (DC)
Signori consiglieri, nella scorsa
seduta il Consiglio regionale ha approvato una risoluzione che
impegnava la Giunta ad intervenire a favore delle imprese dei
gruppi Bertino, Follioley e Freydoz, onde consentire alle imprese
il regolare pagamento degli stipendi, contributi previdenziali,
imposte e tasse, assicurando per tale via il regolare proseguio
delle attività produttive.
La Giunta regionale in data 9 ha provveduto ad inoltrare una
proposta di deliberazione al Consiglio, e mentre deposito la
delibera all'ufficio del Presidente del Consiglio, ne chiedo la
immediata iscrizione e la immediata discussione.
(...Confusione in aula...)
Presidente
Signori Consiglieri, vi prego,...non
obbligatemi a dover intervenire...
La proposta del Presidente è di trattare il punto 22 dell'ordine
del giorno per dare modo ai consiglieri di leggere la delibera,
dopodiché decideremo se inserirla questa mattina o questo
pomeriggio all'ordine del giorno.
Chiedo ai consiglieri di avere un atteggiamento diverso e chiedo
al Consigliere Riccarand di usare quest'atteggiamento in altra sede
e non in Consiglio.
Ha chiesto la parola il Consigliere Riccarand, per mozione
d'ordine, ne ha facoltà.
Riccarand (VA)
Signor Presidente io non ho due teste.
Noi siamo qui per seguire dei lavori sulla base di un ordine del
giorno ben preciso e se andiamo avanti con i lavori e trattiamo il
punto 22 io mi devo occupare del punto 22; dovrò pur seguire il
dibattito ed esprimere una mia opinione sul punto 22.
Non posso contemporaneamente leggermi due deliberazioni che mi
vengono proposte e che non sono due righe, ma sono concetti molto
importanti.
Io chiedo che sia data a tutti i consiglieri la possibilità ed
il tempo di leggersi risoluzioni urgenti che vengono presentate,
dopodiché si discuterà sull'iscrizione di urgenza; ma dateci almeno
il tempo di leggere.
Non so a che punto siamo arrivati!
Presidente
Signori consiglieri, a me risulta che in
altre occasioni sono state accettate le iscrizioni urgenti e
immediatamente. Se il Consigliere Riccarand avrà bisogno di poter
leggere più attentamente le due proposte urgenti, lo potrà fare,
così come gli altri consiglieri, basta che il Consiglio lo voglia.
Il Consiglio può decidere qualsiasi cosa ed io mi atterrò a quello
che il Consiglio deciderà.
A chiesto la parola il Consigliere Rollandin, ne ha facoltà.
Rollandin (UV)
Je demande la parole pour une motion
d'ordre et pour annoncer, sur ce thème, la présentation d'une
résolution. Je crois que le thème est sans doute important et donc
je pense qu'il est possible d'avoir un minimum de temps pour lire
les données et dans l'après-midi, si le Conseil est d'accord, on ne
discutera. En même temps, je veux annoncer, toujours à propos du
problème de l'occupation, une résolution concernant les difficultés
de l'Olivetti.
Je demanderais au Président de la distribuer, afin qu'on puisse
la lire et dans l'après-midi décider de l'inscrire et de la
discuter. On pourrait prévoir le déroulement normal du Conseil
jusqu'à une heure moins quart et par la suite discuter des
différents objects qui seront soumis à l'attention du Conseil
même.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK