Consiglio Regionale della Valle d'Aosta - Oggetto del Consiglio n. 2031 del 6 giugno 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 2031 del 6 giugno 2001 - Resoconto
OGGETTO N. 2031/XI Mansioni superiori conferite a dipendenti
USL. (Interrogazione)
Interrogazione A seguito della risposta e
l’impegno preso nella seduta del Consiglio regionale
del 7 marzo 2001, concernente l’interpellanza
riguardante la petizione con la quale i firmatari "chiedono
chiarimenti in merito alle circa 150 mansioni superiori conferite
ai dipendenti dell’USL inquadrati nel ruolo
amministrativo e sanitario";
il sottoscritto Consigliere regionale
Interroga
l’Assessore competente per conoscere:
- l’esito e l’intesa raggiunta con
i firmatari della petizione nell’incontro che si era
impegnato a realizzare in sede di Consiglio regionale.
F.to: Beneforti
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
In risposta all'interrogazione si comunica
che la problematica delle mansioni superiori è stata affrontata dal
sottoscritto e dai funzionari dell’Assessorato con
l’azienda USL e dopo un'attenta valutazione si è
deciso che la materia riguardasse esclusivamente aspetti di tipo
gestionale e che pertanto doveva essere trattata direttamente con
le organizzazioni sindacali che, come è ben noto, sono
istituzionalmente i rappresentanti dei lavoratori.
In quella occasione si è convenuto che si sarebbero revocate le
mansioni superiori conferite da più di un anno tranne che per le
caposala e i tecnici di radiologia per i noti motivi di carenze di
queste figure professionali, cosa che è avvenuta con deliberazione
n. 792 del 20 aprile 1991 e n. 794 della stessa data.
Ciò detto la Direzione generale dell’USL mi
comunica al riguardo dell'interpellanza, cito testualmente:
"Si deve premettere che questa amministrazione ha definito le
modalità per l’espletamento delle selezioni interne
ed individuato i posti oggetto di riqualificazione interna per
l’area del comparto.
Con nota in data 23 gennaio 2001 e 7 febbraio 2001 questa
amministrazione ha comunicato all’Ufficio concorsi i
posti da riqualificare invitandolo ad attivare le relative
procedure.
L’Ufficio concorsi ha già predisposto i primi
bandi di riqualificazione procedendo gradualmente in relazione alla
complessità delle procedure.
Si evidenzia comunque che gli incarichi per mansioni superiori
non vengono prorogati oltre l’anno tranne, come ho
detto, caposale e tecnici di radiologia anche se la procedura
selettiva per la copertura dei relativi posti non risulta a tale
data ultimata.
Si ritiene altresì opportuno evidenziare che in data 4 maggio
2001 è stato approvato il contratto collettivo nazionale di lavoro,
comparto sanità, biennio economico 2000-2001.
Tale accordo, siglato fra le parti sindacali in data 4 maggio
u.s. ma tuttora al visto degli organi competenti, prevede
un'ulteriore qualificazione e in particolare che gli operatori del
ruolo sanitario della categoria C vengano di diritto inquadrati dal
1° settembre 2001 nella categoria superiore D.
Per tutte queste figure professionali le funzioni superiori
conferite da questa USL verranno automaticamente riassorbite
dall’inquadramento contrattuale nella categoria
superiore.
Altre forme di riqualificazione, seppure più articolate, sono
previste anche per il personale amministrativo, per cui anche per
tale personale in alcuni casi ci sarà un riassorbimento automatico
dell’incarico conferito.
Di tutte queste procedure e di tutta la programmazione è stata
data specifica informazione alle organizzazioni sindacali e
aziendali facendo sì che tutto il personale potesse rendersi conto
della linearità e legittimità delle stesse, così facendo non si è
reso necessario l’incontro con i firmatari della
petizione."
Questo è quanto comunicato.
Il problema di fatto si è chiuso riguardo alle mansioni
superiori, si sta concludendo per quanto riguarda le selezioni
interne.
Président
La parole au Conseiller Beneforti.
Beneforti (PVA-cU)
Ringrazio l’Assessore
per l’informazione che ha voluto dare in risposta a
questa interrogazione, ma devo dirle, Assessore, che lei
personalmente non ha mantenuto la parola che aveva preso in questa
sede. Lei, in questa sede, alla denuncia portata con
un’interpellanza dal sottoscritto aveva detto che
avrebbe incontrato i firmatari della petizione e che con loro
avrebbe chiarito la situazione.
L’impegno che aveva preso in questa sede doveva
essere rispettato. Questo si aspettavano anche i firmatari della
petizione. Quando si prende un impegno io credo che fra persone
serie debba essere mantenuto, in particolare quando si prende in
sede di Consiglio regionale.
Comunque ho visto e letto alcune delibere che, dopo la petizione
e le nostre iniziative, sono state approvate
dall’USL: è evidente che quanto era stato fatto dopo
le denunce non poteva più essere ripetibile, per cui si è pensato
di regolarizzare le ingiustizie compiute a favore dei cosiddetti
"amici degli amici".
Ho l’impressione che ancora una volta, nonostante
queste riqualificazioni, coloro che non hanno santi in paradiso
rimangano a piedi. Questo comportamento da parte
dell’USL non è concepibile.
Assessore, io, allora, le avevo chiesto di verificare la
situazione che si era venuta a creare, di rendersi conto di quanto
stava accadendo all’interno dell’USL,
di verificare certe delibere. Io so che c’è
l’autonomia dell’USL,
l’abbiamo sempre rivendicata, ma certe delibere
bisogna anche verificarle. Si renda conto delle promozioni che
avvengono sul campo. Lei alla fine mi dette atto che non tutto si
era svolto regolarmente e assunse l’impegno di
incontrare coloro che avevano firmato la petizione.
Io credo che il mancato incontro con queste persone lasci,
Assessore, tanti dubbi nelle persone interessate. Lei si immagini
il giudizio che possono farsi i firmatari della petizione nei
confronti del Consiglio regionale, nei confronti suoi e anche nei
confronti dell’USL; comunque da parte nostra
verificheremo fino in fondo la situazione e, se del caso, torneremo
a parlarne anche in questa sede, perché certe arroganze non possono
essere sopportate!
(l’Assessore Vicquéry, fuori microfono, chiede
la parola per fatto personale)
Président
Je vous refuse la parole, M.
l’Assesseur. J’estime
qu’il y a eu de la part du Conseiller?
s’il vous plaît, taisez-vous, restez à votre place.
J’ai donné tantôt la parole à
l’Assesseur Lavoyer puisqu’on lui a
attribué des opinions qu’il aurait émises dans une
séance de Junte et il a eu droit à sa rectification.
Sur votre question le Conseiller Beneforti a fait une prise de
position qui est légitime. Vous insistez? votation ouverte:
veuillez voter sur le fait personnel, aux termes de
l’article 57, l’Assesseur insiste
pour avoir la parole.
Si le Conseil estime? personnellement je suis contraire, mais
c’est une appréciation personnelle que je porte sur
le fait que vous n’avez pas le droit.
Est-ce que tous les conseillers sont là? En tout cas les
conseillers qui sont présents peuvent
s’exprimer.
Résultat de la votation:
Conseillers présents: 14
Votants: 11
Pour: 10
Abstentions: 3
Contre: 1
Pas de quorum? vérification du nombre légal? le Conseiller
Secrétaire est prié de procéder à l’appel.
Il Presidente invita quindi il Consigliere Segretario a
procedere alla verifica del numero legale, ai sensi del 2° comma
dell'art. 40 del Regolamento interno.
Procedutosi all'appello nominale dei Consiglieri da parte del
Consigliere Segretario, il Presidente Louvin, constatato che sono
presenti 25 dei 35 Consiglieri e che pertanto è presente la
maggioranza dei componenti il Consiglio, dichiara valida la
seduta.
Président Les Conseillers présents sont 25, je rappelle la
question: nous sommes sur une requête de fait personnel à laquelle
j’ai répondu négativement. Conformément à son droit
l’Assesseur Vicquéry insiste pour avoir la parole
pour fait personnel.
Je soumets au vote la requête de fait personnel présentée par
l’Assesseur:
Conseillers présents: 22
Votants: 20
Pour: 19
Abstentions: 2 (Frassy, Tibaldi)
Contre: 1
Le Conseil approuve.
Il Consiglio decide la sussistenza del fatto personale
richiesto dall'Assessore Vicquéry.
Président
La parole à l’Assesseur à la
santé, au bien-être et aux politiques sociales, Vicquéry, pour fait
personnel.
Vicquéry (UV)
Semplicemente perché ho chiesto la parola
per fatto personale mi sarebbe gradito in base a quale
considerazione la Presidenza del Consiglio dà o non dà la parola
per fatto personale prima di conoscere la motivazione. Questo è un
problema procedurale.
L’ho chiesto perché il verbale della seduta di
questo Consiglio del 7 marzo 2001?, avevo dichiarato testualmente:
"? Sotto questo punto di vista, avendo ricevuto quella raccolta
di firme, sto programmando un incontro con l’azienda
e con la rappresentanza dei firmatari e ho chiesto
all’azienda di rimettere in discussione i contenuti
dell’accordo, se ritengono opportuno lo
confermeranno, altrimenti lo modificheranno?"
.
Ho spiegato al Consigliere Beneforti che ho chiesto
l’incontro con l’azienda, cosa che è
regolarmente avvenuta e in quella sede si è ritenuto opportuno,
poiché si trattava di un problema gestionale e che la
rappresentanza dei lavoratori spetta alle organizzazioni sindacali,
che quella fosse la sede opportuna per discutere i problemi.
Questo per chiarire che nella seduta del 7 marzo 2001 mi ero
impegnato innanzitutto a fare l’incontro con
l’azienda, cosa che è regolarmente avvenuta.
Questo è il fatto personale, Signor Presidente del
Consiglio.
Président
Merci pour nous avoir informés sur ces
raisons.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK