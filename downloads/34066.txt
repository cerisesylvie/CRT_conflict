Consiglio Regionale della Valle d'Aosta - Oggetto del Consiglio n. 2012 del 19 ottobre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2012 del 19 ottobre 2011 - Resoconto
OGGETTO N. 2012/XIII - Interrogazione: "Adesione della
Regione alla Settimana Europea per la riduzione dei
rifiuti".
Interrogazione
Richiamato l'atto n. 1117, approvato dal Consiglio regionale
il 24 marzo 2010, "Ulteriori determinazioni in merito alle azioni
finalizzate all'attuazione e revisione del piano regionale di
gestione dei rifiuti di cui alla l.r. 31/2007, con particolare
riferimento al sistema di trattamento finale dei rifiuti";
Evidenziato, in particolare, che al punto 1, tra l'altro, c'è
scritto di "confermare l'opportunità di avviare un piano di azioni
volte alla riduzione e prevenzione nella produzione dei
rifiuti";
Sottolineata "la volontà di avviare un piano organico di
azioni per la riduzione dei rifiuti, in modo da essere più incisivi
ed efficaci nella prevenzione della produzione dei rifiuti"
ribadita dall'Assessore competente nella seduta del 4 maggio
2011;
Preso atto che dal 19 al 27 novembre 2011 si terrà la
settimana europea per la riduzione dei rifiuti, con l'obiettivo
primario di sensibilizzare i consumatori circa le strategie e le
politiche di prevenzione dei rifiuti;
Considerato che unire la nostra voce alla campagna di
comunicazione ambientale promossa a livello europeo con l'obiettivo
di promuovere azioni sostenibili per la riduzione dei rifiuti e di
evidenziare l'impatto dei nostri consumi sull'ambiente e sul
cambiamento climatico ci sembra un'operazione di grande valore
culturale;
i sottoscritti Consiglieri regionali
Interrogano
l'Assessore regionale competente per sapere:
1) se la Regione autonoma Valle d'Aosta ha aderito alla
settimana europea per la riduzione dei rifiuti;
2) se è stato previsto che una nostra autonoma iniziativa o
messaggio ambientale si affianchi alla campagna mediatica che sarà
promossa a livello europeo.
F.to: Rigo - Carmela Fontana - Donzel
Presidente
- La parola all'Assessore al territorio e
ambiente, Manuela Zublena.
Zublena (UV)
- Grazie Presidente. In relazione
all'interrogazione, voglio precisare che la Regione aderisce alla
Settimana Europea sulla riduzione dei rifiuti a partire dalla sua
istituzione nel 2009. Quest'anno tale evento è stato previsto con
la delibera di Giunta approvata a luglio, con cui è stato dato
corso al programma triennale di riduzione e prevenzione nella
produzione di rifiuti, che si attuerà dal 2011 al 2013. A questo
proposito, preciso che il programma prevede già la partecipazione
alle edizioni della Settimana Europea
di riduzione dei
rifiuti per gli anni 2012-2013. Quest'anno la Settimana giunge alla
terza edizione, si terrà dal 19 al 27 novembre prossimi e le azioni
sono promosse con il supporto del programma della Commissione
europea
Life Plus
: consiste in una campagna di comunicazione
ambientale sostenuta dall'Unione europea e coinvolge tutti i
livelli, dal nazionale al locale, degli Stati membri aderenti. Le
attività che vengono svolte durante la Settimana però sono ideate e
organizzate direttamente dalla Regione e noi le realizziamo in
collaborazione con altri soggetti, sia enti locali, sia
associazioni, ne parliamo nell'ambito dell'Osservatorio regionale
dei rifiuti. In particolare il gruppo di lavoro che sta progettando
questa edizione 2011 ha già prodotto un documento abbastanza fitto
e definito e ha già avuto una serie di incontri, in particolare con
le Comunità montane, per coordinare e per raccogliere in una fase
iniziale eventuali proposte di eventi, come è successo per le
edizioni passate. L'iscrizione formale alla Settimana Europea di
riduzione dei rifiuti avverrà in questi giorni, poiché la scadenza
è fissata al 2 novembre. Non mi resta che invitare cordialmente
tutti i presenti a questa Assemblea a partecipare alle iniziative,
in modo da garantire una presenza più costante rispetto alle
edizioni passate, soprattutto facendosi diffusori di tale
iniziativa presso amici e simpatizzanti. Sicuramente la Settimana
Europea di riduzione dei rifiuti è un ottimo banco di verifica
dell'interesse alle azioni concrete di riduzione e prevenzione
nella produzione dei rifiuti e soprattutto di promozione di azioni
virtuose sul ciclo dei rifiuti. Noi, come Assessorato, lo
promuoviamo nel quadro di un programma organico, di cui devo
ammettere a volte tanto si parla, ma di cui nella concretezza ci si
interessa poco.
Presidente
- La parola al Consigliere Segretario
Rigo.
Rigo (PD)
- Grazie Presidente. Sono soddisfatto della
risposta dell'Assessore, anche perché sul sito ufficiale della
manifestazione non compariva l'adesione della Regione Valle
d'Aosta, quindi la delibera di luglio è propedeutica all'adesione
di questi giorni, come ha chiarito l'Assessore. La Valle d'Aosta
era presente solo con la Comunità montana Monte Rosa; quindi un
plauso alla presenza di tale Comunità, che ha voluto utilizzare
questo spirito europeo nella direzione della sensibilizzazione
della popolazione all'utilizzo del compostaggio domestico.
L'Amministrazione regionale nei suoi atti ufficiali e anche
nelle dichiarazioni è orientata alla riduzione dei rifiuti, in
virtù di un impianto di dimensioni piccole qual è quello del
pirogassificatore...credo però debba essere anche un obiettivo
strategico planetario. Associare la nostra voce a quella europea
forse rende più efficace per i cittadini il messaggio che vogliamo
portare, gli orientamenti e le azioni che vogliamo promuovere come
Regione in questo difficile campo della riduzione dei
rifiuti...bene, se questa nostra voce si inserisce in una campagna
anche europea, credo che l'obiettivo possa essere raggiunto
meglio.
Sono contento quindi della presenza della nostra Regione e sono
contento dell'appello fatto oggi dall'Assessore rivolto a tutti gli
amministratori, ho visto che martedì prossimo è stato programmato
nella saletta del Palazzo regionale un incontro sulla
programmazione rispetto agli acquisti verdi. Bene, grazie
mille.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK