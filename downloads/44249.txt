Consiglio Regionale della Valle d'Aosta - Oggetto del Consiglio n. 1308 del 23 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1308 del 23 febbraio 2022 - Resoconto
OGGETTO N. 1308/XVI - Interpellanza: "Interventi per la
valorizzazione e la riapertura al pubblico dell'immobile "Remise de
la Reine" situato in prossimità del Castel Savoia".
Bertin (Presidente) -
Punto n. 27. Illustra il
consigliere Ganis.
Ganis (LEGA VDA) -
Merci Président. Le bâtiment à côté du
château comme la Remise de la Reine a été restauré grâce au projet
"Jardin Alpe", cet édifice est maintenant devenu un espace
d'exposition dans lequel une scénographie retrace l'histoire du
château et illustra la flore de la Vallée d'Aoste mais c'est
dommage que l'espace d'exposition soit fermé au public. La
struttura dovrebbe rappresentare all'interno le bellezze della
flora valdostana attraverso le proiezioni di immagini e attraverso
la presenza di tabelloni con spazi figurativi, per fortuna ai piedi
del Castel Savoia si può apprezzare un bellissimo giardino ricco di
piante e fiori disposti seguendo le loro origini e seguendo dei
temi particolari che ne fa da cornice.
Va ricordato che il giardino botanico, realizzato nel 1990 dalla
Regione Valle d'Aosta, è stato inserito nel progetto Interreg
Alcotra
Jardins Alpes Jardins des Alpes
il quale ha permesso
di valorizzarlo e di renderlo facilmente accessibile.
Non solo il giardino ha potuto beneficiare di questo progetto,
ma anche l'immobile summenzionato, il quale è stato restaurato per
poter essere riconvertito in uno spazio espositivo.
I lavori risalgono nel periodo 2017-2020, l'edificio è situato
nel parco nelle vicinanze del giardino e dell'ingresso del castello
ed è stato allestito con supporti multimediali e pannelli dedicati
alla flora e alla storia del castello.
In attesa della visita guidata al castello, i turisti potranno
trovare nell'ex rimessa utili informazioni e curiosità
sull'ambiente naturale e sulle piante della Valle d'Aosta.
La realizzazione dello spazio espositivo ha avuto un costo
complessivo di circa 225 mila euro, comprensivi di lavori e spese
tecniche interamente quotato sul progetto
Jardins Alpes
.
Il nuovo spazio espositivo, unitamente al rinnovato giardino
alpino, avrà come finalità quella di valorizzare ulteriormente il
parco.
A questo punto, va fatta una piccola considerazione: il Castel
Savoia ha un ascensore interno che non funziona da anni e adesso
possiede uno spazio espositivo restaurato e pronto all'uso ma
chiuso al pubblico, non è certo questo il modo migliore per
valorizzare al meglio quest'immobile di grande importanza
storica.
In merito a queste considerazioni spero che l'Assessore mi dia o
ci dia delle risposte esaustive.
Chiediamo quindi all'Assessore competente se tali segnalazioni
corrispondono al vero, quale sia l'intenzione dell'Amministrazione
regionale per risolvere il problema e se l'Amministrazione
regionale ha intenzione di valorizzare nei tempi brevi
quest'immobile e riaprirlo al pubblico. Grazie.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Grazie Presidente. Mi sono fatto
fare una nota informativa che le leggo: il progetto
Jardins
Alpes
, finanziato dal Programma Interreg Italia-Francia
2014-2020, il cui soggetto attuatore era la struttura Biodiversità,
sostenibilità aree naturali protette dell'Assessorato ambiente,
trasporti e mobilità e Dipartimento ambiente, si è concluso il
31/12/2020, il l progetto era dedicato alla valorizzazione dei
giardini botanici dell'arco alpino occidentale e alla promozione
del turismo sostenibile.
In Valle d'Aosta il progetto ha coinvolto in qualità di partner
i seguenti giardini botanici: giardino botanico di Castel Savoia,
l'attuatore è la Regione autonoma Valle d'Aosta, il Paradisia,
l'attuatore è Parco Nazionale Gran Paradiso, lo Chanousia,
attuatore la Fondazione
Jardin historique du Col du Petit St.
Bernard - La Chanousia
, e il Saussurea, attuatore Fondazione
Donzelli, Gilberti. Ferretti.
Gli altri partner del progetto sono stati Aree protette Alpi
Marittime,
Conservatoire botanique national alpin Gap Charence e
Jardin du Lautaret
.
Per quanto riguarda la Regione autonoma Valle d'Aosta gli
interventi hanno riguardato la manutenzione del giardino di Castel
Savoia, il restauro - come diceva lei - della Rimessa della Regina
e la realizzazione di attività di comunicazione e divulgazione.
Gli interventi previsti dal progetto nei giardini botanici
valdostani sono stati tutti realizzati e le strutture sono state
aperte nel periodo estivo.
I giardini di Paradisia a Cogne, Saussurea e Chanousia, così
come per Castel Savoia, sono stati realizzati gli interventi
indicati a progetto. Paradisia ha fatto un nuovo spazio di
accoglienza, gliela do come informazione che ho appreso anch'io,
Chanousia ha fatto interventi sulle strutture esistenti e sul
giardino così come Saussurea.
Per Castel Savoia, oltre all'intervento sul giardino, era
prevista la realizzazione di un punto di accoglienza nell'ex
autorimessa che lei ha visto - a quel che mi ricordo c'era anche
lei all'inaugurazione se non erro - al fine di dare ai visitatori
informazioni sul castello, sul suo parco e sugli altri giardini
alpini presenti sul territorio valdostano.
La realizzazione dell'intervento sull'immobile ha comportato un
insieme di pratiche amministrative non semplici legate al cambio di
destinazione d'uso dell'immobile poiché l'area su cui giace
l'immobile risulta in una fascia di media pericolosità per frane e
inondazioni.
Per tale area non è di regola ammessa la trasformazione di
locali con destinazione di autorimessa in altra destinazione,
perciò l'Amministrazione comunale di Gressoney-Saint-Jean ha
dichiarato, con atto del Consiglio comunale, la pubblica utilità
dell'intervento e a seguire la DGR del Dipartimento programmazione,
risorse idriche del territorio, ha autorizzato l'esecuzione di
quanto previsto con una serie di condizioni al fine di mitigare il
rischio legato al sito.
Per ottenere l'autorizzazione, è stata commissionata poi
relazione geologica a cura di professionista esperto e abilitato
nel settore specifico nella primavera del 2020.
Il progetto ha ottenuto l'autorizzazione ai sensi del Decreto
legislativo 42/2004 sia per la pratica iniziale sia per la
variante.
Il progetto ha ottenuto il nulla-osta dei Vigili sanitari nel
2019, il permesso di costruire è stato rilasciato il 4 agosto del
2020.
Le prescrizioni della succitata deliberazione prevedevano una
serie di operazioni edili alle superfici esterne, le cunette di
scolo delle acque, le tenute delle porte, il pavimento sopraelevato
interno, interventi edili che hanno trovato corretta realizzazione
durante i lavori.
Tra le prescrizioni era richiesta anche un'uscita di sicurezza e
il relativo punto di raccolta in posizione protetta dai fenomeni
provenienti dagli impluvi, ovvero in posizione opposta rispetto
all'ingresso principale.
Durante i lavori è stata predisposta apposita apertura a
serramento ma la scala, necessaria a risolvere il dislivello sul
lato dell'uscita, non poteva rientrare nell'appalto in corso per
via dei costi e dei tempi realizzativi legati alla necessità di
ottenere un permesso di costruzione in variante non essendo
prevista inizialmente tale opera.
La variante è stata autorizzata nel luglio del 2021 a seguito di
apposita richiesta.
Poi durante l'estate e l'autunno è stata realizzata la scala
metallica.
Per la riapertura del sito, che prima non era aperto, è
necessario completare una serie di pratiche amministrative
urbanistiche.
Le ho letto questa relazione per dirle della complessità che
ogni tipo di intervento richiede in termini di pratiche
amministrative e di pratiche proprio sul campo di modifiche di
variazione eccetera.
Adesso con questi elementi vengo a rispondere alle sue domande:
alla 1, al fine di valorizzare i giardini botanici dell'arco alpino
occidentale e promuovere un turismo sostenibile, sviluppando
attività estive di scoperta del massiccio alpino attraverso la
valorizzazione del patrimonio naturale, il progetto
Jardins
Alpes
di cui le ho detto ha coinvolto otto giardini botanici
alpini italo-francesi.
L'Amministrazione regionale ha realizzato alcuni interventi
strutturali del giardino botanico alpino Castel Savoia
Gressoney-Saint-Jean quali il restauro e riallestimento di diverse
roccere e la creazione di sentieri accessibili ai soggetti
diversamente abili.
Diverse anche le iniziative di sensibilizzazioni, dalle
rappresentazioni teatrali, alle cacce al tesoro in giardino, alle
installazioni artistiche come "
Looking for
" a cura
dell'artista Chicco Margaroli.
Nell'ambito di tale progetto inoltre, lo spazio situato
nell'edificio che originariamente era adibito a rimessa
dell'autovettura della regina Margherita di Savoia, nelle vicinanze
dell'ingresso al maniero, è stato allestito con supporti
multimediali e pannelli dedicati alla flora alpina e alla storia
del castello.
In attesa della visita guidata al castello i visitatori possono
trovare notizie sulle sue origini, sulla regina Margherita nonché
informazioni e curiosità sull'ambiente naturale, sulle piante della
Valle d'Aosta da cui prendere spunto per andare a scoprire altri
siti di interesse naturalistico della Regione.
Come correttamente riportato nelle premesse dell'interpellanza,
lo spazio è attualmente chiuso al pubblico in attesa di
completamento di una serie di pratiche amministrative, urbanistiche
e gestionali.
2 L'apertura al pubblico di nuovi spazi comporta l'effettuazione
di numerosi adempimenti di carattere amministrativo urbanistico
nonché l'organizzazione di un sistema di gestione degli stessi. I
competenti uffici del Dipartimento Soprintendenza per i beni e le
attività culturali stanno provvedendo a portare a termine le
pratiche di riaccatastamento con nuova destinazione d'uso
dell'immobile in questione e adempimenti di legge relativi alle
verifiche degli impianti e delle dotazioni per la sicurezza, il
deposito della SCIA presso i vigili del fuoco per l'ottenimento del
certificato di prevenzione incendi al fine di procedere alla fase
finale di deposito della documentazione di fine lavori e agibilità
presso gli uffici tecnici dell'Amministrazione comunale.
Gli uffici stanno inoltre programmando e organizzando i servizi
necessari a garantire una corretta apertura della sede quali la
sorveglianza e le pulizie solo per citarne alcuni.
Lei consideri che i castelli del Sistema Castelli Valdostani
sono otto, per ogni tipo di piccolissima variazione e ogni tipo di
messa in funzionamento o alcune dismissioni di funzionamento di
alcuni locali ed altro, viene richiesto l'universo di pratiche di
accatastamenti, di riadeguamenti, di riproposizioni eccetera.
È importante saperlo proprio perché spesso si vede un prodotto,
dopodiché si pensa che c'è un ritardo dovuto ad una mala gestione o
a chissà che cosa; le posso garantire invece che gli uffici davvero
con il personale che c'è fanno lavori davvero encomiabili rispetto
a tutto ciò che è la manutenzione dei nostri siti culturali.
Rispetto alla domanda 3, l'apertura al pubblico è prevista per
l'estate del corrente anno, quindi speriamo di chiudere tutto
quest'iter ma gli uffici rassicurano che, entro l'estate di
quest'anno, sarà aperto il sito di cui lei ha giustamente proposto
l'interpellanza. Grazie.
Presidente -
Per la replica consigliere Ganis.
Ganis (LEGA VDA) -
Grazie Assessore. Abbiamo appurato che
questa struttura comunque è rimasta chiusa, come ha detto lei, per
motivi vari, motivi amministrativi, autorizzazioni e permessi.
Ricordo soltanto che il 19 gennaio del 2021 una nota
trasmissione televisiva valdostana trasmetteva la presentazione
dello spazio espositivo e le autorità presenti lo decantavano come
un tassello importante per il turismo valdostano.
Evidenziato che lo spazio espositivo è pronto ad ospitare i
turisti, non ci resta che essere fiduciosi e aspettarne l'apertura
al pubblico. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK