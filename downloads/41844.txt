Consiglio Regionale della Valle d'Aosta - Oggetto del Consiglio n. 867 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 867 del 25 luglio 2019 - Resoconto
OGGETTO N. 867/XV - Interrogazione: "Presenza di barriere
jersey lungo un tratto di strada regionale che collega il Comune di
Saint-Nicolas con l'abitato di Vetan".
Farcoz (Président) -
Point 15 à l'ordre du jour. Pour la
réponse, la parole à l'assesseur Borrello.
Borrello (SA)
- Io ringrazio i proponenti, perché mi
permettono di fare il punto della situazione e quindi dare qualche
informazione ai cittadini della zona, partendo dal presupposto che
ho già anche avuto modo di interloquire e interagire con il
sindaco, che ha manifestato anch'esso questa esigenza. La
problematica della strada regionale 41 è a conoscenza del
dell'assessorato sotto due strutture: da una parte l'aspetto legato
alla viabilità, dall'altro l'aspetto legato alle dinamiche
gravitative di versante, quindi alla difesa del suolo. A seguito
del fenomeno, le competenti strutture dell'assessorato hanno
convenuto una modalità di gestione della viabilità tale da
salvaguardare la funzionalità minima della strada e la pubblica
incolumità, consistente nella limitazione del transito su una
corsia. Non è inibita la percorribilità, la viabilità è solamente
resa meno funzionale, ma è garantita e c'è anche una viabilità
alternativa. È per questo che, in maniera molto diretta e schietta,
la priorità a volte rispetta la decisione degli interventi, che
vanno dove non ci sono alternative di viabilità o viene inibita
totalmente la percorribilità. A ogni modo l'assessorato ha comunque
attivato studi finalizzati a definire in dettaglio la tipologia di
interventi strutturali di consolidamento da eseguire.
È successo che si è avuto un abbassamento del livello della
strada, legata a dei fenomeni di frana. Per intervenire in maniera
completa abbiamo dovuto fare delle analisi più invasive rispetto
alle dinamiche gravitative, pertanto sono state eseguite delle
indagini geofisiche, cui hanno fatto seguito nel 2017 e nel 2018
due sondaggi verticali con l'installazione di tubi inclinometrici.
Tra il 2018 e il 2019 i geologi dell'assessorato hanno eseguito il
monitoraggio inclinometrico, in modo da determinare la profondità
del movimento, per definire l'aspetto di progettazione per
intervenire in maniera definitiva sul fenomeno. È utile precisare
che un'opportuna attività di verifica delle motivazioni ci permette
poi di fare un intervento più mirato, rispetto a quello che è il
fenomeno parossistico. Quindi, l'attività di misurazione dei tubi
inclinometrici ci permette di definire la profondità del fenomeno
gravitativo e di conseguenza l'individuazione della corretta
tipologia di opere da realizzare.
In questi mesi sono in corso le indagini geologiche di supporto
e stiamo trasmettendo ai competenti uffici della viabilità le
risultanze e lo sviluppo della progettazione delle opere da porre
in essere. Ovviamente il tutto va incardinato nella disponibilità
delle risorse all'interno del bilancio regionale, però si può dire
che a monte bisognava definire la tipologia dell'intervento che
doveva essere posto in essere. Posso solo riassumere interventi che
abbiamo fatto per quanto riguarda la legge n. 5, nella quale
probabilmente rientrerà anche questo intervento. All'interno di una
programmazione rispetto alle priorità, negli ultimi tre anni, a
vario titolo e con varie fonti di finanziamento - abbiamo citato
anche alcuni interventi precedentemente definiti - gli interventi
ammontano complessivamente a 9 milioni di euro, per una totalità di
circa settanta interventi, per opere che all'interno del territorio
regionale noi stiamo facendo per gestire, manutenere il territorio
e garantire la sicurezza delle nostre infrastrutture.
Président -
La parole au collègue Aggravi.
Aggravi (LEGA VDA)
- La ringrazio, Assessore, per la sua
risposta, per l'inquadramento soprattutto per comprendere quello
che fino a oggi è stato fatto su questo tratto di strada.
Sicuramente - lei l'ha detto nella chiusura di intervento - ci sono
delle priorità e ci sono delle zone in cui bisogna intervenire
prioritariamente, soprattutto nei casi, io penso, dove non c'è
un'alternativa. Qui giustamente lei diceva che c'è un'alternativa.
Io credo comunque che sia necessario dare una particolare
attenzione a questo tratto di strada, per il suo uso turistico, ma
anche per l'uso di chi lì opera, soprattutto penso al settore
agricolo.
D'altro lato sicuramente quello che è stato posto in essere,
cioè la posa delle barriere
jersey
, permette di evitare che
chi passa su quel tratto di strada vada nella parte interessata dal
movimento, ma spesso può limitare il passaggio di mezzi agricoli o
comunque più importanti come grandezza. Credo anche che - non lo
so, non sono del mestiere - tutte queste indagini vadano benissimo,
però speriamo che non ci costino più dell'intervento. Questo lo
dico come battuta, perché un tratto di strada speriamo che non ci
costi come un ponte! Ecco, questa è un po' l'indicazione.
Spero che comunque da parte da parte sua ci sia un
interessamento, come anche per altre aree di mezza costa o comunque
di alta costa, per evitare dei disagi e soprattutto il perdurare
dell'impedimento all'utilizzo della strada in maniera completa
perché, se non erro, questo movimento è da tempo che è a conoscenza
sia del Comune ma anche dell'Amministrazione regionale e quindi
forse è venuto il momento di fare qualcosa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK