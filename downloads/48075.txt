Consiglio Regionale della Valle d'Aosta - Oggetto del Consiglio n. 4216 del 19 dicembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4216 del 19 dicembre 2024 - Resoconto
OGGETTO N. 4216/XVI - Interrogazione a risposta immediata:
"Cronoprogramma dei lavori al Traforo del Monte Bianco".
Bertin (Presidente)
- Passiamo al punto seguente, 4.10.
Consigliere Aggravi, ne ha facoltà.
Aggravi (RV)
- Con questa interrogazione a risposta
immediata il nostro gruppo interroga Governo regionale per sapere
quale sia il livello di rispetto del cronoprogramma dei lavori del
traforo del Monte Bianco e in particolare le relative ricadute sul
prosieguo del cantiere in termini di tempi e attività da
realizzare. Alle notizie che sono apparse sui giornali
relativamente alla riapertura, qualche giorno fa, del traffico al
traforo del Monte Bianco, si è però anche appreso da notizie di
stampa circa la possibilità che in futuro ci potranno essere dei
ritardi relativamente allo svolgimento dei lavori. Chiediamo se le
notizie di stampa siano corrette e, soprattutto, quali siano ne
siano le ricadute sui lavori futuri.
Presidente
- Ricordo ai colleghi che il Consiglio è
iniziato, pertanto invito a non aumentare il brusio di sottofondo.
Risponde il Presidente della Regione, ne ha facoltà.
Testolin (UV)
- Il traforo del Monte Bianco ha riaperto,
come previsto, lunedì scorso ed è quindi oggi impossibile, a due
giorni di distanza, conoscere esattamente le eventuali ricadute sul
prosieguo del cantiere, anche perché, come è noto, quello che si è
appena concluso è il primo dei due cantieri
test
finalizzati
a chiarire la situazione della volta e a valutare difficoltà e
problematiche dell'intervento di risanamento. Sono stati realizzati
all'incirca i due terzi dei lavori effettivamente previsti e, come
abbiamo letto sui giornali, si sono verificati alcuni imprevisti,
in particolare nella fase di demolizione. Le conclusioni saranno
definite al termine del secondo cantiere test previsto per il
prossimo autunno, mettendo a sistema l'esperienza dei due test con
i risultati delle analisi commissionate dalle due società su
input
dei Governi italiano e francese al Politecnico di
Torino e al CETU (Centre d'Étude des Tunnels). Solo a questo punto,
sarà dunque possibile decidere la migliore metodologia per
l'effettuazione dei lavori necessari sulla volta della
galleria.
Presidente
- Per la replica, il consigliere Aggravi.
Aggravi (RV)
- Io prendo atto della risposta, spero che
si possa sapere prima dell'apertura del prossimo cantiere, perché
ovviamente l'eventuale prolungamento delle chiusure sui prossimi
cantieri accentueranno ulteriormente le problematiche che già tutti
conosciamo e soprattutto le ricadute negative non soltanto sulla
nostra valle, ma anche su tutte quelle realtà interessate da
operatori economici e anche da chi deve transitare su questo
confine. Io mi auguro che notizie chiare ci possano essere prima,
anche perché, ripeto, le notizie di stampa sono abbastanza
allarmanti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK