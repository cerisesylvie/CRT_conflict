Consiglio Regionale della Valle d'Aosta - Oggetto del Consiglio n. 2758 del 27 settembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2758 del 27 settembre 2023 - Resoconto
OGGETTO N. 2758/XVI - Interrogazione: "Risoluzione delle
problematiche inerenti la fruibilità del Palafent di
Brissogne".
Bertin (Presidente) -
Punto n. 16. Risponde il Presidente
della Regione.
Testolin (UV) -
I Consiglieri Marquis e Baccega
interrogano il Governo regionale per conoscere se sia al corrente
della problematica e per chiedere se sia stato già previsto per
quanto di competenza di ristabilire quanto prima la piena
fruibilità del Palafent di Brissogne alle associazioni interessate
e ai tesserati simpatizzanti degli sport popolari valdostani.
Prima di fornire ai Consiglieri interroganti la risposta
condivisa con la struttura dei lavori pubblici che ci ha fornito i
dati tecnici, occorre fare una breve premessa circa la struttura
stessa nella sua complessità e in relazione alle sue
caratteristiche.
La struttura in esame può essere infatti suddivisa in quattro
aree, una parte della struttura relativa all'attività della
Fédérachon Esport de Nohtra Téra, (FENT),
la parte
commerciale e abitazione del custode affidata da FENT a un gestore
esterno; la parte aree verdi e parcheggi e la parte area gioco su
aree agricole.
Riguardo alla parte della struttura dedicata all'attività
sportiva, sono stati negli ultimi anni effettuati diversi
investimenti, anche facendo ricorso ai fondi FESR, in particolare
sulla parte impiantistica e di illuminazione esterna.
Nello specifico gli ultimi interventi eseguiti nel corso del
2021, hanno riguardato l'efficientamento energetico sugli impianti
termici, elettrici, fotovoltaici e sulle varie dotazioni della
cucina per un importo di circa 300 mila euro d'investimento.
Unico intervento urgente rimasto da effettuare sulla struttura -
oltre ad altri interventi di modesta entità - riguarda la
sistemazione della tubazione di scarico delle acque nere,
intervento che non poteva essere effettuato fino a quando c'era la
gestione in corso e che quindi adesso potrà trovare attuazione.
A tal proposito è in programma un intervento provvisorio e
immediato, da mettere in opera nel periodo di chiusura della parte
commerciale dello stabile, ma che per una risoluzione definitiva
necessiterà di una progettazione e di un conseguente intervento
definitivo da realizzarsi nel prossimo esercizio finanziario.
Ciò detto, che sicuramente fotografa una situazione migliorabile
ma che non comporta una limitazione complessiva dell'utilizzo
dell'area, rimane da esaminare la situazione riferibile alla
gestione della parte commerciale della struttura, che al momento
risulta uscire da un lungo contenzioso fra FENT e il gestore
esterno che ha comportato la chiusura dell'attività nel giugno
scorso.
Conclusa questa parentesi, gli spazi a uso commerciale andranno
riassegnati da parte della FENT ad altro gestore, al fine di
restituire alla struttura nel suo complesso e agli utenti
quest'importante servizio; un bando per la manifestazione
d'interesse che, come appreso nei contatti informali, dovrebbe
essere presentato nei prossimi giorni.
Anche se non richiesto dall'interrogante, si sottolinea poi come
l'attenzione e l'interessamento delle strutture competenti siano
inoltre focalizzate sull'efficientamento dell'impiantistica
d'irrigazione dei terreni adibiti a campi da gioco, finalizzata a
una più efficace ed economica gestione degli stessi.
Infine, da un punto di vista politico, non rimane che
evidenziare come il Governo regionale stia lavorando
sull'opportunità di un'implementazione delle risorse da destinare
agli sport popolari per la gestione della loro attività, ivi
compresa la struttura che è stata oggetto della presente
interrogazione.
Questo detto, crediamo che il Governo sia assolutamente
sensibile alle necessità e ai bisogni degli sport tradizionali, con
i quali c'è un'interlocuzione periodica e un'attenzione
particolare, soprattutto sulla struttura e sulle iniziative che gli
stessi referenti delle associazioni sportive mettono in piedi,
anche di concerto con l'Amministrazione regionale, per cui
l'impegno da parte delle strutture competenti, in questo come in
altre situazioni, sicuramente non mancherà.
Presidente -
Per la replica, consigliere Marquis.
Marquis (FI) -
L'iniziativa che abbiamo presentata,
l'abbiamo presentata perché riteniamo che quest'area sia un'area
fondamentale per gli sport tradizionali; è diventata una vera e
propria casa che è cresciuta nel tempo a livello di fruizione.
Ovviamente sappiamo delle vicissitudini che hanno coinvolto in
questa fase la struttura e con il contenzioso che si è verificato
con il gestore della struttura commerciale - contenzioso che, come
è stato ribadito, è cessato - adesso si tratta di affidare la nuova
gestione.
Abbiamo voluto presentare però quest'iniziativa proprio per fare
il punto su questa struttura perché è importante e sappiamo che ci
sono delle interlocuzioni continue con la FENT e sappiamo anche che
la FENT ha sollecitato in diverse occasioni degli interventi di
manutenzione straordinaria sull'area. Uno l'ha citato lei, quello
dello scarico delle acque nere. Mi risulta che ci siano anche dei
problemi di pompaggio dell'acqua dei pozzi della rete di
distribuzione e difficoltà anche sull'irrigazione. Sicuramente ci
sono degli impianti che hanno bisogno d'interventi
significativi.
Noi riteniamo che forse in questo momento sarebbe proprio il
caso di attivare una progettualità complessiva di valorizzazione
dell'area, di sua rifunzionalizzazione per fare anche un punto zero
nei rapporti con la FENT. Gli interventi che potevano classificarsi
di manutenzione straordinaria oggi sono delle vere e proprie
sostituzioni di impianti, quindi di rifacimento.
Bisognerà probabilmente rivedere anche questi rapporti, perché
si tratta comunque d'interloquire con delle associazioni che non
hanno dei grossi proventi e delle grosse disponibilità per
mantenere in efficienza lo stabile.
È uno stabile che è datato, ormai, agli anni 2000, ha tutta una
serie di parti lignee che andrebbero trattate e sulle quali si
dovrebbe intervenire, così come, alla luce delle nuove esperienze,
anche della valorizzazione che c'è stata dell'area, perché adesso
c'è anche la ciclabile. C'è una grossa accessibilità, ci sarebbe
magari anche un'esigenza che ho sentito da parte della FENT di
installare degli impianti di videosorveglianza per meglio
presidiare il loro perimetro a cui è assoggettato il controllo.
La ringraziamo per la risposta e da parte nostra vogliamo
sensibilizzare il Governo ad attivare questa progettualità per
cercare d'intervenire con delle priorità, chiaramente, ma con una
visione di sistema a livello d'interventi di riqualificazione
dell'area, perché è un'area sulla quale c'è una grande sensibilità
e che può dare delle grosse soddisfazioni all'utenza che la
frequenta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK