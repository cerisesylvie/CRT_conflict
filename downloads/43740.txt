Consiglio Regionale della Valle d'Aosta - Oggetto del Consiglio n. 918 del 6 ottobre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 918 del 6 ottobre 2021 - Resoconto
OGGETTO N. 918/XVI - Interpellanza: "Azioni finalizzate a
fronteggiare le perdite degli operatori economici della filiera
della carne".
Bertin (Presidente) -
Punto n. 23. Per l'illustrazione,
ha chiesto la parola il consigliere Planaz, ne ha facoltà.
Planaz (LEGA VDA) -
Un altro tema importantissimo, e non
posso neanche dire sottovalutato ma forse non preso abbastanza
seriamente, è quello che concerne la produzione della carne. Anche
qui farò un breve passaggio andando un po' indietro nel tempo,
diciamo che prima la carne valdostana, forse in un periodo
antecedente l'anno 2000, prima della "mucca pazza", aveva un
mercato soddisfacente anche fuori dalla nostra regione e forse
anche noi, come Valdostani, come allevatori, abbiamo sottovalutato
un po' questa opportunità che avevamo di questo prodotto di
altissima qualità e forse non abbiamo lavorato abbastanza per
valorizzarlo al massimo ed essere preparati eventualmente in futuro
nel caso in cui il mercato avesse una crisi come quella che si sta
affrontando da anni. Lasciamo stare gli anni della "mucca pazza"
negli anni Duemila, però da allora, nonostante anche tutte le
iniziative che si sono fatte anche negli ultimi anni come
valorizzazione, come promozione per far conoscere il nostro
prodotto e tutto, oggi questo prodotto è ancora molto in crisi. Per
questa tipologia di prodotto, la carne valdostana, soprattutto
quella bovina, i ricavi non riescono a soddisfare i costi di
produzione.
Vanno bene tutte le iniziative che si sono fatte fino all'anno
scorso, sembrava che ci fosse una lieve ripresa del nostro prodotto
che era un po' più richiesto, poi invece adesso arriviamo di nuovo
dopo un anno, quando sono "disincentivate" un po' le promozioni...
un po' la pandemia ci ha tenuti chiusi forse due periodi dell'anno
in cui il turismo è molto affluente e anche qua penso che abbia
avuto una ricaduta sul prodotto, perché, non essendoci dei turisti
nella nostra regione nei periodi dove c'è più flusso, è logico che
è venuto a mancare tutto un mercato che prima andava ad alimentare
tutto questo prodotto nel periodo in cui c'era molta affluenza. Non
c'è una grossa produzione di carne oggi nella nostra Valle, però
non basterebbe forse neanche a soddisfare il fabbisogno pro-capite
dei Valdostani, senza tener conto di tutto l'aspetto turistico. Al
di là di questo, oggi, soprattutto in questo periodo dell'anno,
quando alla discesa degli alpeggi... c'è questa scostante offerta
del prodotto in vari periodi dell'anno, che va dall'autunno per poi
calare un po' nell'inverno e dopo aumentare di nuovo un po' nella
primavera, non si riesce magari a dare una continuità del prodotto
e magari neanche una continuità omogenea, perché in autunno abbiamo
degli animali magri e con poca muscolosità a differenza della
primavera, quando hanno magari un'alimentazione un po' più regolare
e anche solo il fatto che si muovono meno che nel periodo estivo...
le produzioni sono un po' più difficili da collocare sul
mercato.
Non possiamo però far finta di niente su questo aspetto della
concorrenza sleale che dobbiamo subire nei confronti di tutte le
tipologie di carni che arrivano da altri Paesi, non meno neanche le
carni artificiali, le cosiddette "carni sintetiche, vegetali" e
quant'altro che oggi c'è rischio o più che rischio è già quasi
evidente che sono nel mercato e non sempre possiamo fare in modo di
distinguere queste tipologie di carne dalla nostra. Questi prodotti
arrivano con dei prezzi... il 50-60 percento di costo in meno di
quello che costa a noi produrre la carne... dovremmo fare in modo
sia dal punto di vista dell'etichettatura, dei controlli e
quant'altro di andare a tamponare questa differenza di costi che
c'è tra la nostra produzione e quella che arriva da fuori, senza
tener conto del fatto che abbiamo un prodotto soprattutto in questo
periodo che arriva da alpeggi, di animali al pascolo, di altissimo
benessere animale e con controlli sulla tracciabilità del prodotto;
per tutta la carne che arriva da fuori Valle, con tutto il
rispetto, non sempre possiamo avere e dare le stesse garanzie al
consumatore.
È per questo che chiedo: "quali siano le strategie che il
Governo regionale vuole mettere in campo per fronteggiare la
situazione di crisi e arginare le continue perdite economiche degli
operatori economici della filiera carne; come si intenda procedere
per garantire al consumatore l'acquisto di un prodotto di qualità
che sia rispettoso dell'ambiente, dell'animale e del consumatore
finale; quali siano le risorse regionali, nazionali e comunitarie
alle quali poter attingere per sostenere un intero settore
economico che sta morendo".
Presidente -
La parola all'assessore Sapinet.
Sapinet (UV) -
Dal latte alla carne la sfida ugualmente
difficile è quella d'invertire una tendenza negativa nell'ultimo
periodo.
Nella premessa dell'interpellanza si evidenziava anche
l'importanza per il consumatore di poter scegliere il prodotto da
acquistare vagliando tra diverse proposte, le quali devono
riportare le informazioni chiare e inequivocabili relative al luogo
di produzione e alla provenienza. È una tematica inerente a quella
della consapevolezza del consumatore circa la provenienza e le
qualità dei prodotti da lui acquistati e consumati che è di forte
interesse per l'Assessorato, è una partita che giochiamo
soprattutto sul lato del consumatore dove dobbiamo lavorare al fine
di informarlo adeguatamente e renderlo consapevole al momento
dell'acquisto. In tal senso l'Assessorato si impegna da anni nel
promuovere il consumo dei prodotti locali a filiera corta
provenienti dai nostri allevamenti locali, che, come ha ricordato
lei, garantiscono un prodotto di grande qualità. Il periodo
pandemico sicuramente non ha aiutato, un periodo molto difficile
con una stagione invernale quella scorsa che non è esistita, ma
questa che ci apprestiamo a vivere, che speriamo di vivere può
sicuramente essere una nuova opportunità di rilancio e lì, ne
abbiamo parlato nell'iniziativa precedente, la volontà di estendere
il contributo 2020 e riproporlo, quello con scadenza al 29 ottobre,
per l'acquisto dei prodotti provenienti dal territorio fra i quali
c'era appunto la carne fresca e i prodotti a base di carne
intendendo appunto di favorire il collegamento tra le filiere di
produzione e la ristorazione locale. È stato fatto un lavoro
importante di informazione di cui dobbiamo fare tesoro anche per
gli anni a venire, informazione sia dal punto di vista delle
aziende agricole ma anche e soprattutto nell'ambito del commercio e
del settore turistico.
È nostra intenzione valutare una riproposizione di tale sostegno
anche in futuro cercando la massima sinergia tra i vari operatori
di tutti i comparti che possa appunto garantire un giusto
riconoscimento economico ai produttori e far conoscere ai turisti
le peculiarità dei nostri prodotti. La riproposta di una misura
andando ad analizzare, facendo un'analisi di tutte le criticità e
le problematiche emerse andando sicuramente a cercare di risolverle
in modo da creare una misura che possa soddisfare le esigenze di
coloro che ne usufruiranno e che possa sempre di più tutelare e
valorizzare il prodotto agricolo locale. Un ottimo lavoro è stato
fatto in questi anni da AREV, che da tempo promuove il consumo
della carne valdostana attraverso l'adozione di un disciplinare di
etichettatura volontaria che coinvolge allevatori e altri locali.
Non ultima anche la collaborazione che l'associazione ha stretto
nell'ambito di un progetto Interreg Italia-Svizzera per la
valorizzazione della carne prodotta in Valle d'Aosta delle razze
autoctone presenti nei territori di montagna.
Un'iniziativa importante da evidenziare è l'istituzione di un
osservatorio dei prezzi presso
la Chambre
in collaborazione
con i rappresentanti del tavolo tecnico zootecnico e
lattiero-caseario e di cui fanno parte i rappresentanti di
ANA.Bo.Ra.Va., di AREV e i referenti dei macelli, che provvederanno
insieme e stanno provvedendo, come già ricordato lo scorso
Consiglio nell'ambito di un'altra iniziativa, alla rilevazione dei
prezzi sia degli animali destinati alla macellazione che di animali
vivi. Con tale strumento sarà possibile verificare l'andamento dei
prezzi della filiera del settore della carne, potendo in questo
modo avere un'immediata contezza di eventuali flessioni dei prezzi
o andamenti anomali e valutare altre ulteriori azioni da
intraprendere.
In merito alla questione degli aiuti da cui attingere, ricordo
le recenti misure appunto messe in campo dal Governo regionale,
abbiamo ricordato quella dei
voucher
ma tutte le altre
iniziative legate all'emergenza che hanno insomma avuto direi un
occhio di riguardo a quelle aziende agricole che sono custodi
del territorio aiutandole in un momento assai difficile.
Sugli altri aiuti regionali ne abbiamo parlato più volte, il
sostegno alle aziende zootecniche... è chiaro che sarebbe bello
poter promettere nuovi aiuti ma sappiamo che la sfida è mantenere
quelli che oggi abbiamo, perché, come dicevo prima, in questi
giorni stiamo lavorando al bilancio e sicuramente le prospettive
sono di anni che saranno sicuramente difficili, dove sarà
importante e fondamentale lavorare sul prodotto per riuscire
veramente a garantire introiti a queste aziende.
Per quanto riguarda il fronte delle leggi comunitarie, ne
abbiamo parlato, ne parleremo ancora oggi come dell'interpellanza
precedente, ovvero tutti gli aiuti legati appunto alle opportunità
del PSR.
Sul fronte della normativa nazionale ricordo il decreto del 6
agosto 2021, che prevede il sostegno alle filiere zootecniche
concedendo un aiuto per i capi detenuti per un determinato periodo
in azienda e poi destinati alla macellazione e un aiuto per la
detenzione di vacche da latte.
Presidente -
Per la replica, ha chiesto la parola il
consigliere Planaz.
Planaz (LEGA VDA) -
Anche qui abbiamo elencato una
miriade d'iniziative, poi se poniamo l'argomento e andiamo a capire
perché oggi il mercato della carne non solo a livello valdostano ma
anche a livello nazionale non è che stia vivendo dei bei momenti, è
segno che qualcosa di tutto quello che abbiamo fatto e che
intendiamo fare non è sufficiente. Non è con queste iniziative che
facciamo che è stato incentivato l'aumento dell'allevamento di un
determinato tipo di animale nella nostra regione... non ci sono
altri sbocchi sul mercato già partendo dal vitellino appena nasce
fino poi portarlo a un'età di 1 anno-2 anni, dipende dalla
tipologia e da quale prodotto si vuole produrre, è importante
attivare una filiera vera e propria per andare a dare un valore a
questo prodotto che parte dall'età di 30-40 giorni quando i vitelli
vengono conferiti al centro di raccolta e poi vengono venduti in
tutta Europa, ma a dei prezzi molto molto... che addirittura non si
pagano neanche l'alimentazione di quei 15-20 giorni o 30 nel corso
dei quali vengono tenuti nelle stalle... per arrivare a dare
un'offerta di mercato del nostro prodotto di altissima qualità...
dovremmo valorizzare quello, perché se continuiamo così, alla fine
è un costo di smaltimento e non è più un ricavo, è questo che
vorrei far capire.
Per quanto riguarda i
voucher
, avevamo presentato un
ordine del giorno dove chiedevamo di andare a identificare... di
poter accedere ai voucher solo esclusivamente per la carne bovina,
o non solo, prodotta nella nostra regione e questo non è stato
fatto. Questo è uno dei primi esempi del fatto che se facciamo
delle misure in modo da tutelare bene il nostro prodotto, non
servono a niente, non sono efficienti, perché se andiamo a
incentivare il consumo in questo caso da parte di alberghi e locali
commerciali, turistici e quant'altro di un prodotto nostro,
dobbiamo avere la garanzia che sia nostro, perché se questo
prodotto arriva dall'altra parte del mondo... È inutile che
utilizziamo tante parole circa le politiche anche ecologiche quando
poi abbiamo un prodotto che arriva da molto lontano e ci contestano
la produzione del nostro prodotto qua, che alla fine è molto ma
molto ecologico e ha un ottimo aspetto dal punto di vista del
benessere animale ma che poi alla fine, quando lo mettiamo sul
mercato, ha meno valore di quello che arriva dall'altra parte del
mondo. Il voucher è stata la dimostrazione, e lo dico a malincuore,
che non c'è la volontà di valorizzare questo prodotto perché più
facciamo meno prendiamo, allora in qualcosa si è sbagliato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK