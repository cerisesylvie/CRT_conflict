Consiglio Regionale della Valle d'Aosta - Oggetto del Consiglio n. 959 del 13 gennaio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 959 del 13 gennaio 2010 - Resoconto
OGGETTO N. 959/XIII - Interrogazione a risposta immediata:
"Progetti rivolti ai giovani e alle scuole sul tema della
legalità".
Interrogazione a risposta immediata
Rilevato che, anche alla luce di recenti episodi, il tema del
rispetto della "legalità" resti di estrema attualità tra i
giovani;
Considerata l'attenzione da sempre prestata dalle Istituzioni
valdostane al tema dell'ordine pubblico;
Ritenuta di fondamentale importanza la formazione sul tema
"legalità", in senso preventivo, indirizzata alle giovani
generazioni;
i sottoscritti Consiglieri regionali
Interrogano
l'Assessore all'Istruzione e Cultura per conoscere i progetti
rivolti ai giovani e al mondo della scuola sul tema della legalità
promossi e organizzati dall'Assessorato.
F.to: Emily Rini - Empereur
Président
- La parole à la Conseillère Secrétaire Emily
Rini.
Rini (UV)
- Merci, M. le Président.
Credo, e di ciò mi rammarico particolarmente, che la criminalità
e soprattutto la microcriminalità giovanile sia una problematica
che acquista sempre maggiore importanza e rilievo. Nemmeno le
festività natalizie sono riuscite a rimanere indenni da fatti
criminosi che hanno per protagonisti, troppo spesso, i giovani.
Basti pensare ad esempio a ciò che è successo a Venezia, dove un
gruppo di ragazzini e ragazzine - per la maggioranza addirittura
minorenni - hanno tentato di dare fuoco ad un
clochard
,
fatto che ritengo molto inquietante. Anche osservando ciò che
avviene all'interno dei confini della nostra Valle, ci rendiamo
conto che purtroppo tale fenomeno risulta essere una minaccia
attuale e concreta. Troppo spesso, ad una serata di allegria e di
festa, forse condita anche da troppo alcol e sostanze di vario
genere, fanno seguito atti violenti, come le copiose risse fra
adolescenti all'uscita dai locali notturni valdostani.
Questa mia interrogazione, dettata da una viva preoccupazione
per tale fenomeno, il fenomeno dell'illegalità nel mondo giovanile,
tema che peraltro stiamo discutendo anche in V Commissione, vuole
chiedere all'Assessore all'istruzione e cultura quali siano i
progetti promossi ed organizzati dall'Assessorato rivolti ai
giovani e al mondo della scuola sul tema della legalità, poiché
tutti noi sappiamo bene che è proprio la scuola il luogo dove
prende forma la personalità dei nostri bambini, degli adolescenti
e, quindi, dei futuri adulti.
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci, M. le Président.
Ringrazio la Consigliera Segretaria Emily Rini per questa
iniziativa e per la sensibilità che in effetti è
à la une
di
questi giorni.
L'Assessorato istruzione e cultura promuove, anche in
collaborazione, spesso, con la Presidenza sia del Consiglio che
della Regione, diversi momenti per sensibilizzare i giovani - e
quindi nelle scuole - su questo tema. Citerò velocemente le
giornate della memoria e del ricordo, che sono indirettamente
legate ai temi della legalità, "Digital Generation" in virtuosi del
pollice, con il gruppo "Abele Onlus", "Genitoriamoci",
"Adolescenti, nuove tecnologie e fatiche dei genitori", "Giornata
Internazionale dei Diritti Umani", "Educazione Stradale", "Pir
Education": queste sono tutte iniziative che sono indirettamente
collegate al tema della legalità.
Il progetto più importante che esiste nel mondo scolastico è il
percorso della legalità, un'iniziativa che abbiamo promosso dal
2007, che ha assunto un carattere organico e continuativo
dall'Assessorato, dal Sindacato Autonomo di Polizia in
collaborazione con la Presidenza della Regione e del Consiglio, la
Consulta regionale degli studenti, quindi questo sta a significare
che con gli studenti la Giunta sa dialogare, e con il Comune di
Aosta.
Il progetto, al quale partecipano oltre 500 studenti in
rappresentanza di tutte le scuole secondarie della Regione, prevede
diverse iniziative volte a stimolare la crescita del senso di
legalità e sviluppare un responsabile coinvolgimento nel vivere
sociale. Tutti gli obiettivi trovano realizzazione nel confronto
diretto con i soggetti che si occupano dei temi della legalità nel
quotidiano, un'occasione unica per gli studenti chiamati a
partecipare attivamente ai dibattiti. L'esperienza maturata nelle
scorse edizioni e il favore manifestato dalle scuole per questo
vero e proprio percorso formativo pone l'iniziativa fra le proposte
più interessanti a cui dare il dovuto risalto.
Cerchiamo di rivolgere una particolare attenzione al tema della
legalità, ritenendo che la tutela dell'ordine pubblico si realizzi
non solo attraverso azioni repressive, ma anche e soprattutto in
senso preventivo attraverso l'informazione e la formazione
indirizzate soprattutto alle nuove generazioni. Quattro incontri,
quindi, che sono già iniziati all'inizio dell'autunno, da novembre,
con personaggi di spicco, che hanno spesso subito e sacrificato la
loro libertà per questo tema della legalità, e da quest'anno anche
il fatto di aprire al
grand public
queste iniziative;
quindi, di giorno, per le scuole e, la sera, anche per il
grand
public
. Grazie.
Président
- La parole à la Conseillère Secrétaire Emily
Rini.
Rini (UV)
- Non posso che ritenermi soddisfatta e
ringrazio l'Assessore per la puntuale ed articolata risposta che ci
ha fornito, che testimonia l'interesse suo, dell'Assessorato, e
quindi di questo Governo regionale nei confronti di questa
delicatissima tematica e del mondo giovanile in senso più ampio.
Credo che tutte le iniziative che ci ha dettagliatamente illustrato
l'Assessore potranno essere utili ad un effettivo e reale contrasto
di questo triste e preoccupante fenomeno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK