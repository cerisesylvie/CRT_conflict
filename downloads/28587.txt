Consiglio Regionale della Valle d'Aosta - Oggetto del Consiglio n. 117 del 28 aprile 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 117 del 28 aprile 1969 - Resoconto
OGGETTO N. 117/69 - Rappresentanti della Regione presso
società, enti ed organismi vari. Copia verbali di riunioni e
relazioni annuali. (Interpellanza)
Colombo (P.S.U.)
- Siamo d'accordo sulla richiesta fatta
qui nell'interpellanza del Consigliere Pollicini, mi sembra però
che non sia la sede più adatta quella di mettere a disposizione dei
Consiglieri tutto quanto viene fatto da chi è delegato in Consiglio
di Amministrazione, Enti e cose di questo genere, ma bensì, questa
documentazione, di metterla a disposizione dell'Assessorato alle
Finanze, che naturalmente segue da vicino tutti questi
problemi.
Pollicini (D.C.)
- Ho sentito la risposta dell'Assessore
anziano, posso dirmi in linea di massima soddisfatto, debbo anche
fare qualche precisazione e cioè, innanzitutto, ritengo
evidentemente che quello che è stato chiesto con questa
interpellanza sia possibile anche perché io in privato dalle
persone che hanno questi incarichi ho visto taluni verbali, quindi
mi pare che il discorso non trovi delle difficoltà di vario
ordine.
Volevo aggiungere una cosa che mi sono segnato qui, che alcuni
di questi incarichi sono mandatari per delega, con poteri di
disporre del capitale della Regione quando la rappresentano nelle
Società per Azioni, ma su questo argomento che è tanto importante
mi riprometto di ritornarvi quanto prima.
Comunque io ritengo che si debba doverosamente pretendere di
essere messi al corrente della vita degli organismi in cui la
Regione, non importa attraverso quale meccanismo o persona
giuridica o colleghi assembleari, inserisce i propri
rappresentanti, ma non solo della vita degli organismi ma anche
dell'apporto che a questa vita danno i nostri portavoce, vorremmo
essere informati mediante relazione annuale e su questo l'Assessore
Anziano non ha dato risposta.
Anche questo è un momento della vita politica amministrativa in
assemblea regionale moderna, i nostri rappresentanti in seno alla
Società, Enti o altri organismi debbono essere solo e soltanto dei
portavoce degli interessi generali della Regione, per cui i titoli
personali, per quanto encomiabili ed auspicabili, nulla hanno a che
vedere con le funzioni suaccennate.
Visto l'argomento, sarei grato se fosse possibile anche prendere
visione dell'anagrafe, chiamiamola così, degli incarichi o nomine
in vigore effettuate dal Presidente della Giunta, dalla Giunta o
dal Consiglio regionale.
Colombo (P.S.U.)
- Per quanto ne sappia e possa
constatare di quelli che sono i nostri rappresentanti nelle
Società, prima di assumere delle decisioni che coinvolgono
naturalmente il bilancio della Regione, pongono sempre i problemi
della Giunta che delibera sulla scorta appunto delle stesse
richieste.
Quindi non c'è assunzione di decisione così personale da parte
di questi nostri rappresentanti, ma semmai sono veramente i
portavoce delle deliberazioni della Giunta stessa.
Sono d'accordo anche sull'altra richiesta e intendevo appunto
con la risposta precedente data già soddisfatta per quanto concerne
la relazione annuale che anziché deporla alla Presidenza della
Giunta, riteniamo che l'Assessorato alle Finanze sia la sede più
adatta proprio perché segue da vicino tutti i suoi interventi in
tutte le sottoscrizioni azionarie e in tutte quelle che sono
naturalmente le sovvenzioni da parte dell'Amministrazione
regionale. Quindi su questo non ci sono difficoltà, la porta è
aperta a tutti i Consiglieri per constatare quella che è l'attività
di questi nostri rappresentanti nelle Società e negli Enti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK