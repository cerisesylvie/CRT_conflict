Consiglio Regionale della Valle d'Aosta - Oggetto del Consiglio n. 2222 del 8 febbraio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2222 del 8 febbraio 2012 - Resoconto
OGGETTO N. 2222/XIII - Interrogazione: "Proroga della
detariffazione della tratta autostradale Aosta est-Aosta
ovest".
Interrogazione
Richiamata l'interpellanza oggetto del Consiglio n. 1297/XIII
del 14 luglio 2010 relativa ad "Interventi per la detariffazione
definitiva della tratta autostradale tra Aosta est ed Aosta
ovest";
Considerato che il Presidente della Regione aveva
preannunciato l'intenzione di SAV e RAV di chiedere all'ANAS
l'autorizzazione per la proroga del beneficio della detariffazione
della tratta autostradale in oggetto per un periodo di almeno 3
anni, anche in considerazione di una razionalizzazione dei flussi
di traffico in vista dell'avvio dei lavori relativi all'Ospedale
regionale e all'Università della Valle d'Aosta;
la sottoscritta Consigliera regionale
Interroga
il Presidente della Regione per sapere se il beneficio della
detariffazione della tratta autostradale tra Aosta est ed Aosta
ovest è stato prorogato e per quanto tempo.
F.to: Carmela Fontana
Président
- La parole au Président de la Région,
Rollandin.
Rollandin (UV)
- Grazie Presidente.
A proposito della questione sollevata dalla collega Fontana,
vorrei ricordare che la procedura per la detariffazione della
tratta autostradale Aosta est-Aosta ovest è stata avviata in una
prima fase per il periodo 27 luglio 2009-31 luglio 2010. Nella
seduta del Consiglio del 14 luglio 2010, come lei ha ricordato, era
stato comunicato che avevamo segnalato alle società SAV e RAV
l'opportunità di protrarre per almeno tre anni questa iniziativa,
considerato che l'avvio dei lavori relativi all'ospedale regionale
e le conseguenti ricadute sulla viabilità urbana e la particolarità
dell'asse Via Roma-Via Parigi, avrebbero ulteriormente rafforzato
le motivazioni che erano alla base dell'iniziativa della richiesta
originaria, ovvero l'esigenza di decongestionare la viabilità
ordinaria dai flussi di traffico che interessano Aosta ed i comuni
de la Plaine. Il 26 luglio 2010 l'ANAS ha autorizzato la
prosecuzione dell'iniziativa come da nostra sollecitazione e la
Giunta ha approvato, con la delibera n. 2099/2010, il protocollo
d'intesa con le società SAV e RAV con cui l'iniziativa è stata
prorogata fino al 30 luglio 2013. Essendo stato accolto questo,
credo che la cosa sia come lei desiderava.
Presidente
- La parola alla Consigliera Carmela
Fontana.
Fontana (PD)
- Ringrazio il Presidente per la risposta,
perché c'erano dei dubbi...mi ha confermato che ancora è valida
fino al 2013, e quindi mi ritengo soddisfatta. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK