Consiglio Regionale della Valle d'Aosta - Oggetto del Consiglio n. 1763 del 8 febbraio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Piano socio-sanitario regionale
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1763 del 8 febbraio 2006 - Resoconto
OGGETTO N. 1763/XII - Incarichi esterni per la redazione del
Piano socio-sanitario 2006/2008. (Interrogazione)
Interrogazione
Richiamata la Delibera di Giunta n. 789 del 21 marzo 2005 con
cui viene conferito un incarico a FINAOSTA S.p.a. in gestione
speciale, per l'istituzione e per il funzionamento di un gruppo di
lavoro per la redazione della proposta di Piano socio-sanitario
regionale per il triennio 2006-2008;
Preso atto che il termine per la consegna del lavoro è stato
fissato per il 15 settembre 2005, in seguito ad una proroga di due
mesi, concessa con Delibera di Giunta n. 2361 del 27 luglio 2005, e
che sono stati stanziati 100.000 euro per la copertura degli oneri
diretti derivanti dallo svolgimento di tale incarico;
Ricordato che FINAOSTA S.p.a. poteva avvalersi del contributo
non solo di soggetti interni, ma anche di soggetti esterni
all'Amministrazione, in quanto esperti nella materia
specifica;
Preso atto che, con la Delibera n. 4352 del 16 dicembre 2005,
la Giunta regionale ha approvato il Piano regionale per la salute e
il benessere sociale per il triennio 2006/2008;
la sottoscritta Consigliera
Interroga
l'Assessore competente per sapere:
1) quanti e quali esperti esterni all'Amministrazione hanno
dato il loro apporto alla redazione del Piano e su quali aspetti
del Piano è stato chiesto il loro contributo;
2) se tali contributi sono raccolti in una documentazione
parallela al documento definitivo del Piano e, in tal caso, se tale
documentazione è fruibile e da chi;
3) quanti dei 100.000 euro, stanziati per la copertura degli
oneri diretti, sono stati utilizzati per il contributo degli
esperti;
4) a quanto ammonta complessivamente il costo diretto
sostenuto da FINAOSTA S.p.a. per lo svolgimento dell'incarico
affidatogli.
F.to: Squarzino Secondina
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Solo due parole sulla storia di questa prima
proposta di "Piano regionale per la salute e per il benessere
sociale", un po' di storia per definire come è stato costruito,
come avevo già detto in questa sala. È un piano che nasce da un
lavoro soprattutto fatto in "casa", cioè tutto l'Assessorato e i
dirigenti si sono prodigati in un lavoro importante nel periodo
fine 2004-2005, collaborando con la Direzione dell'USL. Il lavoro
quindi è stato fatto soprattutto in "casa", anche con delle
difficoltà oggettive notevoli, perché è uno dei pochi piani
sanitari in Italia in cui si prevede una programmazione sia per il
settore sanitario, sia per il settore sociale. Come è risaputo, in
quasi tutte le grosse Regioni d'Italia l'Assessorato della sanità è
ormai separato dall'Assessorato delle politiche sociali. Credo che
questo per noi sia un valore aggiunto, perché programmare il
settore sociale insieme a quello sanitario è sicuramente un
vantaggio, anche perché spesso è difficile dividere il sociale dal
sanitario, soprattutto nell'età avanzata, quindi è una difficoltà
oggettiva che le altre Regioni hanno. Non solo, in tale periodo il
lavoro in Assessorato è comunque andato avanti e non solo con
lavoro di "routine"; infatti abbiamo presentato ieri il primo
Registro valdostano dei disabili, anche questo ha necessitato di
lavoro, basato su indagini, raccolte dati molto importanti; la
settimana scorsa avevamo presentato il primo piano di prevenzione.
Il lavoro "routinario" quindi è andato avanti, si è fatto del
lavoro straordinario e, nonostante questo, si è lavorato
attivamente in "casa" per produrre tale proposta di "Piano
regionale per la salute e il benessere sociale". Due date: questa
prima bozza è stata presentata il 12 agosto in Giunta e i colleghi,
dopo aver visto tale piano e aver lavorato su questo, me lo hanno
restituito in data 30 settembre; dal 30 settembre in poi abbiamo
voluto confrontarci con tutte le organizzazioni che si occupano di
problemi sociali e sanitari, cioè con il CELVA, le organizzazioni
sindacali, il terzo settore, i vari "forum" che abbiamo istituito,
per condividere le proposte che avevamo espresso in questo piano
con il maggior numero di associazioni e di esperti del settore.
Alla fine quindi il piano rivisto è stato approvato in Giunta il 16
dicembre 2005 e adesso ha iniziato tutto il suo iter
consiliare.
Rispondo alle domande specifiche,
"quanti e quali
esperti..."
, ho detto come tale piano sia stato fatto
soprattutto in "casa" dai nostri dirigenti, da noi, dall'azienda
sanitaria, con l'aiuto di un rappresentante di "Finaosta spa" che
si è espresso relativamente all'aspetto finanziario, affinché tutte
queste proposte avessero una sostenibilità economica... e affidando
un incarico al Dott. Federico Montesanti, il quale, per quanto
concerne le caratteristiche economiche e soprattutto la propria
esperienza, forniva una qualità aggiunta rispetto alle altre
proposte. È inutile parlare del curriculum del Dott. Montesanti,
che è oltremodo conosciuto; nelle ultime attività, prima di
collaborare con noi, aveva elaborato, come Direttore generale della
sanità in Calabria, la stesura del Piano sanitario della Calabria,
e ha contribuito alla prima stesura del Piano sanitario nazionale,
che è ancora in discussione.
Seconda domanda: "se ci sono dei documenti paralleli", no
assolutamente, non siamo soliti avere dei documenti nascosti o
paralleli, anche perché la metodologia è stata di collaborazione,
di lavoro dei nostri tecnici, che sono stati per questa esperienza
coordinati dal Dott. Montesanti. Coordinare vuol dire che il Dott.
Montesanti ha impostato il lavoro, ha seguito, ha lavorato
fisicamente con noi, è stato qui dei mesi, abbiamo verificato tutte
le opportunità. Il documento che è stato presentato in Consiglio
quindi è un documento unico e frutto del coordinamento del Dott.
Montesanti.
I costi: erano stati stanziati 100 mila euro, alla fine di
questa collaborazione sono stati spesi 55.343 euro, di cui 45.000
per il compenso lordo al Dott. Montesanti. La somma di tale
collaborazione quindi è la metà di quanto avevamo stanziato. Questo
mi fa dire che, oltre a una qualità del prodotto, che penso sia già
stata valutata da chi lo ha letto, sia stata anche un'economicità,
ma soprattutto una metodologia che crediamo vincente, di una
collaborazione attiva, fisica, fra gli esperti e chi lavora tutti i
giorni sull'argomento.
Président - La parole à la Conseillère Squarzino Secondina.
Squarzino (Arc-VA) - Ringrazio l'Assessore per le
informazioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK