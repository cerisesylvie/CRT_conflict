Consiglio Regionale della Valle d'Aosta - Oggetto del Consiglio n. 921 del 28 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 921 del 28 novembre 1984 - Resoconto
OGGETTO N. 921/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente riguardano
l'attività del Consiglio dal 14 novembre in poi:
Disegni di legge presentati:
D.L. n. 132, presentato dalla Giunta regionale in data 14
novembre 1984, con cernente: "Norme integrative alla legge
regionale 5 maggio 1983, n. 31, per la formulazione di graduatorie
straordinarie ai fini della concessione di mutui ad interesse
agevolato nel settore dell'edilizia residenziale" (già iscritto
all'o.d.g.)
D.L. n. 133, presentato dalla Giunta regionale in data 14
novembre 1984, con cernente: "Approvazione di maggiore spesa per
l'anno 1984, per l'erogazione della sovvenzione prevista dalla
legge regionale 30 giugno 1981, n. 51, e successive modificazioni e
integrazioni, a favore delle organizzazioni di rappresentanza delle
società cooperative della Valle d'Aosta" (già iscritto
all'o.d.g.)
D.L. n. 134, presentato dalla Giunta regionale in data 16
novembre 1984, con cernente: "Costituzione di fondi di rotazione
per la ripresa dell'industria edilizia" (già iscritta
all'o.d.g.)
P.L. n. 135, presentata dal Consigliere BALDASSARRE, in data 23
novembre 1984, concernente: "Norme per la concessione di
finanziamenti ad interesse agevolato a favore di privati nel
settore dell'edilizia residenziale".
Disegni di legge vistati:
D.L. n. 96, concernente: "Finanziamento della costruzione
dell'ala nuova della casa di riposo per anziani (Ospizio di Carità)
in Comune di Aosta"
D.L. n. 97, concernente: "Aumento, per l'anno 1984, della spesa
per l'applicazione della legge regionale 11 novembre 1974, n. 44
relativa alla concessione di contributi per l'espropriazione e
l'occupazione d'urgenza di aree di terreno a norma della legge
statale 22 ottobre 1971, n. 865 e successive modificazioni".
D.L. n. 101, concernente: "Concessione di un contributo
straordinario al Consorzio regionale per la tutela, l'incremento e
l'esercizio della pesca in Valle d'Aosta".
D.L. n. 102, concernente: "Rifinanziamento della legge regionale
31 marzo 1977, n. 17, concernente: Protezione della flora
alpina".
D.L. n. 103, concernente: "Rifinanziamento per l'esercizio 1984,
delle leggi regionali 16 giugno 1978, nn. 23 e 25, concernenti
l'adesione della Regione al consorzio garanzia fidi fra gli
artigiani ed i commercianti della Valle d'Aosta".
D.L.n. 95, concernente: "Inserimento del Centro Studi e Cultura
Walzer della Valle d'Aosta fra le associazioni culturali
valdostane".
D.L. n. 105, concernente: "Finanziamento della Regione per
prestazioni di assistenza sanitaria aggiuntive".
D.L. n. 98, concernente: "Concessione di un contributo
straordinario all'Associazione Sport Invernali Valle d'Aosta".
D.L. n. 99, concernente: "Aumento della spesa per l'applicazione
della legge regionale 26 agosto 1974, n. 35 e successive
modificazioni: Interventi a favore dello sport".
D.L. n. 106, concernente: "Rifinanziamento per l'esercizio 1984,
della legge regionale 10 gennaio 1961, n. 2 (Contributo per
l'incremento del patrimonio alpinistico)".
D.L. n. 107, concernente: "Aumento della spesa per interventi a
favore di attività nel settore del turismo e del tempo libero".
Disegni di legge non vistati:
D.L. n. 93, concernente: "Norme in materia di esecuzione di
lavori pubblici di interesse regionale da parte di imprese
artigiane".
Deliberazioni vistate: -
Deliberazioni non vistate: -
Riunioni di Commissioni:
Conferenza dei Capigruppo e Ufficio di Presidenza: 1
I Commissione: 2
II Commissione: 2
III Commissione: 1
I e II Commissione in sede congiunta: 1
I e III Commissione in sede congiunta: 2
II e III Commissione in sede congiunta: 1
Gruppo di lavoro (per il credito) della Commissione speciale per
l'Industria e l'Occupazione: 1
L'Assessore alle Finanze ha provveduto a trasmettere copia del
bilancio della Società Finanziaria Regionale, chiuso al 30 giugno
1984 e corredato dalle relazioni del Consiglio di Amministrazione e
del Collegio Sindacale.
Il documento è a disposizione presso l'archivio per la
consultazione da parte dei Consiglieri che ne fossero
interessati.
Nei giorni scorsi si sono registrati i primi sintomi della
ripresa del negoziato tra le due Superpotenze per il controllo
degli armamenti nucleari, dopo mesi di stallo.
Questa notizia non può che riempire di soddisfazione l'opinione
pubblica profondamente turbata per la continua crescita della
polemica tra le due maggiori potenze mondiali che aveva avuto il
suo culmine nei mesi precedenti le elezioni presidenziali negli
Stati Uniti.
L'augurio che tutti esprimiamo è che il negoziato sia positivo e
che si allentino così le tensioni nel mondo.
Domenica scorsa si sono svolte in Uruguay libere elezioni dopo
tredici anni di dittatura militare.
L'augurio che esprimiamo è che altri Paesi attualmente sotto il
giogo della dittatura possano, alla pari dell'Uruguay,
riconquistare il bene prezioso della libertà.
In ultimo, pensando di interpretare la volontà di questo
consesso, voglio brevemente ricordare la figura del Consigliere
regionale della Regione Sicilia, Rosario Nicoletti, scomparso nei
giorni scorsi in circostanze tragiche.
All'Assemblea regionale siciliana, alla famiglia dello
scomparso, porgiamo le più sentite condoglianze.
Dopo le comunicazioni sull'attività degli organi consiliari, ho
l'obbligo di ricordare brevemente quanto accaduto ieri a Roma, dove
è stato sventato un attentato all'Ambasciata degli Stati Uniti
d'America che, se posto in essere, avrebbe certamente avuto delle
conseguenze drammatiche e terribili. Grazie però al pronto
intervento delle nostre forze dell'ordine tale tragedia è stata
evitata e sono stati arrestati sette libanesi appartenenti,
probabilmente, ad una organizzazione terroristica sciita che a
Beirut aveva firmato sanguinosi attentati contro l'Ambasciata
U.S.A. ed i quartieri generali delle forze di pace americana e
francese. Ritengo doveroso esprimere la nostra gratitudine alle
forze dell'ordine, che, con il loro comportamento vigile ed
attento, hanno fatto onore al nostro Paese il quale, come ha avuto
modo di dichiarare l'ambasciatore U.S.A. a Roma, può essere
additato ad esempio per il mondo intero per il modo in cui ha
saputo sconfiggere la minaccia del terrorismo.
PRESIDENTE
: Qualche Consigliere intende prendere la
parola sulle comunicazioni del Presidente del Consiglio?
Ha chiesto la parola il Consigliere Cout; ne ha facoltà.
COUT (P.C.I.):
Ieri, in tutta Italia, è scesa in campo
per la prima volta tutta la RAI, per una serie di questioni molto
importanti che non sto comunque a ricordare. Nell'assemblea tenuta
nella sede RAI di Aosta è stato sollevato un problema sul quale ci
eravamo presi un impegno votato dal Consiglio alcuni mesi fa. Penso
che i Consiglieri ricordino la mozione votata in Consiglio e che
riguardava l'applicazione degli articoli 19 e 20 della legge 103
del 1975, ed i pericoli che possono derivare dall'applicazione del
"piano Agnes". Ebbene, in questa assemblea è stato ricordato che la
realizzazione del "piano Agnes" procede così come era stata
ipotizzata, con tagli alle attività e alle strutture di
programmazione delle sedi regionali. Ci sono pertanto seri pericoli
in questo senso e sembra che non sia stata presa neppure in
considerazione l'assicurazione formulata in una riunione alla quale
aveva partecipato anche l'Onorevole Dujany. Io sono convinto che su
questo problema si è discusso molto e sono state spese molte
parole, mentre ora è necessario arrivare a dei fatti. La mozione
che noi abbiamo presentato nel mese di settembre, è stata votata ad
ottobre ed in essa si deliberava di dare mandato al Presidente del
Consiglio regionale di promuovere degli incontri tra gli organismi
dirigenti della RAI, il Consiglio di Amministrazione e la Direzione
generale, ed una delegazione valdostana, costituita da
rappresentanti della Giunta regionale, del Consiglio regionale e
dei lavoratori della sede RAI di Aosta. Con questo intervento
chiedo a che punto è questo impegno già deliberato, ed
eventualmente cosa si intende fare affinché questo problema, molto
importante per la Valle d'Aosta, possa essere risolto quanto
prima.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Il Consigliere Cout ha appena
affermato che il "piano Agnes" porterebbe alla diminuzione del
personale o addirittura alla chiusura della sede RAI. Io lo
inviterei a rileggere il "piano Agnes", che dice proprio il
contrario di quello che qualcuno ha tentato di farci capire. Nel
"piano Agnes" si parla addirittura di ampliamento dell'organico. Io
non ho votato la mozione presentata dal Partito Comunista e vorrei
richiamare l'attenzione affinché non ci si lasci confondere dal la
chiacchiere, ma si guardi soprattutto ai fatti. Da alcuni incontri
che ho avuto con i dirigenti della RAI di Roma, ho capito che il
"piano Agnes" è il contrario di quello che hanno fatto credere a
noi tutti. Chiederei pertanto di essere più prudenti: è certo
possibile organizzare gli incontri, però bisogna prima conoscere
bene il valore ed il significato del "piano Agnes", che tra i suoi
obiettivi non ha assolutamente la riduzione del personale.
PRESIDENTE
: Qualche Consigliere intende prendere la
parola sulle comunicazioni del Presidente?
Se nessuno chiede la parola, rispondo brevemente che l'ordine
del giorno, approvato dal Consiglio regionale, è stato spedito al
Presidente del Consiglio dei Ministri, a tutti gli organi
competenti della RAI e al Ministro competente per sollecitare un
incontro sul la realizzazione del "piano Agnes": ad oggi, le
risposte non sono ancora pervenute. Mi permetto, peraltro, di
comunicare al Consiglio che da una conversazione avuta con il
direttore di testata del TG 3, sulla quale ritenevo di relazionare
al Consiglio, tramite i Capigruppo, nella riunione apposita indetta
per questo pomeriggio, le osservazioni fatte dal Consigliere
Baldassarre debbono essere considerate come sufficientemente
rispondenti al vero, perché le ipotesi che mi sono state fatte dal
direttore di testata, Dott. Luca Di Schiena, sono esattamente
l'inverso di quelle avanzate dal gruppo comunista. La proposta di
un incontro con gli organi della RAI è allo studio e non appena
avrò la possibilità darò notizie più precise in merito. Sarà anzi
mia premura sollecitare nuovamente questo incontro, anche per
stabilire una volta per tutte se questo "benedetto" "piano Agnes",
che io, francamente, non ho visto e non ho letto, rappresenti per
noi una preoccupazione come ritiene il gruppo comunista oppure sia
una cosa esattamente diversa. In ogni caso sarà mia premura
sollecitare nuovamente l'incontro con gli organi della RAI.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK