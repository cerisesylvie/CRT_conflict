Consiglio Regionale della Valle d'Aosta - Oggetto del Consiglio n. 2846 del 10 luglio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2846 del 10 luglio 2007 - Resoconto
OBJET N° 2846/XII - Communications du Président de la
Région.
Président
- La parole au Président de la Région,
Caveri.
Caveri (UV)
- Après ma rencontre avec le Président du
Conseil des Ministres, Prodi, du 25 juin dernier, j'ai participé à
3 séances dudit Conseil - les 25 et 28 juin, puis le 6 juillet - à
l'occasion de l'approbation de 4 dispositions d'application de
notre Statut spécial (touchant à l'Institut musical, au cadastre,
au Service de la réglementation technique des véhicules et aux
taxes automobiles, ainsi qu'au droit de vote pour l'élection du
Conseil de la Vallée). Par ailleurs, une réunion, qui s'est avérée
aussi agréable qu'efficace, a été organisée les 29 et 30 juin
dernier entre notre Gouvernement et celui de la Province autonome
de Trente.
Pour ce qui est des rapports avec l'Etat, j'ai rencontré avec
les Parlementaires valdôtains le Président du Conseil des
Ministres, alors que nous traversons un moment de crise
institutionnelle grave, sur laquelle s'était exprimé notamment le
Conseil de la Vallée, due à l'inertie de l'Etat et à d'autres
comportements nuisant à l'autonomie valdôtaine et allant à
l'encontre de la collaboration loyale qui devrait caractériser les
relations entre le Gouvernement central et la Région. La Vallée
d'Aoste s'est vue obligée de réagir pour se protéger avec la plus
grande fermeté, certes, mais de façon absolument correcte et à
l'aide des instruments dont le Statut spécial et la Constitution
l'ont dotée pour ce faire. A ce sujet, je dois dire que les bons
rapports de relations personnels avec le Président Prodi m'ont
permis d'élever le débat et je pense que, même avec l'aide des
Parlementaires, nous avons résolu une série de problèmes qui
semblaient pourtant sans issue à cause des entraves ministérielles.
L'intervention directe du Président du Conseil des Ministres a donc
confirmé la légitimité des requêtes valdôtaines et a finalement
clarifié les exigences de l'Etat; celles-ci étant satisfaites, les
mesures en question pouvaient enfin être débloquées. Lesdites
exigences visaient principalement à préciser les garanties de
l'Etat. Dès que nous en avons pris connaissance, nous nous sommes
immédiatement mis d'accord sur les modifications à insérer dans les
plans normatifs, modifications apportées comme je l'ai dit
clairement, à titre tout à fait exceptionnel. Après des années de
stagnation, des dispositions de la plus haute importance ont donc
enfin été approuvées: je pense notamment à la réalisation du
cadastre, dont la procédure avait commencé en 2003 et qui constitue
l'événement le plus important non seulement de ces dernières
années, mais aussi, sans aucun doute, de cette législature, pour ce
qui est du transfert de fonctions de l'Etat à la Vallée d'Aoste, et
ce, tant à cause de l'importance évidente de cette matière, du
point de vue de la gestion du territoire comme du point de vue
fiscal. Pour ce qui est du cadastre, nous avons eu fermeté pour ce
qui est de préserver l'une de nos attributions les plus
importantes, à savoir la possibilité de réviser les estimations et
le classement cadastral, par contre l'Etat entendait exercer ici
aussi ces compétences. Pour ce qui est de la régionalisation du
Service de la réglementation technique des véhicules et les taxes
automobiles, c'est là aussi une chose tout à fait importante et je
pense que c'est de même des autres, c'est-à-dire formation
artistique et droit de vote. Pour ce qui est du secteur électrique
la Commission paritaire pourra s'en occuper lors de la prochaine
réunion.
Ma rencontre avec le Président Prodi a été également très
intéressante sur d'autres thèmes que nous avons abordés tels que
l'annexion des Communes limitrophes - à laquelle le Président du
Conseil des Ministres s'est déclaré farouchement opposé - ou
l'introduction du principe de l'entente préalable en ce qui
concerne toute modification du Statut, mais aussi les rapports
financiers entre l'Etat et la Région et enfin l'Université. Le
Président du Conseil a exprimé lui-même sa grande préoccupation
face au climat de délégitimation des institutions qui se met en
place en Italie et a mis en évidence les dangers de la démagogie
facile. Pour ce qui est de ma rencontre avec le Gouvernement
provincial de Trente, je souligne le climat tout à fait positif et
le fait d'avoir pu examiner différents dossiers en commun.
Vendredi 22 juin dernier, à Rome, j'ai signé avec le Directeur
général de la FAO, Jacques Diouf, une déclaration d'intention entre
cette organisation internationale et notre Région. Ce document
constitue l'instrument juridique grâce auquel la Région pourra
collaborer avec FAO à la définition, à l'élaboration et à
l'application de projets et de programmes de coopération
décentralisée. Malheureusement entre-temps le Conseil des Ministres
a décidé de déposer un recours contre notre nouvelle loi régionale
n° 6/2007 (portant nouvelles dispositions en matière de mesures
régionales de coopération au développement et de solidarité
internationale). Evidemment c'est un paradoxe de pouvoir signer
d'un côté l'accord avec FAO et se retrouver avec cette décision du
Gouvernement. Le Conseil des Ministres considère en effet que la
mise en œuvre d'actions et d'initiatives de
solidarité internationale relève de la coopération et des relations
internationales et que, par conséquent, cette matière ne saurait
rentrer dans le cadre de la compétence législative concurrente
attribuée aux Régions par le troisième alinéa de l'article 117 de
la Constitution, relativement aux rapports internationaux et avec
l'Union européenne: pour lui, ladite matière est du ressort
exclusif de l'Etat. Cela signifie que, pour le Conseil des
Ministres, les dispositions législatives adoptées par la Région
portent sur la coopération au développement et que celle-ci relève
de la coopération internationale, point et c'est tout. J'avais déjà
signalé à cette Assemblée que je redoutais une action du
Gouvernement en ce sens mais, au vu des récentes déclarations de
Mme Patrizia Sentinelli, Vice-ministre des affaires étrangères,
j'espérais que le Gouvernement accepterait finalement le fait que
les Régions et la société civile soutiennent des projets et des
initiatives de coopération au développement. Au lieu de nier
l'existence de ce processus, peut-être le Gouvernement serait-il
bien inspiré de le coordonner: ça ce serait souhaitable. C'est une
affaire à suivre et il y aura de notre part une résistance à la
Cour constitutionnelle.
Come è noto dalle cronache giudiziarie degli ultimi giorni, il
Giudice per le indagini preliminari del Tribunale di Aosta, su
richiesta del PM, ha disposto, nella giornata del 5 luglio, il
sequestro eseguito dal Nucleo di Polizia tributaria della Guardia
di Finanza, di alcuni immobili fra i quali l'Hôtel Billia e la
Caserma dei Carabinieri di Châtillon. Il sequestro preventivo è
stato disposto ai sensi degli articoli 321 e seguenti del Codice di
procedura penale, nell'ambito di un'indagine penale che coinvolge
amministratori e sindaci della società SAAV. L'indagine ha ad
oggetto l'accertamento di presunti reati di natura tributaria
relativi a trasferimenti immobiliari posti in essere fra l'agosto
2003 e il novembre 2004, con i quali sarebbe stata sottratta allo
Stato la garanzia per il pagamento di debiti tributari che si
riferiscono al 1997-1998 per una cifra di 3,5 milioni di euro. Le
persone indagate risultano essere 8; come detto, si tratta di
amministratori e sindaci della società SAAV. Non risulta
nell'indagine il coinvolgimento né della STV, attuale proprietaria
del Billia, né di altra società, né tanto meno della Regione Val
d'Aosta. Mercoledì - domani - i legali della STV depositeranno
un'istanza volta ad ottenere il dissequestro degli immobili di
proprietà della società. Vi sono inoltre, da informazioni
acquisite, anche vicende fiscali che riguardano la valutazione del
Billia, a fronte di una perizia dell'Agenzia del territorio -
chiesta evidentemente dal fisco - che sosterrebbe un valore molto
più elevato dei beni acquistati del cosiddetto "accerchiamento". Se
ne stanno occupando gli amministratori e i legali della STV, e non
mancheremo di informare il Consiglio dello sviluppo della
situazione, senza sostituirci, né interferire con gli enti e gli
organi preposti.
Président
- La parole à la Conseillère Squarzino
Secondina.
Squarzino (Arc-VA)
- Vorrei intervenire sulla prima parte
delle informazioni forniteci dal Presidente Caveri, cioè tutta la
partita che riguarda i rapporti con lo Stato.
In questi ultimi Consigli, ogni volta l'apertura del Consiglio
era caratterizzata da attacchi abbastanza violenti del Presidente
nei confronti del Governo, che non rispetta le competenze di questa
Regione, con sottolineature da parte di alcuni colleghi di "Forza
Italia" che ricordavano: "ma come, noi, con tutto il potere che
abbiamo di ricatto nei confronti del Governo Prodi, non utilizziamo
questo cavallo di Troia che è il nostro Senatore Perrin, per
ottenere quello che desideriamo...". I fatti hanno dimostrato che
una politica fatta solo di rivendicazioni, di diritti, di toni duri
non paga assolutamente. Il "Governo Prodi" si è dimostrato poi non
così brutto e cattivo come tutte le volte ci ricordava il
Presidente Caveri, ma nel momento in cui effettivamente anche il
Governo regionale ha accettato di utilizzare questa grossa risorsa
che sono i nostri rappresentanti istituzionali al Parlamento, è
riuscito ad ottenere una serie di risultati molto rilevanti.
Abbiamo visto che effettivamente la situazione si è sbloccata, i
risultati sono stati ottenuti. Non parlo soltanto di tutti i
dossier della "paritetica", che sono stati sbloccati, il più
difficile, quello sull'energia, si è accettato che tornasse in
commissione perché fosse ripreso l'iter, ma tutti gli altri dossier
- li ha ricordati bene il Presidente prima: dal catasto alla
Motorizzazione all'Istituto musicale, al diritto stesso dei
Valdostani di votare dall'estero - sono stati sbloccati e quindi
alcuni sono già stati approvati dal Consiglio dei Ministri, altri
avranno un'approvazione a breve termine. Ancora: dobbiamo ricordare
che sono stati raggiunti altri due obiettivi importanti: è stato
superato quello che era un limite del "patto per la stabilità", che
riguardava la nostra università, per cui eravamo obbligati a
contenere le spese correnti, solo per il 2007 però è stato
sbloccato. Così pure c'è stata l'assicurazione, lo vedremo fra
pochi giorni e speriamo di poterci tornare sopra nell'ultimo
Consiglio di luglio, l'approvazione della cantierabilità di tutta
una serie di opere, dalla galleria di sicurezza del G.S. Bernardo
alle opere sulla "SS 27", e poi anche alla possibilità di
utilizzare finalmente le risorse per la ferrovia in questa prossima
firma del contratto con le ferrovie, per cui finalmente si potranno
utilizzare sia i 40 milioni di euro già definiti, sia i 21 milioni
di recente decisione.
Volevo aggiungere anche un altro elemento su cui il Presidente
non si è soffermato: il federalismo. Ogni volta, anche qui, abbiamo
affrontato in apertura di Consiglio una serie di problemi, di
preoccupazioni, di attacchi al nostro federalismo, in realtà
vediamo che anche su questo punto c'è stato un grosso passo in
avanti. Il famoso articolo 19 che non era accettabile è stato
ritirato, c'è adesso un nuovo articolo, l'articolo 18, che riprende
tali e quali le indicazioni degli emendamenti proposti dalla
Conferenza delle Regioni, un articolo che riconosce uno "status"
particolare rispetto al federalismo alle Regioni a Statuto
speciale, nel senso che veramente si demanda tutta quanta la
definizione della difficile materia agli strumenti che i vari
statuti individuano, nel nostro caso allo strumento della
Commissione paritetica. Non solo, è passato un principio importante
che è quello per cui noi, come Regione a Statuto speciale,
contribuiamo alle spese dello Stato, accollandoci gli oneri di
funzioni nuove che abbiamo.
Credo che questi due punti, sia il problema della "paritetica",
sia il problema del federalismo, ci dicano come da parte di questo
Governo ci sia una reale - e non solo a parole - attenzione alle
specificità della nostra Regione.
Presidente
- La parola al Consigliere Sandri.
Sandri (GV-DS-PSE)
- L'incontro fra il Presidente della
Regione, il Presidente del Consiglio e i nostri Parlamentari è la
dimostrazione che se tutti usiamo un po' di buona volontà e un po'
di pazienza, i risultati si possono ottenere.
L'elenco che è stato fatto dal Presidente è un elenco molto
importante e mi dispiace che non ci sia qua il collega Lattanzi,
che negli ultimi Consigli si era specializzato nell'attaccare il
Governo nazionale per lesa maestà dell'autonomia della Val d'Aosta.
Abbiamo dimostrato che a Roma contiamo, che a Roma possiamo portare
a casa dei risultati significativi in termini abbastanza rapidi,
più rapidi di quanto non sia successo nel quinquennio precedente, e
questo non è solo dovuto al fatto che una parte politica
intelligentemente, quella che ha espresso il Deputato e il
Senatore, ha avuto la capacità di scegliere prima delle elezioni,
accreditandosi come un punto di riferimento fondamentale, anche
grazie alle differenze dal punto di vista numerico delle presenze
della maggioranza in Camera e in Senato, ma dall'altra parte credo
che sia da evidenziare l'importanza dell'essere uniti a Roma. Da
questo punto di vista credo che un po' di autocritica possiamo
farla anche noi, nel senso che forse il supporto alla Giunta a Roma
non è sempre stato da parte nostra così forte come forse sarebbe
stato utile. Abbiamo superato questa "impasse", credo che questo
sia un metodo utile ed importante per continuare a lavorare
positivamente per la nostra Regione, e credo che sia anche una
ricucitura di uno strappo quasi personale fra il nostro Presidente
e il Presidente del Consiglio che non aveva capito come, dopo tanti
tempi di buona collaborazione, non si fosse scelto anche da parte
dell'"Union" di schierarsi "préalablement" con il
Centro-Sinistra.
Oggi c'è la possibilità di innescare un binario nuovo e credo
che la firma dell'accordo di programma con le Ferrovie dello Stato
sarà uno dei passaggi fondamentali, su cui però chiederemo alla
Regione di mantenere uno stesso livello di impegno, perché quello è
un grande "tournant" per lo sviluppo della Valle d'Aosta: il
ricongiungimento ad una rete nazionale e internazionale
ferroviaria, che sta diventando il motore di sviluppo in tutti i
Paesi a più forte crescita, come la Spagna e la Germania.
Due parole sulla questione del Billia: credo che si debba dare
atto che il Consiglio regionale a stragrande maggioranza abbia
fatto un affare, perché se siamo stati beccati con le mani nel
sacco dall'Agenzia delle entrate per aver denunciato meno del
valore degli immobili che abbiamo acquisito, questa è la
testimonianza testimoniata che il prezzo di 58 milioni di euro non
era sicuramente un valore esagerato, ma era un valore inferiore a
quelle che sono le medie stabilite dall'Agenzia del territorio.
Comunque la situazione mi sembra che sia piuttosto complessa dal
punto di vista fiscale e dei rapporti con la vecchia proprietà; c'è
aperto ancora un contenzioso di cui abbiamo parlato negli scorsi
Consigli a causa di sentenze del Tribunale di Torino; credo che
anche su questo tema in commissione si potranno affrontare una
serie di valutazioni per poterle approfondire, perché la volontà di
interagire sia con l'Agenzia delle entrate, sia con la vecchia
proprietà del Billia per risolvere questi problemi, in modo che il
piano di sviluppo non ne sia bloccato: ritengo sia questa la strada
maestra che si debba intraprendere. Mi sembra di aver capito dalle
parole del Presidente che si voglia andare in questa direzione,
quindi non possiamo che esprimere la nostra soddisfazione per
questo tipo di atteggiamento.
Presidente
- La parola al Consigliere Segretario
Venturella.
Venturella (Arc-VA)
- Più che la soddisfazione esprimiamo
il nostro sconcerto per ciò che è successo rispetto alla questione
"Grand Hôtel Billia".
Vorrei intervenire su 4 punti che riassumo brevemente: la
mancata valutazione oggettiva del rischio, sia dal punto di vista
tecnico che dal punto di vista contabile; la magica sparizione
della garanzia fideiussoria con un affidamento, quanto meno
sospetto, di parere legale; una perizia alla base dell'acquisto di
compravendita che viene con argomentazioni risibili secretata; e
poi un chiarimento sulle contestazioni dell'Agenzia delle entrate
che credo sia diverso da quanto ha esposto il Presidente
Caveri.
Inizio dal fatto che, facendo una piccola ricerca su Internet
attraverso il CERVED, che è un dossier approfondito, si poteva
vedere già da subito che la carriera dell'amministratore unico del
Grand Hôtel Billia non era così tanto punteggiata da successo, il
sig. Maestroni Paolo Giuseppe è stato, da qualche anno in qua,
Consigliere delegato (forse una testa di legno); la sua carriera è
punteggiata di fallimenti, liquidazioni, cessioni, quindi poteva
essere, questo, un campanello di allarme. Il secondo campanello di
allarme, Grand Hôtel Billia Holding S.p.a., sede in Lussemburgo:
questo per uno studente al primo anno di scienze finanziarie poteva
già essere un campanello di allarme, che però per questa Regione
non ha suonato! Bisognava essere prudenti e ciò non è stato! La
situazione contabile, anche qua, se andiamo a pagina 2 del dossier
CERVED, vediamo che gli indici di redditività, lo stato
patrimoniale... sono tutti una serie di valori e di cifre negative
e vedremo poi sulla perizia, ma... come si fa a valutare 40 milioni
di euro una società che da anni perde... è una cosa incredibile! È
mancata la parte di verifica.
Secondo punto: questa fideiussione bancaria che compare a pagina
1 della deliberazione n. 102/2006, punto b), che dice:
"in caso
di acquisto dell'azienda alberghiera dei beni immobili, per
garantire una ragionevole tranquillità ritiene preferibile una
fideiussione"
. C'è però poi con una bacchetta magica dal nome
"Studio legale Hammonds-Rossotto", che mi pare sia stato oggetto di
interrogazioni e di interpellanze in questo Consiglio, questo dice:
"no, la garanzia fideiussoria non va bene, perché la nostra
indagine e il parere dei consulenti hanno dato esiti rassicuranti.
Bella rassicurazione! Nei fatti la rassicurazione è stata questa:
beni sequestrati... quindi questa garanzia fideiussoria che
sparisce. Secondo capitolo: la perizia. Come mai la perizia viene
secretata? Come mai la perizia viene cancellata? Ma torneremo in
Consiglio su questo tema. Perizia su cui si basa il valore della
compravendita: 40 milioni per un'azienda sempre in perdita.
Veniamo poi al punto dell'Agenzia delle entrate. Non è vero che
l'Agenzia delle entrate ha contestato la somma, cioè ha contestato
i 40 milioni e i 18 milioni, questi sono affari nostri, aver
sopravvalutato il valore dell'azienda, ha contestato una
manchevolezza: mancavano 9 milioni di avviamento, che invece nei
precedenti bilanci di società c'erano. È ben diverso, cari
colleghi! Non crediamo a ciò che viene detto, che il Grand Hôtel
Billia vale di più, l'Agenzia delle entrate non entra nei 40
milioni; quindi una situazione vergognosa, con dei risvolti poco
chiari che avremo modo di approfondire in Consiglio.
Annuncio una richiesta ex articolo 116 del Regolamento per cui
vogliamo vedere la perizia e l'atto finale di compravendita.
Presidente
- La parola al Vicepresidente Tibaldi.
Tibaldi (CdL)
- Effettivamente la questione del sequestro
del Grand Hôtel Billia e della Caserma dei Carabinieri di
Saint-Vincent hanno un che di esilarante, in particolare per la
seconda vedere che i finanzieri vanno a sequestrare la sede dei
Carabinieri penso che abbia creato un senso di sconcerto e, se
vogliamo, di ridicolo per tutti.
Per quanto riguarda il Grand Hôtel Billia, visto che la faccenda
è più vicina alla Regione, siamo esterrefatti di tutte le
operazioni di approfondimento, di consulenza e di "expertise" che
sono state effettuate in ben 5 anni dalla Finaosta e da tutti i
consulenti e "advisors" che sono stati di volta in volta nominati.
Sappiamo che l'operazione si è imperniata, perché più volte in
quest'aula, sia il nostro gruppo, sia altri gruppi hanno effettuato
interpellanze e interrogazioni sull'argomento, su 3 filoni di
approfondimento: il primo, la questione del prezzo; il secondo, la
questione delle garanzie; il terzo, la questione del contenzioso.
Sul prezzo paradossalmente l'Agenzia delle entrate dice che il
prezzo è sottovalutato: siamo allibiti, perché a nostro avviso
quello che era da giustificare, probabilmente il cimento dei
tecnici è stato proprio in questa direzione, era come dovevano
stabilire che dai 58,5 miliardi di lire di una prima valutazione
fatta dalla "Palandri Horwath" di Roma, si saliva a 58,5 milioni di
euro che è stata l'ultima definizione. Dall'Agenzia delle entrate
ci piacerebbe sapere con quali strumenti e parametri; sappiamo,
oggi, che mancano 9 milioni di euro nella valutazione
complessiva.
L'aspetto più deprecabile è che sono state spese non poche
migliaia di euro per l'individuazione di advisors di standing
internazionali concordemente fra SAAV e la Regione, autorizzando
Finaosta a "cacciare il grano", advisors indipendenti dotati di
adeguate competenze economico-finanziarie, legali e immobiliari cui
affidare l'analisi valutativa di montaggio tecnico, di salvaguardia
del profilo di sicurezza dell'operazione. Dopo 5 anni di
approfondimenti di questo tipo, ci sembra paradossale che esca
fuori la cosiddetta classica "buccia di banana", sulla quale si
scivola e della quale fa le spese il Grand Hôtel Billia, la sua
attività e la sua azienda che - come ben sappiamo - fa una fatica
mostruosa per cercare di ricollocarsi sul mercato. Allora trovarsi
il cartellino "sequestro giudiziario" sulla porta, anche se
l'attività continua, penso non sia assolutamente un veicolo
promozionale per un'azienda che ha adesso 200 dipendenti, visto che
si sommano quelli del Grand Hôtel Billia e quelli della ex STV
originaria, e che devono riuscire a collocarsi sul mercato.
Se lei, Assessore, ripassa tutte le dichiarazioni che ha fatto,
a partire dall'ultima, quando venne approvata l'acquisizione con un
emendamento all'assestamento di bilancio dello scorso anno, dove
diceva che ci sono una serie di ingegnerie che abbiamo concordato
con Finaosta, con la quale abbiamo condotto il buon esito delle
operazioni, tutte le garanzie che continuava a darci nonostante le
nostre sollecitazioni e oggi ci troviamo in questa situazione...
penso che qualcosa non abbia funzionato! Non so se non abbia
funzionato perché lei non ha dato gli input giusti o perché
Finaosta o i tecnici da essa nominati si sono persi lungo la
via.
Ripassiamo le deliberazioni... vediamo nomi importanti come
"Rothschild Italia", come lo "Studio Chiomenti" di Torino e
facciamo delle somme che sono strepitose. Tutti questi ingaggi si
sono verificati fallaci e noi auspichiamo che la Regione non abbia
da tirare fuori altri soldi, non ci siano nuovi esborsi, perché
crediamo che la cifra che è stata pagata sia decisamente
sopravvalutata rispetto a quello che poteva valere un'azienda o un
complesso immobiliare in quelle condizioni e scoprire, oggi, che
forse dobbiamo pagare altri 3 milioni, tanto l'Assessore ci dice
che i 9/10 ci tornano in tasca, ci sembra... è vero che la logica
della partita di giro grazie al federalismo fiscale di cui
beneficiamo può servire per tamponare la falla, ma ci sembra
improponibile!
Vogliamo sottolineare con questo intervento una sorta di censura
e di biasimo a come l'Amministrazione regionale e gli enti da essa
dipendenti hanno condotto l'operazione, nonostante il tempo e i
soldi spesi in questi anni.
Presidente
- La parola al Consigliere Viérin Marco.
Viérin M. (SA)
- Sinteticamente, il primo argomento è
quello avuto in questi ultimi giorni come rapporto fra Giunta
regionale e il Governo nazionale. Solo per ricordare alla collega
Squarzino che i risultati ottenuti sui dossier sono risultati
dovuti, perché sono state sbloccate delle questioni che da anni
aspettavano solo una firma. Dall'altra parte vedremo anche il
dossier su tutto quello che concerne energia, acque, eccetera, che
strada prenderà.
Sul federalismo la soppressione dell'articolo 19 e l'istituzione
del 18 dove si riconosce parte delle specificità delle Regioni a
Statuto speciale, qui c'è stata una battaglia molto forte, il tiro
è stato alzato dai Deputati e Senatori della "Südtyroler
Volkspartei" che hanno posto un "alto là" al Governo. Bisogna dare
pane al pane e vino al vino a quella che è stata l'azione dello
sbloccare alcune vicende.
Sul discorso del Billia, vogliamo ricordare che quanto detto da
parecchi Consiglieri in aula: che il prezzo era troppo caro, è
stato smentito dalla valutazione dell'Ufficio delle entrate, il
quale dice che abbiamo pagato troppo poco: questa è la base di
partenza, dopodiché su tutte le altre vicende saranno i legali
della Regione a dirci il seguito.
Presidente
- La parola al Consigliere Bortot.
Bortot (Arc-VA)
- Qui siamo patetici e ridicoli, collega
Viérin: sembra che abbiamo pagato poco il Billia, probabilmente la
valutazione viene fatta sul costo dell'affitto e il pagamento
"vuoto per pieno"... in base a quei criteri i parametri si
alzano.
C'è un piccolo particolare: in questo Consiglio, se ci si
lavasse ogni tanto le orecchie... noi abbiamo sollevato più volte,
in commissione, la questione di non comprare il Billia, prevedendo
che si sarebbero aperti dei contenziosi... e voi eravate tutti
presenti... e il Governo era tutto presente! Ma quel che dice
l'opposizione è sempre strumentale...
(interruzione del Consigliere Viérin Marco, fuori
microfono)
... appunto! Allora il presupposto è che quando si valuta un
bene, chi lo valuta ed ha interesse che si paghino sopra delle
tasse in più di quanto stabilito, lo valuta in base ai parametri
con i quali si paga il costo dell'affitto.
Quando sostenevamo: "non si compra il Billia, lo si lascia
chiudere, si garantisce il salario a 100 dipendenti"... a questo
punto il ridicolo è che addirittura non solo lo abbiamo pagato
oltremodo fuori misura rispetto a qualsiasi altro immobile di
quella dimensione su scala internazionale... basta andare a vedere
a che prezzo si acquistano gli alberghi di quel tipo a Saint
Moritz, ma la beffa è che avendolo acquistato e aperto senza
clienti, e con la Regione e il casinò che pagano "pieno per vuoto",
le perizie eventualmente...
(nuova interruzione del Consigliere Viérin Marco, fuori
microfono)
... pagava, ma le perizie risalgono e si rifanno. Dice: ma come,
c'è una struttura che uno l'affitta pagando quella cifra... è
evidente che il prezzo di quella struttura vale tot... il ridicolo
è che adesso ci si viene a raccontare che lo abbiamo pagato
poco!
(nuova interruzione del Consigliere Viérin Marco, fuori
microfono)
... perché il presupposto è quello! Quindi abbiamo
sovradimensionato un prodotto che vale zero dal punto di vista
della struttura, perché occorre spendere altrettanti soldi per
ristrutturarlo!
Secondo: è inutile giocare al rialzo con gli autoporti, le
autostrade e il Billia, quando il Billia è collegato alla gestione
interna al casinò e la gestione interna, ne abbiamo avuto
l'ennesima dimostrazione l'altro giorno in commissione, "fa acqua"
da tutti i punti di vista! Ci sono corporazioni che dettano come
deve essere gestito il Billia, non dal punto di vista degli
interessi della Regione e degli 800 occupati, ma dal punto di vista
dei loro interessi corporativi! Questo è anche legittimo, sennonché
un Consiglio di amministrazione su queste croste dovrebbe
intervenire e non ne ha la capacità e la volontà. Come facciamo a
spendere tutti quei soldi? Farci aprire un contenzioso,
ristrutturalo per rilanciare il casinò quando non siamo capaci a
mettere le mani e correggere l'attuale gestione? Allora l'effetto
negativo - per quello ho parlato di ridicolo e patetico - è triplo:
l'Assessore non ha ascoltato... adesso, in qualità di consulente
commercialista, gli chiederemo il contratto di acquisto del Billia
e vorremmo vedere se ci sono delle tutele dell'Amministrazione
regionale su quell'incauto acquisto! Quando non entreremo in
possesso, se è sequestrato... per il proprietario che ce lo ha
venduto sono prescritte delle penali? Ci siamo tutelati rispetto
alle tasse che ci vengono richieste o saranno a carico nostro?
Perché un qualsiasi commercialista, avvocato, che ha sottoscritto
quel contratto... se non ci sono queste clausole di tutela
dell'Amministrazione regionale, vuol dire che non è che non si
sapeva che si apriva un contenzioso, ma lo si intuiva e non ci
siamo tutelati con delle clausole nel contratto di acquisto di
quella struttura!
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- È sempre interessante seguire i
lavori del Consiglio regionale e i miei sentimenti sarebbero
diversi, se fossi in un'altra situazione. Apprendo che abbiamo dei
tuttologi, quindi il mio amico Venturella, tipo "Sherlock Holmes",
diventa un geometra, un architetto, un ingegnere che si intende di
perizie, diventa un commercialista che sa leggere gli avvisi di
notifica, diventa rabdomante o sensitivo perché sa cose che nessuno
sa, però non ha un rapporto elementare neanche con il Consigliere
Bortot, perché ha chiesto la perizia secretata, ma... bussi alla
porta del Consigliere Bortot e se la faccia dare, ce l'ha chiesto
ai sensi del "116" e gliel'abbiamo data 2-3 mesi fa! Non si renda
ridicolo, Consigliere Venturella! Ma certo che l'ho data al
Consigliere Bortot e confermerà di sì! Ufficialmente gli ho
risposto e c'è una seconda lettera protocollata, dove gli ho dato
tutto, dalla A alla Z! Se questo è il discorso, fate un gruppo,
siete in 3, siete proprio lì, è essenziale! Ma qua stiamo dando i
numeri, Consigliere Venturella... ma cosa stiamo dicendo?
L'Agenzia delle entrate fa due rilievi: sugli immobili e
sull'avviamento; organizzi le idee! Da questo punto di vista fa una
valutazione del complesso immobiliare e fa una valutazione puntuale
su metri quadrati, su tutta una serie di valutazioni e dice che
quel valore è superiore. Poi, in aggiunta, dice anche dei 9 milioni
di avviamento che mancano; quindi, Consigliere Venturella, sono due
cose e la somma tra immobili e avviamento è 77... ma non si renda
ridicolo!
(interruzione del Consigliere Venturella, fuori
microfono)
... Non si renda ridicolo! Ma faccia un giro sulle poderali a
guardare gli alberi, non si metta a parlare di fisco! Siamo seri!
Sono stupefatto della leggerezza e della superficialità con cui in
un'aula si dibattono questioni giuste, legittime, di indirizzi
politici, ma addirittura ci si sostituisce agli enti preposti, ci
si sostituisce alla Magistratura, all'Agenzia delle entrate!
L'Agenzia delle entrate, Consigliere Tibaldi, non ha elementi
per poter fare delle valutazioni, chiede all'Agenzia del
territorio. È l'Agenzia del territorio che fa le valutazioni e
l'Agenzia del territorio, trasmettendo all'Agenzia delle entrate,
dà gli elementi tecnici per fare le valutazioni! Dopodiché, come
qualsiasi tipo di ragionamento, ha un momento di confronto, di
contraddittorio e se questo non avrà una definizione avvierà un
contenzioso. Noi rifiutiamo quindi le valutazioni fatte
dall'Agenzia delle entrate, ma si fa solo un ragionamento dove
mettiamo in modo tecnico.
Ora, io inviterei, per evitare di mettere nello sconcerto la
popolazione... a parte che è il vostro gioco, mi immagino che è
anche il gioco dell'opposizione, non di tutta l'opposizione... ma
rispetto a questo argomento credo che, essendoci degli organi
preposti dello Stato: l'Agenzia del territorio, Corte dei Conti, ci
sono soggetti che hanno una funzione... non vi sostituite alla
Corte dei Conti! Quando gli elementi saranno definiti, ci saranno
tutti gli spazi, i modi e le argomentazioni per poter dire, ma non
vi mettete a fare i giudici fuori dal discorso!
Rispetto a questi argomenti, come ci saranno tutte le
possibilità per fare le valutazioni del caso, abbiamo approvato in
Consiglio una legge che ha dato delle indicazioni; le perizie e le
valutazioni sono state asseverate da soggetti preposti, quindi,
Consigliere Venturella, su questo ragionamento ha ragione il
Consigliere Tibaldi nel dire che ci sono dei punti che sono stati
verificati. Il primo, quello del contenzioso, è un argomento che
potremmo dibattere anche in occasione della discussione in
Consiglio sul bilancio della Gestione straordinaria; sulla perizia
c'è oggi addirittura un accertamento; per quanto attiene le
garanzie e le fideiussioni, ricordo che questo è un provvedimento
del GIP che è fatto nella filosofia preventivo e cautelare, quindi
non è una sentenza, è un'attività.
Noi ci opporremo e ci sarà un dibattito; questa mi sembra
un'azione politicamente giusta, proficua per voi, ma per la Valle
d'Aosta non tanto! State facendo una speculazione che ritengo sia
da condannare.
Presidente
- La parola al Consigliere Bortot.
Bortot (Arc-VA)
- Non è neanche una questione personale,
ma politica. Ho chiesto all'Assessore la perizia, mi è arrivata
formalmente una risposta che era secretata; poi, dopo aver detto
all'Assessore che questa cosa non l'accettavo e avrei piantato
casino in Consiglio, mi è arrivata la perizia...
Marguerettaz (UV)
- ... le porto le lettere?
Bortot (Arc-VA)
- ... tutte e due... Ultima cosa,
Assessore... non mi ha risposto: non le ho sollevato la questione
della perizia, ho sollevato la questione del contratto di
acquisto...
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK