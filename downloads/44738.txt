Consiglio Regionale della Valle d'Aosta - Oggetto del Consiglio n. 1681 del 23 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Programmazione
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1681 del 23 giugno 2022 - Resoconto
OGGETTO N. 1681/XVI - Ritiro di mozione: "Impegno a
predisporre e a presentare nella Commissione consiliare competente
un rapporto di monitoraggio aggiornato delle diverse missioni del
PNRR".
Bertin (Presidente) -
Passiamo al punto n. 55. Illustra
la mozione il consigliere Baccega.
Baccega (FI) -
Parliamo del piano nazionale di ripresa e
resilienza e del piano nazionale complementare e facciamo
riferimento al rapporto di monitoraggio per la cabina di regia:
quello del 3 marzo 2022. Diciamo che è stato un documento molto
utile per seguire il lavoro che si sta sviluppando nella nostra
regione relativamente al PNRR e al PNC. In quanto a progetti, 48 al
PNRR, 2 al PNC e va detto che buona parte delle istanze dovevano
essere presentate, certamente molte sono state inviate ma devo dire
che per noi è abbastanza complicato seguire le delibere e assegnare
a ciascun piano le delibere indicate, però sono sei le missioni,
quindi è abbastanza complicato. Credo che siamo tutti consapevoli
dell'importanza che hanno questi progetti e quindi ogni gruppo
politico immagino abbia piacere di seguirli con attenzione e di
andare nella direzione che deve essere una direzione collaborativa
per portare a casa questi 251 milioni affinché siano spesi bene e
soprattutto che siano spesi.
Contrariamente a quello che si potrebbe pensare come forze di
opposizione, noi di Forza Italia anche su questo
dossier
crediamo sia utile porsi propositivi e con la volontà di seguire
con attenzione il percorso dei progetti e, proprio come dicevo poco
fa, con l'auspicio che non si perda nessuna risorsa. Ecco che la
mozione va in questa direzione e chiede che si predisponga un
rapporto di monitoraggio delle sei missioni del PNRR aggiornato al
30 giugno 2020 e di presentarlo prima della pausa estiva del
Consiglio regionale. Mi è parso che è arrivato già nel
question
time
presentata ieri dal collega Aggravi, aspetto la sua
risposta.
Presidente -
La discussione generale sulla mozione è
aperta. Ha chiesto la parola il Presidente della Regione, ne ha
facoltà.
Lavevaz (UV) -
Intervengo subito in discussione generale.
Ieri - durante la discussione del
question time
testé
ricordato dal collega Baccega, avevo già anticipato il fatto che il
report
di monitoraggio nuovo è stato concluso in questi
giorni. Quindi posso dare la mia disponibilità e dei miei colleghi
perché, come abbiamo detto più volte, il PNRR ha un'ampiezza di
competenze che riguarda sostanzialmente tutti gli Assessorati -
oltre a trasmettere il report aggiornato, che è a disposizione dei
nostri uffici dall'altro ieri, anche a presentarlo in audizione in
Commissione per quello che sarà necessario.
Posso confermare che il report che era previsto fin dall'inizio
come un aggiornamento più o meno bimestrale rispetto all'iter dei
progetti presentati e allo stato dell'arte delle diverse domande è
stato predisposto, tant'è che mi è stata presentata una prima bozza
nel corso della corrente settimana, quindi sarà a vostra
disposizione nei prossimi giorni.
Chiederei quindi ovviamente di ritirare la mozione.
Presidente
- Ha chiesto la parola il consigliere Baccega,
ne ha facoltà.
Baccega (FI) -
La nostra era una richiesta di
approfondimento, di chiarezza, per avere un documento aggiornato,
quindi riscontriamo quello che ci ha detto e siamo lieti che
arriverà nei prossimi giorni il documento richiesto, quindi
ritiriamo la mozione.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK