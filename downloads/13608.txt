Consiglio Regionale della Valle d'Aosta - Oggetto del Consiglio n. 82 del 27 luglio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 82 del 27 luglio 1993 - Resoconto
OGGETTO N. 82/X - Riapprovazione ai sensi dell'ultimo comma
dell'articolo 31 dello Statuto Speciale, della legge regionale:
"Norme di attuazione della legge 5 marzo 1990, n. 46 (Norme per la
sicurezza degli impianti)".
Presidente -
La parola all'Assessore
all'Industria, Commercio e Artigianato, Mafrica.
Mafrica (GV-PDS-SV) -
La regione aveva
regolamentato, con propria legge, come pro­cedere per la sicurezza
degli impianti elettrici, questo con la legge n. 15. Con
l'emanazione della legge 46 si è trattato di ve­rificare la
corrispondenza tra la legge regionale e la legge na­zionale. La
legge regionale era più restrittiva e le norme qui approvate
ribadiscono il senso della legge regionale e consento­no, ad
operatori, di avere le certificazioni necessarie per iscri­versi
negli appositi albi professionali. Le osservazioni del Pre­sidente
della Commissione di Coordinamento sono di scarso ri­lievo e
vengono accolte.
Presidente -
Votiamo l'articolo 2.
Articolo 2 - (Abilitazione delle imprese artigiane)
1. Le imprese artigiane sono abilitate all'esercizio delle
attività di installazione, di trasformazione, di ampliamento e/o di
ma­nutenzione degli impianti di cui all'articolo 1 della legge
46/1990, se il titolare o uno dei soci o il familiare collaboratore
è in possesso di uno dei seguenti requisiti:
a) laurea in materia tecnica specifica conseguita presso una
università statale o legalmente riconosciuta;
b) diploma di scuola secondaria superiore conseguito presso un
istituto statale o legalmente riconosciuto, con specializzazione
relativa al settore delle attività di cui all'articolo 2, comma 1,
della legge 46/1990, seguito da un periodo di inserimento di almeno
un anno continuativo, con rapporto di lavoro subordi­nato o altra
forma di collaborazione tecnica continuativa, nell'ambito di
un'impresa del settore;
c) attestato di qualifica rilasciato ai sensi della legge
regionale 5 maggio 1983, n. 28 (Disciplina della formazione
professionale in Valle d'Aosta) e successive modificazioni, seguito
da un pe­riodo di inserimento, di almeno due anni consecutivi, con
rap­porto di lavoro subordinato o altra forma di collaborazione
tec­nica continuativa, nell'ambito di un'impresa del settore;
d) prestazione lavorativa alla diretta dipendenza di un'impresa,
per un periodo non inferiore a tre anni, anche non continuativi,
nell'ultimo quinquennio, in qualità di operaio specializzato nelle
attività di installazione, di trasformazione, di ampliamen­to e/o
di manutenzione degli impianti di cui all'articolo 1 della legge
46/1990, accertata attraverso l'esibizione del libretto di
lavoro;
e) iscrizione all'albo delle imprese artigiane per un periodo
non inferiore a tre anni nell'ultimo quinquennio, in qualità di
tito­lare, di socio o di collaboratore familiare di impresa
abilitata, ai sensi dell'articolo 8, all'esercizio dell'attività di
installazione, di trasformazione, di ampliamento e/o di
manutenzione degli im­pianti di cui all'articolo 1 della l.
46/1990.
2. L'imprenditore sprovvisto di uno dei requisiti di cui al
com­ma 1 può preporre all'esercizio delle attività di cui al
medesimo comma 1 un responsabile tecnico in possesso di uno di tali
re­quisiti.
3. La Commissione regionale per l'artigianato di cui alla legge
regionale 20 maggio 1986, n. 24 (Nuova disciplina dell'artigia­nato
provvede all'accertamento dei requisiti tecnici professio­nali e
rilascia il relativo certificato utilizzando i modelli appro­vati
con decreto del Ministro dell'industria, del commercio e
dell'artigianato, ai sensi dell'articolo 3 del decreto del
Presiden­te della Repubblica 6 dicembre 1991, n. 447 (Regolamento
di attuazione della legge 5 maggio 1990, n.46, in materia di
sicu­rezza degli impianti).
4. La Commissione regionale per l'artigianato dispone, altresì,
verifiche periodiche circa la permanenza in capo alle imprese
artigiane dei requisiti tecnico-professionali secondo le modalità
fissate con decreto del Ministro dell'industria, del commercio e
dell'artigianato, ai sensi dell'articolo 3 del d.p r. 447/1991.
Esito della votazione
Presenti, votanti e favorevoli: 29
Il Consiglio approva all'unanimità
Presidente -
Si può passare alla votazione
dell'articolato.
Esito della votazione
Presenti, votanti, favorevoli: 30
Il Consiglio approva
all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK