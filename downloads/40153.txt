Consiglio Regionale della Valle d'Aosta - Oggetto del Consiglio n. 3027 del 22 novembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Disciplina, attività, professioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3027 del 22 novembre 2017 - Resoconto
OGGETTO N. 3027/XIV - Interpellanza: "Intendimenti in merito
alla presentazione di un provvedimento legislativo per la
regolamentazione delle figure professionali di onicotecnico e di
lashmaker".
Rosset (Presidente) -
Punto n. 10 dell'ordine del giorno.
Per l'illustrazione, ha chiesto la parola il collega Cognetta, ne
ha facoltà.
Cognetta (M5S) -
Ci sono diverse figure professionali per
le quali non c'è una codifica specifica; esistono sul mercato
tantissime professioni che purtroppo vivono questo problema, in
particolare mi occupo di due situazioni: una è quella
dell'onicotecnico, una persona che lavora per le unghie
(ricostruzione e altre questioni relativamente alle unghie), e
l'altra è quella del
lashmaker
, che si occupa
dell'estensione delle ciglia, queste due figure professionali non
hanno una codifica. Nella regione Lazio ce l'hanno, ce l'ha in
particolare l'onicotecnico che, guarda caso, invece in Friuli
Venezia Giulia entrambe queste professioni sono escluse dal lavoro
dell'estetista, perché spesso succede che l'estetista si mette
anche a fare questo tipo di operazioni, anche se la differenza
sostanziale tra queste due professioni e l'estetista è che queste
due non toccano l'epidermide, non toccano la pelle, mentre
l'estetista invece può fare operazioni che la toccano e che sono
più invasive.
Considerato che laddove non c'è regolamentazione, c'è un po' di
Far West
e quindi, sia da un punto di vista fiscale che da
un punto di vista della salute, può succedere di tutto; considerato
che ad Aosta c'è però un minimo, lei saprà sicuramente che c'è un
barlume di regolamentazione per quanto riguarda l'onicotecnico,
chiedo all'Assessore competente di interrogarsi se ha intenzione di
fare una legge che regolamenti queste due figure professionali.
Anche perché sono figure che, per accedere ad una qualifica
corretta, hanno bisogno sostanzialmente di un anno: sei mesi di
corso, più altrettanti di
stage
, quindi di pratica, perché
non sono proprio cose fatte in maniera molto semplice, anche se
tanti si improvvisano e questo chiaramente lede la professionalità
di chi invece ha una capacità e magari ha fatto degli studi.
Presidente -
Per la risposta, ha chiesto la parola
l'Assessore Guichardaz, ne ha facoltà.
Guichardaz (PD-SIN.VDA) -
L'attività di estetista è
regolamentata dalla legge n. 1/1990. L'articolo 1 definisce la
declaratoria, se la possiamo definire così, il profilo
professionale dell'estetista, ricomprendendo in questo tutte le
prestazioni - si detta proprio così -, i trattamenti eseguiti sulla
superficie del corpo umano, il cui scopo esclusivo prevalente sia
quello di mantenerlo in perfette condizioni, di migliorarne e
proteggerne l'aspetto estetico, modificandolo attraverso
l'eliminazione e l'attenuazione degli inestetismi presenti.
L'attività di
lashmaker
, ovvero l'applicazione - come ha
accennato lei - di
extension
per ciglia, è una professione
emergente che non è stata ancora oggetto di regolamentazione, la
quale presuppone (su questo siamo d'accordo) comunque nozioni di
tipo anatomico, mediche e, tra l'altro, un'ottima capacità di
concentrazione per evitare danni alla salute del cliente. Il
lashmaker utilizza, tra l'altro, materiali tipo colle particolari
ed extension che devono essere certificati e ad altissima qualità
proprio per evitare danni alla zona oculare che, com'è noto, è una
zona del corpo estremamente delicata ed esposta.
Relativamente all'attività di onicotecnico va fatta una
distinzione a seconda che si tratti di applicazione di unghie
artificiali e quella di ricostruzione di unghie artificiali: nel
primo caso la mera applicazione di protesi è considerata attività
artigianale, mentre la ricostruzione viene considerata come una
prestazione eseguita sulla superficie del corpo umano e quindi
assimilabile a quelle proprie dell'attività di estetista di cui
alla legge n. 8/1990. Se vuole, le lascio poi un approfondimento
che richiama una serie di pareri di alcune commissioni regionali
per l'artigianato, di fatto gli organi amministrativi di tutela del
settore dell'artigianato, che, in modo abbastanza univoco,
attestano che le attività di onicotecnico rientrano a pieno titolo
nella professione per la quale occorre titolo di estetista.
Come lei giustamente ha fatto rilevare, la Regione Lazio prevede
un corso regionale finalizzato alla formazione della figura
professionale di onicotecnico. Tale corso - mi dicono gli uffici -
ha una durata di 200 ore, vale esclusivamente per l'apertura di un
"
nail center
" nel Lazio. La Regione Veneto ha previsto
invece specifiche disposizioni sull'attività di onicotecnico
attraverso un provvedimento del Consiglio regionale del Veneto
all'interno del collegato alla legge di stabilità regionale del
2017. Le norme sono state impugnate tramite il Dipartimento per gli
Affari regionali, per quanto riguarda la legittimità costituzionale
del provvedimento approvato in Consiglio regionale, proprio dalla
Confartigianato imprese di Varese in quanto l'introduzione di nuove
figure professionali spetterebbe allo Stato e non alle singole
Regioni.
Una questione, peraltro, di cui abbiamo dibattuto qualche anno
fa quando parlavamo di altre figure professionali, sulle quali le
Regioni non possono regolamentare perché sono di pertinenza
esclusiva dello Stato. Attualmente pertanto tutte le Regioni
italiane, tranne il Lazio e il Veneto, hanno adottato una linea di
comportamento uniforme considerando l'attività di onicotecnico
quale parte integrante dell'attività di estetista, in attesa che
l'attuale legge nazionale sull'estetica sia modificata non soltanto
per l'attività di tecnico delle unghie ma anche per attività
emergenti come quelle di
make-up artist
e lashmaker.
Interpellata, tra l'altro, a tale proposito la
Chambre
Valdôtaine
, alla quale abbiamo chiesto un parere, abbiamo avuto
conferma che anche la Valle d'Aosta ha adottato questa linea.
Solo un'annotazione rispetto al suo richiamo alla Regione Friuli
Venezia Giulia per segnalare che nel suo repertorio delle
qualificazioni regionali i servizi alle persone, gestione,
erogazione di trattamenti e servizi di trattamenti estetici e di
acconciatura sono delle attività di realizzazione dei trattamenti
estetici e di benessere fisico, che comprende l'esecuzione - scrive
proprio il repertorio - "di principali trattamenti dermo-estetici
per il viso e per il corpo, anche con l'ausilio di macchinari",
pertanto, pur non essendo contemplata la specifica attività di
lashmaker, la medesima è compresa nell'attività svolta
dall'estetista. Se le interessa, io ho fatto fare una ricerca dagli
uffici abbastanza articolata, potrà sicuramente anche servirle per
completare le informazioni che io oggi le ho dato un po'
sommariamente per non entrare troppo nello specifico.
Presidente -
Per la replica, ha chiesto la parola il
collega Cognetta, ne ha facoltà.
Cognetta (M5S) -
Assessore, ha centrato il punto. Il
fatto è che viene tutto demandato all'estetista e qui c'è un errore
tecnico secondo me: che il campo d'azione dell'estetista è talmente
vasto che chi vuole occuparsi solo di lavorare con le unghie deve
per forza diventare estetista. È una cosa che non ha senso, se io
voglio fare solo un pezzetto, oppure se io voglio soltanto lavorare
sull'estensione delle ciglia, anche lì devo fare il corso da
estetista, che è lunghissimo, ma non è attinente, perché mentre
l'estetista non fa una formazione specifica, perché fa una piccola
parte a volte all'interno del corso di estetista (ma non basta),
dall'altra parte, invece, c'è bisogno di una grossa
specializzazione. Io capisco che a livello nazionale si è scelta
una strada, ma se il Lazio è riuscito a fare un'altra strada, vuol
dire che in qualche modo potremmo farla anche noi. Cosa ha fatto il
Lazio sostanzialmente? Ha fatto un corso di formazione specifico,
lo ha creato e con questo protocollo ha di fatto definito
sostanzialmente ciò che è quel lavoro, senza creare una professione
ex novo
, ma dicendo sostanzialmente che, per fare quel tipo
di lavoro, devi seguire quel corso, in sostanza ha aggirato la
norma. Comprende? È chiaro che le estetiste in questo caso
avrebbero un po' meno lavoro, però è anche vero che così
sblocchiamo il lavoro a persone che adesso lo stanno facendo:
intendo quello dell'onicotecnico e del
lashmaker
, perché non
è neanche giusto preservare solo una categoria rispetto ad
altre.
Il fatto che poi l'associazione di categoria, l'associazione da
lei interpellata, abbia dato questo indirizzo specifico, non è di
per sé esclusivo come ragionamento, perché ci sono anche persone
che non sono rappresentate da categorie, come accade per i
sindacati e come accade per tante altre cose. Chi si è rivolto a me
quindi sostanzialmente lamentava anche questo: il fatto che non
trovava un'associazione di categoria che in qualche modo desse il
"la" ad un certo tipo di ragionamento. È un po' questo: bisogna
capire sul territorio cosa succede e poi, al di là delle
istituzioni che sono formalizzate e cristallizzate su certe
situazioni, capire invece come si evolve il mercato e cercare di
seguirlo, o quanto meno di normarlo, che sarebbe il nostro lavoro
poi di fatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK