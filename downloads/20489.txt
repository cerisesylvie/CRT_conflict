Consiglio Regionale della Valle d'Aosta - Oggetto del Consiglio n. 499 del 24 marzo 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 499 del 24 marzo 2004 - Resoconto
OGGETTO N. 499/XII - Comunicazione di provvedimenti
amministrativi di variazione al bilancio.
Il Consiglio
Premesso che, ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2004 ha autorizzato la Giunta
regionale ad apportare, per l'anno 2004, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2004;
Prende atto
della comunicazione delle seguenti deliberazioni della Giunta
regionale:
Oggetto n. 427 in data 23 febbraio 2004:
Variazioni al
bilancio di previsione della Regione per l'anno 2004 e a quello
pluriennale per il triennio 2004/2006 per variazioni tra capitoli
appartenenti al medesimo obiettivo programmatico e conseguente
modifica al bilancio di gestione.
Oggetto n. 428 in data 23 febbraio 2004:
Variazione al
bilancio di previsione della Regione per l'anno 2004 per
l'iscrizione di una assegnazione statale per fronteggiare i danni
causati dagli eventi alluvionali dell'ottobre 2000 e conseguente
modifica al bilancio di gestione.
Presidente - La parola al Consigliere Tibaldi.
Tibaldi (CdL) - Per avere alcuni ragguagli dall'Assessore, visto
che ci porta una variazione, in particolare la n. 428, sulla quale
vorremmo avere alcune delucidazioni.
Lo Stato assegna alla Regione la somma di oltre 4 milioni di
euro, per interventi urgenti volti a fronteggiare i danni
conseguenti gli eventi alluvionali dell'ottobre 2000. Sono una
cifra considerevole, che si aggiunge a quelle già erogate nel corso
di questi anni per la ricostruzione post-alluvione, a seguito del
tragico evento della metà di ottobre 2000. Soldi che sono
genericamente indicati come destinazione al riassetto della difesa
del suolo, quindi si riferisce in particolare che questa
assegnazione è coordinata con gli interventi diretti a fronteggiare
i danni conseguenti gli eventi alluvionali di cui parlavo prima,
attraverso la famosa ordinanza n. 3090/2000, che ha visto delegata
come competenza al coordinamento della Protezione civile a livello
nazionale; coordinamento la cui sezione regionale ha effettuato gli
interventi di ripristino sul territorio regionale.
Vorremmo sapere: sulla base dell'assegnazione di questi fondi,
quali sono gli intendimenti della Giunta, cioè vengono destinati a
quale fine?
Presidente - La parola all'Assessore al territorio, ambiente e
opere pubbliche, Cerise.
Cerise (UV) - In realtà si tratta semplicemente di una
riassegnazione di fondi non spesi che lo Stato ci ha riattribuito
con il bilancio di quest'anno, quindi si tratta di fondi che sono
già destinati nel piano - e successivi aggiornamenti - degli
interventi dell'alluvione. Non si tratta di somme aggiuntive, si
tratta solo di una rassegnazione di fondi, e non si tratta di fare
interventi aggiuntivi, ma si tratta di fare gli interventi che sono
già previsti nella pianificazione delle opere del piano di
ricostruzione dell'alluvione.
Presidente - La parola al Consigliere Tibaldi.
Tibaldi (CdL) - Assessore, sinceramente non abbiamo capito la
sua spiegazione, perché lei parla di "riassegnazione" e quando si
utilizza questo termine, significa che questi fondi sono già stati
assegnati in un primo momento, ma dalla deliberazione non si evince
quanto lei ha detto, perché qui si parla di fondi assegnati dallo
Stato e, leggendo nella premessa, si fa riferimento a questa
assegnazione, che è coordinata con gli interventi diretti a
fronteggiare i danni conseguenti gli eventi alluvionali, ma non si
fa riferimento ad una nuova assegnazione!
Lei, poi, parla di fondi non spesi e anche qui, da questa
deliberazione, non si evince che detti fondi non erano stati spesi.
Dalle risultanze contabili non emerge quello che lei ha detto in
maniera generica e superficiale; forse una maggiore profondità di
spiegazione di questo documento ci permetterebbe di capire
l'effettiva destinazione delle risorse qui iscritte.
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Lo Stato ci ha assegnato una certa quota per la
ricostruzione delle infrastrutture danneggiate dall'alluvione;
sulla base di questa assegnazione esiste un programma che
annualmente ha corso. Ora, questi 4 milioni di euro fanno parte di
un'assegnazione che, rispetto al programma fatto, non abbiamo
realizzato; sono quelle opere che sono state appaltate, ma non
ancora aggiudicate. Sono dei ritardi nell'attuazione, ritardi
fisiologici, dovuti alle modalità stesse con cui vengono esperite
le procedure di appalto ed eseguiti gli interventi.
Cosa succede? Che lo Stato, non avendo, noi, spesi questi soldi,
ce li ha riassegnati. Siccome sono soldi che ci vengono dati a
consuntivo, lo Stato ce li aveva assegnati una prima volta, ma non
avendoli spesi, ce li ha assegnati di nuovo per il 2004. Non si
tratta di risorse aggiuntive, ma di soldi che erano già previsti,
non sono stati spesi e in questo momento lo Stato ce li ha ridati
per poter attuare il programma.
Presidente - Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK