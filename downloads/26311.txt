Consiglio Regionale della Valle d'Aosta - Oggetto del Consiglio n. 96 del 14 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 96 del 14 marzo 1973 - Resoconto
OGGETTO N. 96/73 - Trasferimento del domicilio del medico
condotto della Valle del Gran San Bernardo da Etroubles a Aosta.
(Interpellanza)
Manganoni (P.C.I.) -
Beh l'illustrazione potrebbe essere
molto lunga ma io la abbrevierò.
Quando abbiamo presentato nel mese di dicembre una interpellanza
alla Giunta per sapere perché aveva lasciato decorrere la decadenza
dei termini per cui questa delibera diventava esecutiva, ed avevamo
segnalato alla Giunta diverse violazioni, cioè che questa delibera
presa a maggioranza, non all'unanimità, dai comuni consorziati era
in piena violazione non sono dello Statuto del Consorzio, ma anche
della legge nazionale che avevamo allora citato, rispose la Giunta
"stiamo esaminando il problema", è inutile sottolineare il disagio
che questo crea non già per alcuni Comuni consorziati come per
esempio Gignod perché per Gignod gravitare su Aosta o gravitare su
Etroubles cambia poco, anzi forse preferiscono gravitare su Aosta,
ma particolarmente i Comuni di Etroubles, St. Oyen e St. Rhémy dove
avere il Medico condotto ad Aosta anziché Etroubles noi ci rendiamo
conto di quali disagi crei non solo ma poi qui siano in piena
contraddizione con le affermazioni che continuiamo a fare e che la
Giunta sta facendo sempre di tenere conto delle località disagiate
e di creare infrastrutture e servizi per evitare che la gente
scappi dalle montagne e poi noi, non solo non creiamo dei servizi,
ma accettiamo che i servizi esistenti vengono tolti. Allora, diceva
la Giunta, stiamo esaminando, io chiederei alla Giunta il risultato
di questo esame.
Montesano (P.S.D.I.) -
Chi risponde a questa
interpellanza? Interpellanza n. 7. Presidente della Giunta.
Dujany (D.P.) -
Risponderei io. Mi pare che il
Consigliere Manganoni abbia già precisato gli estremi della
deliberazione del Consorzio di Etroubles, St. Oyen e Allain ecc.
qual è stato il loro comportamento.
Di fatto, la situazione è la seguente: che la residenza non è
stata trasferita, il Medico continua a mantenere la residenza nella
sua sede e mi pare che le cose in concreto indipendentemente dagli
atti deliberativi non siano cambiate per nulla, vuol dire che
eventualmente nel prossimo autunno il problema sarà ripreso in
esame dal Consorzio stesso.
Manganoni (P.C.I.) -
Non è stata trasferita la residenza,
e il domicilio? Nemmeno? Quindi risiede sempre a Etroubles? Va
bene, allora, se il Medico risiede sempre ad Etroubles, io posso
dare atto e dichiararmi parzialmente, solo parzialmente soddisfatto
perché, dice il Presidente, il problema verrà riesaminato nel
prossimo autunno, eventualmente, io mi auguro che nel riesame del
prossimo autunno non cambi nulla alla situazione attuale per le
ragioni che ho detto e che non voglio ribadire.
Montesano (P.S.D.I.) -
Oggetto n. 8.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK