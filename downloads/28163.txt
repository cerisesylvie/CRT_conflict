Consiglio Regionale della Valle d'Aosta - Oggetto del Consiglio n. 120 del 24 giugno 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 120 del 24 giugno 1970 - Resoconto
OGGETTO N. 120/70 - Legge regionale concernente:
"Sottoscrizione di capitali azionari della Società "Funivie Gran
Paradiso" S.p.A. con sede in Cogne".
Milanesio
(P.S.I.) -
Come i Consiglieri avranno
potuto leggere dagli allegati, si tratta di aumentare il capitale
sociale della Società Funivie Gran Paradiso, con sede in Cogne. La
richiesta è stata avanzata da alcuni mesi e le motivazioni addotte
dall'amministratore delegato, dal Consiglio di amministrazione,
sono parse all'assessorato, e successivamente alla Giunta, delle
motivazioni sufficientemente valide per acconsentire a questo
aumento di capitale sociale.
Io devo però fare presente al Consiglio le preoccupazioni che
erano state sollevate, sia dapprima, in Giunta, dal sottoscritto e
successivamente, sempre dal sottoscritto, alla Commissione
Turismo.
Queste preoccupazioni attengono essenzialmente alla
partecipazione dei privati a queste iniziative. Mi spiego, siamo
molto spesso sollecitati da delle società funiviarie a
sottoscrivere un aumento di capitale sociale.
In genere queste richieste si fondano su delle necessità
dimostrate reali, come in questo caso, molto spesso, però, è
accaduto già in passato che di fronte all'intervento della Regione,
diciamo così, che i privati non fanno fede agli impegni che
potevano avere assunto verbalmente, o magari anche per iscritto,
per sollecitare l'aumento del capitale sociale, di modo che nella
deliberazione che io propongo all'attenzione del Consiglio, che la
Giunta propone all'attenzione del Consiglio e alla sua
approvazione, non sono contenute queste preoccupazioni,
preoccupazioni che però io voglio fare presente al Consiglio,
leggendo anche una parte dell'estratto del verbale della
Commissione consiliare.
Ora, scusate se vi ruberò qualche minuto, ma ritengo che sia
necessario dare questo chiarimento, trattandosi di un ulteriore
intervento della Regione per 21 milioni di lire.
Allora, nel corso della Commissione io ho fatto presente che la
Giunta ha espresso un parere di massima favorevole in merito alla
richiesta di un aumento del capitale sociale e la Giunta si è
dichiarata disposta a sottoscrivere n. 2100 azioni, per un totale
di £. 21 milioni, su un aumento di capitale globale di £. 50
milioni. Si potrebbe esprimere parere favorevole, riservando però
l'esborso regionale alla proporzionale sottoscrizione degli altri
azionisti. Interviene successivamente il Consigliere Savioz che
ribadisce questi concetti, e poi il Consigliere Ramera, Presidente
della Commissione, propone di versare la quota di capitale
sottoscritta dalla Regione solo dopo il versamento degli altri
azionisti e in ragione proporzionale, in modo da non modificare la
partecipazione attuale, pari al 45% circa del capitale sociale.
La Commissione approva all'unanimità la proposta da me
formulata. Io voglio ribadire al Consiglio questa preoccupazione
della Giunta che è appunto quella, molto spesso, di essere
turlupinata dagli aumenti di capitale sociale, perché, cosa
succede? La Regione per parte sua sottoscrive l'aumento di capitale
sociale, i privati non lo fanno, di modo che la quota di
partecipazione azionaria della Regione che era minoritaria,
volutamente minoritaria, finisce per diventare maggioritaria, ci
ritroviamo delle funivie, che sono quasi tutte passive, come voi
sapete, del resto questo è abbastanza logico, perché non credo che
gli impianti funiviari, presi a sé stante possano essere attivi, se
non sono collegati con degli impianti di risalita più leggeri, tipo
ski-lift che possono aumentare, diciamo così, la resa
dell'impianto, ebbene, dicevo, se non si fa attenzione, se non si
prendono degli accorgimenti, degli accordi opportuni, si rischia di
trovarsi azionisti di maggioranza in queste società, con tutto
quello che ne deriva, quando invece la nostra intenzione era quella
di sostenere certe iniziative, senza però doversi sobbarcare la
responsabilità, diciamo così, di azionisti di maggioranza.
Quindi la proposta che io premetto, perché nella proposta di
legge, ad un certo punto si dice "di riservare alla Giunta
l'adozione dei provvedimenti", art. 3 "alla sottoscrizione del
capitale azionario, di cui al precedente articolo 1 e
all'approvazione e liquidazione della spesa relativa si provvederà
con deliberazioni della Giunta regionale" e io voglio fare presente
al Consiglio che, per quello che riguarda la Giunta, l'intenzione
della Giunta è di sottoscrivere successivamente alla sottoscrizione
da parte dei privati, della quota loro spettante, altrimenti ci
troveremmo in questo caso a doverci assumere la maggioranza, il
pacchetto di maggioranza con tutto quello che ne deriva; quindi io
propongo al Consiglio di approvare...
Montesano (P.S.D.I.) -
... meglio dirlo sulla legge.
Milanesio
(P.S.I) -
Non credo che si possa dire;
io ne avevo parlato prima col Segretario Generale e il Segretario
Generale diceva che era semplicemente opportuno comunicare al
Consiglio queste intenzioni e poi si potevano sottointendere nella
discrezionalità che la Giunta avrebbe avuto nell'approvare e
liquidare la spesa relativa e a provvedere, soprattutto, con
deliberazioni successive della Giunta.
Io ho voluto precisare quanto sopra, proprio perché abbiamo
avuto in casi analoghi delle spiacevoli sorprese e non vorrei che
ci capitasse anche in questo caso. Premetto, la Giunta ritiene
giusto e opportuno l'intervento però ritiene che da parte dei
privati e degli azionisti locali si faccia quello sforzo necessario
per contribuire proporzionalmente all'aumento del capitale sociale.
Con queste precisazioni io propongo all'approvazione del Consiglio
l'unito disegno di legge che, su un aumento di capitale sociale di
ulteriori 50 milioni, propone che la Regione ne sottoscriva 21.
Manganoni
(P.C.I.) -
A me fa piacere che la
Commissione abbia preso questa decisione, da noi sostenuta
ripetutamente in Consiglio, non solo, ma vorrei chiedere
all'Assessore Milanesio se questo non è già successo per la società
Pila, che la Regione ha sottoscritto e i privati... è vero o non è
vero? Ecco... Comunque, comunque io direi che questo criterio deve
valere e non solo per questa, ma per tutte, cioè, deve essere un
criterio stabilito dal Consiglio. Ora, si dice, non si può
aggiungere nella legge? Può darsi, non so. Nella relazione? O il
Consiglio può prendere un impegno a parte? Però io sarei di questo
parere, innanzi tutto, almeno si finiscono le discussioni su quei
problemi. In secondo luogo l'Assessore non ha, non deve dire: "ma
gli altri, sei tu che non dai", ecc., perché l'Assessore dice: "il
Consiglio ha deliberato" e quindi, vedetevela con il Consiglio.
Allora, io proporrei, io non so quali provvedimenti proporrei,
anche se non si prende in questo Consiglio, magari che lo si porti
in un altro, una deliberazione di Consiglio, vedetevela, in modo da
poterlo portare in Consiglio, in modo che il Consiglio si pronunci
e così la questione è chiusa. S'impegna la Giunta a fare questo?
Cioè esaminate voi, come, no?! Uno. Secondo: io vorrei fare
osservare con quanta poca serietà è stata fatta questa relazione
sulla situazione della società, - forse l'ha fatta la società
stessa.
Ecco: limitazione attuale di Cogne ad una maggiore frequenza di
sciatori. Si elencano già cinque punti. Il secondo sono pienamente
d'accordo: "difficoltà derivanti da scarso innevamento", ma di
questo si è discusso in Consiglio quando si è deliberata la
costruzione e quindi la sottoscrizione dei fondi per costruire
questa funivia, perché si è detto: "badate che il più degli anni la
neve non c'è e starà ferma", sennonché, no, bisogna farlo, e si è
fatto.
Qui si è ignorato di scrivere che l'ostacolo principale, oltre
all'innevamento, sono le minacce di valanghe lungo la strada - le
limitazioni attuali di Cogne ad una maggiore frequenza di sciatori,
io penso che si sarebbe dovuto mettere lì. Ecco, perché il
problema, ricordatevi, è che, a Cogne, noi possiamo investire tutti
i quattrini che vogliamo, un sacco di sciatori se non ci vanno è
per la questione delle valanghe; "io me ne vado a Cogne domenica
mattina e il lunedì mattina devo riprendere il lavoro, se mi scende
una valanga, la mia macchina sta a Cogne, io rientro a Torino come?
A piedi, o se no, treno, poi, vattene a riprendere la macchina".
Ecco, ora questo è un problema grave; io lo so che la Giunta non lo
può risolvere, a parte che quella strada è dell'ANAS, statale, ma
io capisco, anche, non accuso l'ANAS perché per fare i paravalanghe
sulla strada di Cogne, in tutte le zone dove le valanghe scendono,
ci vuole un numero rilevante di miliardi, bisogna fare dei tratti
di paravalanghe che non finiscono più, quindi bisognerà lasciare
fare l'ANAS, però io capisco che l'ANAS i miliardi, sa com'è, che
neanche lei se li inventi... lì ce ne vogliono altro che due, ce ne
vogliono 6, 7, 8 o 9 perché le valanghe lì vanno giù dappertutto,
più grosse o meno grosse. Comunque quello delle valanghe... no è
che voi... non possiamo incolpare nessuna Giunta che non l'ha
risolta, no, però quella è una questione; però io ho finito e
ribadirei di portare al prossimo Consiglio un provvedimento, così,
almeno finiamo le discussioni, perché tutte le volte discutiamo di
questo problema.
Andrione
(U.V.) -
Manganoni a raison dans ce qu'il
dit, parce que dans les hivers où il n'y a pas de neige on ne skie
pas parce qu'il n'y a pas de neige. Dans les hivers où il y a
beaucoup de neige on ne skie pas parce qu'il y a les avalanches,
pratiquement on n'arrive pas et, par conséquent, c'est un peu une
question fermée.
Je suis malgré tout favorable à chercher à faire quelque chose à
Cogne, vraiment en pensant à des hivers moyens, c'est-à-dire là où
il y a la possibilité qu'il n'y ait pas trop d'avalanches et il y
ait quand même de la neige, parce que Cogne, quand même, est une
agglomération assez grosse pour mériter un effort de la part de
l'administration régionale pour qu'une saison d'été cherche à se
souder avec une saison d'hivers et c'est dans ce but que déjà la
fois précédente nous avions parlé à faveur de l'installation du
Mont Cuc.
Cependant le problème de l'aménagement des stations d'hiver est
un problème régional qui dépasse le problème en question, et alors
je voudrais demander à Monsieur Milanesio qui a dit une chose très
juste, comme préalable, de donner à tous les conseillers régionaux
un mémoire dans lequel y paraissent toutes les sommes que nous
avons dépensées pour toutes les installations, pour tous les
funiculaires, pour tous les remonte-pentes existants en Vallée
d'Aoste, de Gressoney jusqu'à La Thuile; quelle est l'intervention
régionale, c'est-à-dire, je crois qu'à travers un document de ce
genre nous pourrions au Conseil entamer une discussion plus
sérieuse, c'est-à-dire à savoir s'il ne conviendrait pas à la
Région, peut-être à travers un emprunt, de devenir l'unique
propriétaire du remonte-pentes, parce que jusqu'à maintenant il est
arrivé ceci, ce que Monsieur Milanesio a déjà dit, il est logique
qu'il y ait un déficit pour les funiculaires, cependant normalement
les sociétés privées obtiennent des gains substantiels avec une
spéculation sur les aires fabricables qui entourent le funiculaire,
et par conséquent l'opération est valable pour des privés; elle
n'est déficitaire que pour la Région; un état de choses de ce
genre, à la longue devient très dangereux.
Eh bien il y a, par exemple, l'exemple de La Thuile qui devrait
être étudié à fond, comme modèle, je crois qu'en dépensant, à
travers un emprunt, une somme qui peut être raisonnable pour une
question de ce genre, d'un milliard; à travers un emprunt de ce
genre, la Région pourrait intervenir sérieusement dans le domaine,
empêcher ces spéculations qui retombent nécessairement sur la
Surintendance Antiquités et Beaux Arts, avec tous les problèmes qui
sont liés, et Monsieur Milanesio les connaît peut-être mieux que
personne, c'est-à-dire le tentative de dénaturer le paysage
valdôtain parce qu'il faut quand même qu'une société commerciale
ait des gains quand elle engage des capitaux dans une zone, eh
bien, transformer la situation de façon à ce que la Région, à
l'instar de ce que la Suisse ou la France ont fait dans le domaine
viable des Alpes, intervienne directement en modifiant d'une façon
radicale la situation actuelle, en changeant à la faveur de tout le
monde, de la population sur place, des nécessités de la Région, qui
quand même paye, maintenant comme elle payerait après, et cependant
an sachant les comptes exacts.
Jusqu'à maintenant nous ne savons pas ce que nous faisons parce
que nous donnons de l'argent qui pratiquement est donné à fond
perdu. De l'autre façon nous donnerions de l'argent en sachant ce
que nous faisons, c'est-à-dire finalement ce serait un vrai travail
de planification, chose qui jusqu'à maintenant n'a pas été
faite.
Fosson
(U.V.) -
Moi je concorde presque
entièrement avec ce qu'a dit le Conseiller Andrione, mais surtout
je voulais dire vraiment ce qu'a dit dans les derniers, dans ces
dernier mots, et nous demanderions, sans entrer maintenant dans
d'autres détails, nous demanderions effectivement à l'Assesseur
d'avoir une situation précise avec une relation, en tout cas de
l'Assessorat, de façon que cela puisse faciliter notre tâche, de
voir et de pouvoir donner un avis sur ce que nous devons faire pour
le futur dans la question des remonte-pentes.
Milanesio
(P.S.I.) -
Per ordine: prima il
Consigliere Manganoni; dunque, io penso che quanto ho letto a
proposito dei resoconti dei verbali della Commissione, sia
sufficiente a dare alla Giunta quel conforto, naturalmente, se il
Consiglio è d'accordo, nell'applicazione della legge, cioè, non è
che, Savioz, riverberare nel disegno di legge quella pregiudiziale;
mi pare che la Giunta abbia questo potere discrezionale,
soprattutto se il Consiglio gli dà questa indicazione e del resto
gli atti delle Commissioni consiliari servono appunto per
interpretare le leggi regionali; quindi io ho letto prima quello
che la Commissione turismo, all'unanimità, aveva deciso e proposto
al Consiglio; mi pare che questo sia sufficiente per dare alla
Giunta quel conforto nella sua azione, nel suo operato; quindi io
direi che non è il caso di inserirlo esplicitamente.
Per quanto riguarda le osservazioni del Consigliere Andrione,
ebbene, io devo dare ragione al Consigliere Andrione,
effettivamente la Regione non si è comportata in modo, diciamo
così, programmatico nei confronti delle richieste che ci sono
giunte per quanto riguardava i contributi alle installazioni di
impianti funiviari, o di impianti di risalita in genere; ha cercato
di soddisfare, quando lo poteva, le domande che provenivano e del
resto non era possibile, alla Regione, fare gran che di diverso,
tenuto conto che il settore dello sviluppo turistico e
dell'incentivazione turistica, se non esiste una politica di
programmazione da parte dell'ente pubblico, è molto difficile; non
solo deve esistere una politica di programmazione, ma devono
esistere anche dei fondi adeguati, cosa che fino ad oggi, in questo
settore non è accaduto.
Io ho già preparato un, diciamo così, un piccolo studio
sommario, sulla politica, chiamiamola così, di partecipazione
regionale in questo settore e devo dire che purtroppo questa
partecipazione si esplica in modo così, direi, superficiale; la
Regione dà dei soldi, quando questi quattrini vengono chiesti li dà
sotto forma di partecipazione azionaria, poi però la Regione non
segue queste partecipazioni come dovrebbe. Io avevo sottolineato
questa, diciamo così, contraddizione nell'azione della Regione e
avevamo formato un comitato di tre assessori, cioè, formato dal
Presidente della Giunta, dall'Assessore al Turismo, dall'Assessore
alle Finanze, che aveva il compito di seguire più da vicino queste
partecipazioni regionali; perché, cosa succede? Noi ci limitiamo ad
indicare un Consigliere regionale e una persona estranea
all'Amministrazione; nei Consigli di Amministrazione costoro
rappresentano la Regione in seno a questi organismi senza però
riferire se non saltuariamente ed episodicamente, di modo che noi
siamo solo interessati della vita di questa società quando si pone
il problema dell'aumento del capitale sociale, quando si pone il
problema del deficit di bilancio, e mai per altre iniziative e non
possiamo quindi intervenire nel concorso della vita aziendale,
sociale della società stessa.
Il problema è molto più complesso; è chiaro che non si riferisce
solo all'aspetto economico.
In fondo l'impianto di risalita è una infrastruttura
impropriamente, direi, viabile, è una infrastruttura di trasporto,
insomma, e quindi è chiaro che su questo tipo di intervento non si
può porre degli scopi di lucro. Va da sé che le società che
intendono valorizzare una zona vedono la costruzione dell'impianto
pesante e di risalita come una delle infrastrutture, quindi come
una delle passività del loro intervento; è chiaro che cercano di
acquisire dei terreni che verranno valorizzati da questa
infrastruttura e quindi fanno l'operazione immobiliare, a seconda,
evidentemente, del tipo di società, abbiamo l'operazione
immobiliare, diciamo così, intelligente, abbiamo a volte la
speculazione spicciola, la speculazione macroscopica, dipende dal
tipo di società. È un rischio a cui si va incontro sempre in questi
casi; del resto noi non possiamo pretendere che società private, le
quali quindi hanno uno scopo di lucro, intervengano per fare della
beneficienza, o per sviluppare delle zone suscettibili di una
attività turistica a solo vantaggio delle comunità locali.
Evidentemente fanno il loro investimento.
Il compito della Regione, a mio avviso, è quello di fare in modo
che i danni che possono derivare da questo investimento, da questo
intervento siano limitati soprattutto sotto il profilo
paesaggistico, e anche sotto il profilo sociologico direi, perché a
volta certi inserimenti massicci possono alterare completamente,
così, un equilibrio non solo paesistico, ma anche, direi,
sociologico di una zona. Quindi è un problema questo che dobbiamo
porci molto, così, molto concretamente e rapidamente.
Io farò pervenire al più presto l'elenco di tutti i contributi
che sono stati dati alla Regione in questi ultimi anni e delle
richieste che sono ancora giacenti, che sono diverse. Noi dobbiamo,
nel quadro della programmazione regionale, individuare delle zone a
sviluppo turistico accelerato e, secondo me, concentrare
essenzialmente in queste zone certi interventi che altrimenti
finiscono per essere troppo dispersivi e finiscono per non sortire
i risultati concreti.
Quindi, io dico anche al Consigliere Fosson, certamente sarà mia
cura fare pervenire ai Consiglieri questo, così, questo rapporto,
chiamiamo, questo breve rapporto sulla situazione attuale e sulle
domande giacenti, perché è necessario, anche in materia di
partecipazione regionale, perché si tratta di partecipazioni
regionali, addivenire ad una decisione. È più opportuna la
partecipazione, sistema che abbiamo seguito fino adesso,
minoritaria, in genere, maggioritaria quando, così, i gettiti di
gestione erano colossali e lo si prevedeva fin dall'inizio, e
quindi non c'era nessun privato che era disposto a imbarcarsi
nell'iniziativa; oppure è più opportuno fare come fa lo Stato, cioè
dare dei contributi a fondo perduto? Questo è da esaminare. Il
dilemma è un po' questo: o noi diamo dei contributi a fondo
perduto, per cui la Regione non viene coinvolta successivamente
nella gestione di queste iniziative, di queste attrezzature, oppure
la Regione vi partecipa come azionista; questo è il dilemma,
perché, evidentemente, nell'un caso ci sono dei vantaggi e ci sono
anche degli svantaggi, perché si potrebbe cadere così in balia di
alcuni interventi, magari speculativi, magari discutibilissimi, noi
sappiamo la fine che hanno fatto molti contributi dati, ad esempio,
dalla Cassa del Mezzogiorno, e non vorremmo trasformare la Valle
d'Aosta in una piccola cassa del Nord, insomma, e quindi fare
delle, così, delle figuracce sotto il profilo della buona e
corretta amministrazione. È un grosso problema questo che io ho
cercato di individuare, di analizzare, e che porterò alla
discussione di questo Consiglio, perché credo che sia necessario il
contributo critico e costruttivo di tutti i Consiglieri, perché si
tratta di scegliere una volta per tutte se dobbiamo fare la
politica della partecipazione oppure la politica della sovvenzione,
del sostegno economico di certe iniziative.
Io spero di aver risposto, così, esaurientemente ai Consiglieri
e li invito, con le precisazioni fatte, a votare per il progetto di
legge presentato dalla Giunta.
Montesano (P.S.D.I.) -
Nessun altro intervento?
Dichiarazioni di voto? Allora, si vota la legge articolo per
articolo; articolo 1, chi è favorevole alzi la mano - Contrari?
Astenuti? Il Consiglio approva.
Articolo 2, chi è favorevole alzi la mano? Contrari? Astenuti?
Il Consiglio approva.
Articolo 3, chi è favorevole alzi la mano? Contrari? Astenuti?
Il Consiglio approva.
Articolo 4, chi è favorevole alzi la mano? Contrari? Astenuti?
Il Consiglio approva.
Si passa alla votazione a scrutinio segreto - Risultato della
votazione: presenti 29 - votanti 29 - favorevoli 29 - Il Consiglio
approva.
Allora si passa alla ratifica delle deliberazioni di Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK