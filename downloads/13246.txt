Consiglio Regionale della Valle d'Aosta - Oggetto del Consiglio n. 4223 del 16 febbraio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4223 del 16 febbraio 1993 - Resoconto
OGGETTO N. 4223/IX Interventi per assicurare il miglioramento
della qualità dell'aria e la tutela della popolazione contro
l'inquinamento atmosferico.
(Approvazione di
mozione)
Mozione Ricordato che con Decreto 12 novembre 1992,
pubblicato sulla Gazzetta Ufficiale il 18 novembre 1992, il
Ministro dell'Ambiente ha indicato alle competenti autorità criteri
ed elementi di orientamento al fine di assicurare il miglioramento
della qualità dell'aria e la tutela sanitaria della popolazione
contro l'inquinamento atmosferico;
Rilevato che il Decreto, oltre ad individuare le zone
metropolitane che sono obbligatoriamente incluse nel campo di
applicazione del Decreto, affida alle Regioni il compito di
individuare ulteriori zone esposte al rischio di inquinamento
atmosferico e da sottoporre ad attento controllo e dà facoltà ai
singoli comuni di decidere autonomamente l'inserimento nel campo di
applicazione del Decreto;
Sottolineato che la città di Aosta, per l'intensità del traffico
locale e di transito e per le esigenze di un intenso funzionamento
degli impianti di riscaldamento rientra fra le zone a rischio e
deve essere dotata di una adeguata rete per controllare, prevenire
ed eliminare l'inquinamento atmosferico;
Evidenziato, inoltre, che la Regione Valle d'Aosta non si è
ancora dotata di un Piano regionale di risanamento dell'aria
previsto dalla normativa statale da ormai molti anni;
il Consiglio regionale della Valle d'Aosta
impegna
la Giunta regionale ad assumere gli opportuni provvedimenti:
1) per elaborare ed approvare un Piano regionale di risanamento
dell'aria;
2) per inserire la città di Aosta nel campo di applicazione del
Decreto antismog;
3) per completare e rendere funzionante la rete di rilevamento
dell'inquinamento atmosferico;
4) per rendere costantemente informata la popolazione della
qualità dell'aria che quotidianamente si respira.
F.to: Riccarand.
Presidente
Ha chiesto la parola il Consigliere
Riccarand.
Riccarand (VA)
La Regione Valle d'Aosta ed i
comuni della Valle d'Aosta sono finora rimasti al di fuori delle
zone di controllo istituite in diversi punti del territorio
italiano per la prevenzione dell'inquinamento atmosferico.
Noi non siamo stati inclusi nelle zone A e B della legge 615 del
13 luglio 1966, che è la prima legge organica in materia di
provvedimenti contro l'inquinamento atmosferico, così come - per
venire al caso più recente - non siamo stati inclusi nel campo di
applicazione del decreto antismog che è del novembre 1992.
In assenza di una previsione specifica di zone di controllo
dell'inquinamento atmosferico, ci sono state, attraverso un
processo durato diversi decenni, delle conseguenze negative
rispetto alla qualità dell'aria che si respira nella nostra
Regione.
Noi siamo ancora oggi senza un adeguato e continuo controllo
della qualità dell'aria e della presenza di inquinamenti
atmosferici ed abbiamo avuto una situazione sicuramente di
peggioramento della qualità dell'aria, dovuta in particolare a due
fattori.
Il primo è la diffusione che si è avuta in questi ultimi anni di
un sempre maggior numero di impianti di riscaldamento funzionanti
ad olio combustibile fluido; cioè, mentre l'uso della nafta è ormai
vietato in tutte le grandi città italiane (zone A e B), noi,
attraverso un uso scriteriato dell'esenzione fiscale su questo
prodotto, abbiamo incentivato oggettivamente il passaggio da
impianti di riscaldamento a gasolio ad impianti di riscaldamento a
combustibile fluido; questo processo è ancora in corso, nonostante
tutto quello che è già stato detto più volte in Consiglio regionale
e che fra l'altro sta rallentando e provocando difficoltà allo
stesso processo di metanizzazione, perché c'è una convenienza
economica ad usare un prodotto come l'olio combustibile fluido, che
è dato in esenzione fiscale. Questo fenomeno, che è stato
sostanzialmente incontrollato, anzi oggettivamente favorito dalla
pubblica amministrazione, è una delle cause del grave peggioramento
della situazione atmosferica ad Aosta, ma anche a Courmayeur,
Valtournenche..., cioè nei più grossi agglomerati urbani.
L'altro fattore che ha determinato il peggioramento della
qualità dell'aria è il traffico sempre più intenso, traffico locale
e traffico internazionale.
Nel traffico locale incide pesantemente il fatto che noi, con
l'esenzione sulla benzina, cioè con il poter acquistare prodotti in
esenzione fiscale, favoriamo un maggior uso del mezzo privato, per
cui c'è un maggior traffico rispetto ad altre realtà ed abbiamo
quindi dei livelli di inquinamento che, in proporzione alle nostre
dimensioni, sono maggiori che altrove.
A ciò va poi aggiunto l'inquinamento derivante dal traffico
internazionale di passaggio e turistico, ma soprattutto dal
traffico internazionale di merci, cioè dai 2500 Tir che mediamente
passano attraverso la nostra Regione e la città di Aosta.
In questa situazione è mancata complessivamente un'iniziativa
organica da parte dell'Amministrazione regionale, tesa
all'autotutela e quindi alla creazione di meccanismi di controllo
reale della situazione, di prevenzione, di risanamento della
qualità dell'aria.
A dire il vero, alcuni comuni della nostra Regione si sono mossi
con maggiore sensibilità della stessa Amministrazione regionale. Ho
visto, ad esempio, una deliberazione del Consiglio comunale di
Valtournenche del 17 luglio 1992 con la quale lo stesso Comune
chiede autonomamente direttamente al Ministero della sanità, come
previsto dalla legge, di essere inserito nelle zone B della legge
615 del 1966, cioè nelle zone in cui ci sono limiti di controllo
più severi.
Ora, io credo che sia necessario assumere iniziative molto
concrete e forti, che invertano profondamente la tendenza degli
anni passati
Le proposte contenute nella mozione sono sostanzialmente
quattro: completamento della rete di rilevamento dell'inquinamento
atmosferico, che non solo non è ancora funzionante, ma, ribadendo
critiche già fatte in passato, devo anche dire che è stata mal
concepita, perché non è in grado, così come è strutturata, a
permettere un adeguato rilevamento della qualità dell'aria.
Faccio un solo esempio. Ad Aosta è prevista una sola stazione
fissa, quando tutti i decreti e le normative italiane per il
rilevamento della qualità dell'aria d'un centro urbano prevedono
più stazioni, ovviamente per poter confrontare i dati e per averne
su un territorio più esteso del Comune.
In ogni caso, neanche questa rete di rilevamento è ancora
pienamente in funzione, come è già stato più volte sollevato in
Consiglio. La rete è costata quattro miliardi, la legge esiste da
quattro anni, ma ancora oggi gli unici dati che abbiamo sono
praticamente quelli di una stazione mobile che si sposta un po' di
qua e di là, fa una campagna ad Aosta, poi si sposta a Morgex o a
Courmayeur, con risultati che sono quelli che sono e che non sono
assolutamente sufficienti per pianificare un intervento
organico.
Abbiamo una carenza di informazioni alla popolazione sulla
situazione reale. I dati che vengono forniti sono molto scarni ed
inadeguati. Del resto la rete di rilevamento è inadeguata. Non
abbiamo un piano regionale di risanamento dell'aria, che pure è
richiesto da una legge che credo sia del 1983, quindi risale a
dieci anni fa. Diciamo, quindi, che c'è da completare e migliorare
un sistema di rilevamento e di informazione sulla qualità dell'aria
ad Aosta, ma anche negli altri centri maggiormente a rischio della
nostra Regione.
Ritengo, poi, che ci sia la necessità di includere alcuni comuni
all'interno del decreto antismog del novembre 1992 del Ministero
dell'ambiente, che ha riorganizzato un po' tutto il sistema di
controllo dell'inquinamento dell'aria, ha previsto tutta una
disciplina abbastanza elastica, non complessa, ma abbastanza
efficace per tenere sotto controllo la situazione e per intervenire
quando si creano determinate situazioni di allarme e di
pericolo.
Il primo Comune che noi chiediamo sia inserito nel campo di
applicazione del decreto antismog è il Comune di Aosta, cioè quello
più esposto ai rischi, però anche i comuni di Valtournenche e
Courmayeur dovrebbero essere inseriti al più presto, attrezzandoli
con delle stazioni di rilevamento abbastanza semplici per poter
rilevare i dati sull'inquinamento e per poter intervenire.
Faccio presente che il decreto antismog individua direttamente
alcune realtà metropolitane ed altre in città che sono
obbligatoriamente soggette all'applicazione del decreto e lascia
poi alle Regioni ed ai comuni di inserirsi all'interno del campo di
applicazione della normativa.
Io credo, quindi, che questo problema debba essere affrontato e
risolto, anche perché, come sicuramente i consiglieri e la Giunta
sanno, è stato discusso ed è ancora in discussione al Consiglio
comunale di Aosta, che ha deciso di dedicare a questo argomento
un'apposita adunanza il 24 febbraio, cioè nella prossima settimana,
ma io credo che anche la Regione debba svolgere la sua funzione di
stimolo e di indirizzo e da ciò discende appunto la mozione ed i
punti che ho cercato di illustrare.
Presidente
Ha chiesto la parola l'Assessore
dell'ambiente, territorio e trasporti, Nicco.
Nicco (Ass. tec.)
Se la mozione intende essere
un'esortazione alla Giunta a proseguire un lavoro già intrapreso,
deve essere senz'altro accolta.
Si invita la Giunta ad assumere provvedimenti su quattro punti
specifici, il primo dei quali concerne l'elaborazione di un piano
regionale di risanamento dell'aria.
Effettivamente, è da molti anni che ci sono le indicazioni per
procedere in questa direzione, almeno a partire dal ricordato
decreto del Presidente del Consiglio dei Ministri del 28 marzo
1983, che all'articolo 3 recita testualmente: "Le Regioni
controllano il rispetto dei limiti di cui all'allegato 1 e, ove le
concentrazioni superino o rischino di superare i predetti limiti,
provvedono a predisporre appositi piani di risanamento".
Probabilmente già allora si pensava che ci sarebbe stato qualche
problema nel realizzarli, dato che si dava poi un lasso di tempo di
dieci anni entro cui tali piani avrebbero dovuto essere
realizzati.
C'è stato poi il decreto 20 maggio 1991, con il quale i Ministri
dell'ambiente e della sanità hanno congiuntamente stabilito i
criteri tecnici per l'elaborazione di questi piani regionali di
risanamento e di tutela della qualità dell'aria, criteri molto
precisi, che indicano modalità di censimento, stima, elaborazione
di un inventario delle emissioni...
Come Assessorato, avendo la competenza del monitoraggio
ambientale, fin dallo scorso ottobre abbiamo avviato dei contatti
con il Politecnico di Milano al fine di poter dotare
l'Amministrazione di un modello informatizzato di controllo e di
gestione delle emissioni, da aggiornare poi in modo autonomo.
E' stata predisposta una bozza di deliberazione, finalizzata a
dotare l'Amministrazione regionale di questi dati di base ed
incaricare poi i competenti Servizi dei due assessorati, ambiente e
sanità, per definire entro sei mesi un primo piano di risanamento
della qualità dell'aria. Credo che verrà approvata in una delle
prossime riunioni della Giunta.
Anche qui, come ho già detto per altre situazioni, quando di un
problema si devono occupare troppi settori o troppi assessorati, a
volte si perde più tempo di quanto ne occorrerebbe se invece si
potesse operare con un'unica e coordinata direzione attorno ad un
certo problema.
Inserire la città di Aosta nel campo di applicazione del decreto
antismog. In effetti il cosiddetto decreto antismog del 12 novembre
1992 detta una serie di criteri generali per la prevenzione
dell'inquinamento nelle aree urbane. Per quanto ci riguarda, in
merito abbiamo cercato subito un confronto con il Comune di Aosta,
tant'è che il 15 dicembre abbiamo ufficialmente chiesto al Sindaco
di promuovere di comune accordo l'inserimento del territorio della
città capoluogo fra le zone particolarmente esposte a rischio,
perché in effetti c'erano e ci sono dei dati che sono preoccupanti
da questo punto di vista. Possiamo metterli a disposizione se sono
ritenuti utili per il dibattito. Su questo punto stiamo aspettando
le determinazioni del Consiglio comunale di Aosta, che si riunirà
appunto per stabilire se è d'accordo a proseguire in questa
direzione o meno. Comunque noi abbiamo dato un'indicazione in tal
senso.
Per quanto riguarda poi la rete di rilevamento dell'inquinamento
atmosferico, di recente abbiamo fatto il punto in questo Consiglio.
Avevo detto che ci rimaneva da risolvere il problema del servizio
di assistenza tecnica, sul quale avevamo avuto dei preventivi che
non erano propriamente quelli che ci saremmo aspettati. Perciò
abbiamo pensato di procedere intanto ad un servizio provvisorio di
assistenza tecnica, in attesa del collaudo finale della struttura
che è stata realizzata. La Giunta regionale, in data 29 gennaio, ha
per l'appunto approvato questo contratto di servizio provvisorio di
assistenza tecnica. Il Servizio competente assicura che dal mese di
maggio la rete entrerà in funzione, salvo le due stazioni di Ayas e
di Donnas che devono ancora essere allacciate alla rete
dell'Enel.
Rimane un problema di cui abbiamo già discusso qualche volta,
cioè quello del personale che deve essere stabilmente addetto al
funzionamento di questa rete. Come è noto e come ripeto, si è
istituito un Servizio a cui poi non è stato assegnato personale.
Con estrema difficoltà siamo riusciti a mettere assieme, a
raffazzonare il personale necessario in questa fase, ma ciò non
toglie che nel medio-lungo periodo occorrerà ritornare su tale
questione.
Infine, per quanto riguarda l'informazione alla popolazione
circa la qualità dell'aria, ricordo che è stata assunta
un'iniziativa congiunta dagli assessorati dell'ambiente e della
sanità e dall'USL con la quale credo che si sia ottenuto un primo
significativo risultato, nel senso che ogni mercoledì tanto il
telegiornale pomeridiano quanto quello serale della terza rete
dedicano uno spazio di tre minuti per rendere noti i dati della
settimana e per approfondire gli aspetti relativi al funzionamento
della rete e alla conoscenza degli agenti inquinanti.
Pertanto, se questi quattro punti vogliono essere un'esortazione
alla Giunta a proseguire in questa direzione, penso che la mozione
possa essere accolta.
Presidente
Ha chiesto la parola il Consigliere
Rollandin.
Rollandin (UV)
Je partage les considérations qui
ont été faites à propos de l'intérêt qu'il faut porter pour achever
les travaux concernant le réseau régional qui doit donner, par la
suite, un aperçu de la pollution dans notre Région. Comme je
partage les autres considérations qui ont été faites et les
invitations qui sont concentrées dans cette résolution. L'unique
point que je me permets de souligner et sur lequel il faudrait
avoir, au préalable, au moins certaines considérations de la
Commune est le deuxième: "Per inserire la città di Aosta nel campo
di applicazione del decreto antismog".
Puisqu'il y aura, si j'ai bien compris, un débat qui concerne ce
thème au niveau de la Commune, je ne sais pas si l'Assesseur veut
attendre - et je demande la même chose au Conseiller Riccarand - le
résultat de ce débat avant de prendre une décision dans ce sens au
sein du Conseil régional. C'est une proposition que je fais au
Conseil et à l'Assesseur compétent. Je répète que je partage et que
j'apprécie toute une série de considérations sur les systèmes à
adopter et sur l'exigence, au-delà du fait que la ville d'Aoste
soit insérée ou non dans les villes concernées par le "decreto" 12
novembre 1992, de les adopter.
J'ai lu ce décret qui présente toute une série de
considérations. Dans une première partie, il présente une série de
réglementations presque infinies. Il reprend même "
il codice
della strada
" qui devra être revu. Il donne une série
d'éléments d'évaluation aux articles 3 et 4,
"campo di
applicazione
", pour les résolutions qui doivent être adoptées,
"
determinazione delle zone urbane particolarmente
vulnerabili"
, à l'article 4.
Si je n'ai pas mal compris, les buts de cet arrêté sont insérés
à l'article 1: "
Scopo del presente decreto è quello di fornire,
a fronte di episodi acuti di inquinamento atmosferico, alle
autorità competenti, criteri generali e elementi di orientamento al
fine di assicurare la tutela sanitaria della popolazione e il
miglioramento della qualità
". J'espère que le thème concernant
la question du choix sera supporté par des éléments concrets par la
ville d'Aoste. Le choix d'insérer ou non la ville d'Aoste dans un
certain système devrait être fait d'après une série de
considérations et de données dont je viens de connaître une partie.
Ces données seront fournies par l'Assessorat compétent. Je ne sais
pas s'il y a d'autres analyses qui ont été faites par la Commune et
qui pourront permettre une série de réflexions pour arriver à la
décision: Aoste oui ou Aoste non dans ce système. Ceci n'empêche
qu'il y ait l'exigence de prendre en considération le problème de
la pollution de l'air et surtout la question du chauffage. Au-delà
de la circulation des voitures, le problème des chauffages est un
des problèmes les plus délicats et les plus polluants. Là, il faut
vraiment arriver à une décision sérieuse, qui soit surtout
réglementée et adoptée.
Je me permets, alors, de demander si c'est le cas de voter
aujourd'hui sur ce point ou bien s'il ne vaut pas mieux donner
l'opportunité à la Commune de faire au préalable son débat et
après, par la suite, si la décision est positive on va insérer la
ville d'Aoste dans ce plan, sinon on pourra réfléchir et faire
d'autres considérations. Mais j'estime que le choix doit être
adopté avant tout par la Commune et, par conséquent, je demanderais
aux proposants si on peut, et si l'Assesseur est d'accord, voter
les autres trois points et attendre pour ce qui est du point deux
les considérations qui seront faites par la Commune d'Aoste.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Beh, non desidero certo che la
Regione assuma una decisione in contrasto con la volontà del Comune
di Aosta, anche se il decreto le dà questa possibilità. Ritengo
opportuno, invece, che questa scelta maturi all'interno del
Consiglio comunale.
Pertanto, se questo è il problema, noi proporremmo di sostituire
la formulazione del punto due: "Per inserire la città di Aosta nel
campo di applicazione del Decreto antismog", con la seguente: "Per
inserire, in accordo con il Comune, la città di Aosta nel campo di
applicazione del Decreto antismog". Così, da una parte si esprime
la volontà del Consiglio regionale, ma dall'altra si dice anche che
tale volontà si dovrà esplicare in accordo con il Comune e quindi
si conviene che la scelta dovrà maturare all'interno del
Comune.
Presidente
Ha chiesto la parola l'Assessore
dell'ambiente, territorio e trasporti, Nicco.
Nicco (Ass. tec.)
Mi sembra che le osservazioni
del Consigliere Rollandin siano più che pertinenti. Purtroppo
abbiamo già una serie di dati negativi. Quelli rilevati dal 30
novembre 1982 al 14 febbraio 1993, relativi alle polveri, sono
quasi tutti i giorni superiori ai valori entro i quali dovrebbero
essere. Così pure per il monossido di carbonio.
Al di là di questo, nella sostanza sono perfettamente d'accordo
e proporrei, invece, di formulare ancora diversamente il punto due,
in modo forse più rispettoso della decisione del Consiglio comunale
di Aosta, che potrebbe recitare così: "Per valutare, con la città
di Aosta, la possibilità di inserire il territorio nel campo di
applicazione del decreto antismog".
Presidente
Do lettura dell'emendamento proposto
dall'Assessore all'ambiente, territorio e trasporti, Nicco, al
punto due della parte deliberativa della mozione.
Emendamento Il punto 2) della parte deliberativa della
mozione viene così modificato:
"2) per valutare, con la città di Aosta, la possibilità di
inserire il territorio nel campo di applicazione del decreto
antismog".
Se non ci sono obiezioni, lo do per acquisito e già integrato
nella mozione, che ora leggo nel testo emendato.
Mozione Ricordato che con Decreto 12 novembre 1992,
pubblicato sulla Gazzetta Ufficiale il 18 novembre 1992, il
Ministro dell'Ambiente ha indicato alle competenti autorità criteri
ed elementi di orientamento al fine di assicurare il miglioramento
della qualità dell'aria e la tutela sanitaria della popolazione
contro l'inquinamento atmosferico;
Rilevato che il Decreto, oltre ad individuare le zone
metropolitane che sono obbligatoriamente incluse nel campo di
applicazione del Decreto, affida alle Regioni il compito di
individuare ulteriori zone esposte al rischio di inquinamento
atmosferico e da sottoporre ad attento controllo e dà facoltà ai
singoli comuni di decidere autonomamente l'inserimento nel campo di
applicazione del Decreto;
Sottolineato che la città di Aosta, per l'intensità del traffico
locale e di transito e per le esigenze di un intenso funzionamento
degli impianti di riscaldamento rientra fra le zone a rischio e
deve essere dotata di una adeguata rete per controllare, prevenire
ed eliminare l'inquinamento atmosferico;
Evidenziato, inoltre, che la Regione Valle d'Aosta non si è
ancora dotata di un Piano regionale di risanamento dell'aria
previsto dalla normativa statale da ormai molti anni;
il Consiglio regionale della Valle d'Aosta
impegna
la Giunta regionale ad assumere gli opportuni provvedimenti:
1) per elaborare ed approvare un Piano regionale di risanamento
dell'aria;
2) per valutare, con la città di Aosta, la possibilità di
inserire il territorio nel campo di applicazione del Decreto
antismog;
3) per completare e rendere funzionante la rete di rilevamento
dell'inquinamento atmosferico;
4) per rendere costantemente informata la popolazione della
qualità dell'aria che quotidianamente si respira.
Presidente Se nessuno chiede la parola, pongo in votazione la
mozione emendata testé letta.
Esito della votazione
Presenti, votanti e favorevoli: 21
Il Consiglio approva all'unanimità
Presidente
Il Consigliere Beneforti ha chiesto per
mozione d'ordine; ne ha facoltà.
Beneforti (DC)
Chiederei di discutere la mozione
sulla Cogne.
(...Interruzione...)
Abbia pazienza! Non farò alcuna relazione, anche perché credo
che la mozione sia già abbastanza chiara, tanto nelle premesse
quanto nella parte deliberativa...
Se la Giunta intende accettare la mozione, non faccio alcuna
relazione né all'inizio né alla fine.
Presidente
Il problema è che prima c'è il punto
54...
Beneforti (DC)
Poiché la questione della Cogne è
importante ed urgente, chiedo che si possa...
(...Interruzione...)
Noi siamo stati qui fino ad ora anche per cercare di mantenere
il numero legale e se ora chiediamo l'inversione dell'ordine del
giorno su un problema abbastanza...
Presidente
Poiché mi sembra di aver colto una certa
disponibilità da parte del Consiglio, credo che si possa anticipare
la discussione del punto 55.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK