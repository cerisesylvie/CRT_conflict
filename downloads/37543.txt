Consiglio Regionale della Valle d'Aosta - Oggetto del Consiglio n. 1294 del 11 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1294 del 11 giugno 2015 - Resoconto
OGGETTO N. 1294/XIV - Approvazione di mozione: "Impegno per
la migrazione degli attuali sistemi informatici
dell'Amministrazione regionale verso i sistemi "Open
Source".
Presidente
- Chi intende illustrare la mozione? La parola
al collega Bertin.
Bertin (ALPE)
- Grazie Presidente.
Questo è un argomento della migrazione dal sistema attuale agli
Open Source
che abbiamo avuto già occasione di discutere qui
in Consiglio diverse volte. Personalmente ho presentato negli
ultimi anni diverse interpellanze e interrogazioni che andavano,
appunto, nella direzione di sollecitare un maggior utilizzo
dell'
Open Source
nell'Amministrazione regionale, visto che
di questo ci interessiamo. Molte amministrazioni pubbliche, in
Italia come in Europa, utilizzano come sistema base
l'Open
Source
, il che comporta dei significativi risparmi e bisogna
dire che questo è un processo che è iniziato parecchio tempo fa e
che sta dando dei buoni risultati a molte amministrazioni. Come la
penso sull'
Open Source
ho già avuto occasione di dirlo, ma,
al di là degli aspetti strettamente finanziari, credo sia un modo
migliore e partecipativo di vedere l'informatica e gli sviluppi
legati al
web
. Questa mozione pertanto va in quella
direzione, anche in ragione del fatto che negli ultimi anni i
risparmi dell'Amministrazione nelle licenze informatiche sono stati
veramente poco significativi se pensiamo che nel 2010
l'Amministrazione regionale spendeva 1 milione e 400 mila euro in
licenze informatiche e che quattro anni dopo la riduzione del costo
complessivo è di circa 200 mila euro. Il passaggio dal sistema
attuale al sistema
Open Source
è comunque un
passaggio...come si dice? una migrazione piuttosto complessa, che
richiede evidentemente anche dei tempi non lunghi, ma medi, ma qui
mi sembra, francamente, che ci stiamo prendendo un po' troppo
lentamente...soprattutto se si fa il paragone con altre realtà. È
per questo che questa volta, invece di un'interpellanza o
un'interrogazione, abbiamo presentato questa mozione, che va
proprio in quest'ottica di impegnare la presidenza della Regione
nel realizzare nei prossimi sei mesi - ma il tempo, da questo punto
di vista, è molto relativo -, avvalendosi dell'INVA, in quanto è
una società
in house
che si occupa per suo statuto di questi
aspetti informatici, uno studio tecnico ed economico sulla
fattibilità e la tempistica ed economicità della migrazione dagli
attuali sistemi informatici verso i sistemi
Open Source
. Non
la faccio più lunga, perché, come ho detto, è un argomento che
abbiamo trattato e di cui abbiamo già avuto occasione di parlare,
mi fermo qui. Grazie.
Presidente
- Grazie collega Bertin. Siamo in discussione
generale del punto 44. Chi intende prendere la parola? Non c'è
nessuno che chiede la parola? Chiudiamo la discussione generale.
Per la replica, la parola all'Assessore Marguerettaz.
Marguerettaz (UV)
- Grazie Presidente.
Il collega Bertin porta all'attenzione dell'aula con questa
mozione un tema che per sua stessa ammissione è stato già tante
volte affrontato ed è un argomento che deve essere valutato, mi
permetterà, senza un approccio ideologico, perché sicuramente
l'Open Source
è un tema che evoca la libertà, che evoca la
soppressione di barriere di ingresso, che evoca la possibilità per
tutti di fare tutto. In realtà, il collega Bertin è decisamente
preparato su quest'argomento e sa che anche questo mondo è un mondo
particolare, insomma, vi è una letteratura abbastanza diffusa da
cui emerge che tutta una serie di piattaforme
Open Source
sono addirittura finanziate dalle stesse case di
software
,
che ovviamente non lo fanno per fare beneficienza, ma hanno
ovviamente delle necessità e hanno degli obiettivi.
Una precisazione che fanno gli uffici, probabilmente c'è stato
un
misunderstanding
nel precedente Consiglio, quando si
parlava di 1 milione e 150 mila di spesa dell'Amministrazione
regionale, questa spesa comprende sì l'acquisto delle licenze, ma
comprende anche il costo per tutta l'attività informatica, ivi
compresa la manutenzione e l'assistenza per le postazioni di
lavoro. Rispetto quindi a quest'argomento e fatte queste dovute
precisazioni, il Governo regionale, i servizi, sono nella
condizione di poter tranquillamente aderire a questa mozione e si
può aderire, si può votare questa mozione, perché diversi settori
della Pubblica Amministrazione stanno già lavorando in tal senso,
mi hanno fatto tutta una serie di esempi...qua, siccome c'è un
argomento che ricorre sovente, che è quello delle biblioteche
regionali...già nel 2013 è stata avviata una sperimentazione per
l'uso della
suite LibreOffice
all'interno della biblioteca
regionale, così come sono già stati avviati tutta una serie di
studi per poter convertire tutta la documentazione, tutte le
cartelle che sono a disposizione della pubblica amministrazione
verso queste piattaforme
Open Source
. Nello specifico...noi,
se vogliamo fare delle valutazioni dei prodotti
Open Source
di tipo tecnico, a livello di
application server
abbiamo dei
prodotti che sono Linux, Jboss, Orchard, Alfresco e, rispetto ai
database
e
server
, MySQL, Postgre e via
discorrendo...per cui torno a dire che è un argomento importante,
sono stati già presi contatti con altre pubbliche amministrazioni,
nello specifico il Comune di Torino, ed ecco perché, essendo nel
solco dell'attività che stiamo svolgendo, possiamo votare
tranquillamente questa mozione, perché è coerente con l'attività
svolta.
Presidente
- Altri? La parola al collega Bertin.
Bertin (ALPE)
- Grazie Presidente.
Evidentemente sono soddisfatto del fatto che si approvi la
mozione in questione, anche perché sono anni che sollecito
un'accelerazione di questo processo di migrazione da un sistema
all'altro, che, come ho sottolineato, da questo punto di vista, al
di là di quello che personalmente uno può pensare sull'
Open
Source
, di fatto consente di risparmiare delle risorse
significative per le pubbliche amministrazioni. Avevo già in
passato sollecitato il fatto che sarebbe stato necessario
creare...entrare in quelle reti di enti pubblici che stanno
utilizzando questi sistemi a codice aperto, anche perché una delle
problematiche è proprio quella poi dell'aggiornamento e della
manutenzione di questi programmi, che all'interno di queste reti di
Comuni, Province e Regioni che si stanno creando, che si sono già
create nel tempo, possono permettere anche di risolvere i problemi
ed essere più efficaci senza aumentare i costi. Il fatto che state
finalmente collaborando con il Comune di Torino, a quanto pare...ma
vi sollecito ad aumentare - esistono reti ormai costituite in
Europa tra Enti pubblici che utilizzano questi sistemi - appunto la
partecipazione in questo senso. L'importante è che questo studio da
realizzare serva per accelerare i tempi, per avere una tempistica e
anche per rendersi conto di quanto poi il risparmio è effettivo.
Grazie.
Presidente
- Grazie. Prima di aprire la votazione vorrei
solo fare una comunicazione di servizio. Ho fatto distribuire tre
testi di risoluzioni, che sono state presentate alla Presidenza per
l'iscrizione all'ordine del giorno. Passiamo ora alla
votazione...no, ancora la parola al collega Donzel.
Donzel (PD-SIN.VDA)
- Per dichiarazione di voto e per
ringraziare il collega Bertin della presentazione efficace rispetto
a questo tema. Al di là della battuta dell'Assessore rispetto alle
letture più o meno ideologiche, non so che cosa possa apparire più
o meno ideologico, ma è certo che quello che richiamava anche il
collega Bertin - come poi ha riconosciuto lo stesso Vicepresidente
- è l'idea che, riuscendo ad attuare, ad utilizzare il
software
libero, come ad esempio è avvenuto per legge nella
Regione Puglia, è possibile avere dei risparmi significativi di
amministrazione e questa è una cosa di cui poi beneficiano tutti i
cittadini. Dipenderà poi naturalmente dalle amministrazioni farne
un utilizzo che abbia la sua ricaduta sulle fasce più deboli o
sullo sviluppo dell'Amministrazione, del territorio in cui
l'Amministrazione insiste. Dal nostro punto di vista, quindi è una
strada che va percorsa fino in fondo.
Presidente
- Ringrazio il collega Donzel. Passiamo alla
votazione del punto 44. La votazione è aperta. La votazione è
chiusa.
Presenti: 34
Votanti: 34
Favorevoli: 34
Il Consiglio approva la mozione all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK