Consiglio Regionale della Valle d'Aosta - Oggetto del Consiglio n. 3550 del 17 aprile 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3550 del 17 aprile 2024 - Resoconto
OGGETTO N. 3550/XVI - Interpellanza: "Potenziamento del
servizio di "car sharing" e di "bike sharing" nella
regione".
Bertin (Presidente) -
Riprendiamo, punto n. 33. Ha
chiesto la parola il consigliere Ganis, ne ha facoltà.
Ganis (LEGA VDA) -
Quest'iniziativa vuole fare il punto
sul progetto "Car sharing". Il giorno venerdì 23 dicembre 2022
nella nostra regione è stato attivato in via sperimentale il
servizio "car sharing" ad Aosta e in cinque comuni della Plaine:
Charvensod, Gressan, Nus, Quart e Sarre; un'attività finanziata dal
programma Interreg Francia-Alcotrà 2014-2020, che rientra nel
progetto "Clip Trasporti" del PITEM Clip con cui la Regione Valle
d'Aosta collabora. Ma cos'è il
car sharing
? È basato sul
principio di noleggio a breve termine, ricordo che sono messe a
disposizione per questo progetto circa otto autovetture e può
rivelarsi un'attrattiva all'acquisto di un'auto privata. Non solo,
altri vantaggi possono essere quelli di ridurre i costi legati al
possesso di un'auto, i costi del carburante, del bollo,
dell'assicurazione, del parcheggio e della manutenzione, un
progetto che ha come finalità quella di promuovere la mobilità
sostenibile, l'accessibilità e l'inclusione sociale, rendendo
possibile a un pubblico una serie di servizi legati alla mobilità
come il car sharing e il bike sharing, un servizio disponibile 24
ore su 24, sette giorni su sette, che permette a tutti i possessori
di patenti, prenotando al sito
web
o tramite l'applicazione
"5 car sharing" di usufruire di questo servizio. Sono previsti
abbonamenti annui da 18 euro per i privati e 75 euro per le
aziende, oppure ogni volta che si utilizza il servizio si può
pagare la somma di una quota per le ore utilizzate, più una quota
per i chilometri percorsi. Sono previste inoltre delle soluzioni
per l'intera giornata o per periodi anche più lunghi.
Ricordo che questo servizio è attivo in molte città, Roma,
Milano, realtà ovviamente molto differenti rispetto alla nostra
piccola realtà, con numeri decisamente inferiori di utilizzo. I
dati in mio possesso purtroppo non sono aggiornati e riguardano il
periodo che va dall'attivazione del servizio in via sperimentale,
quindi dicembre 2022, fino al mese di giugno 2023, quindi sono sei
mesi circa. Dalla tabella in mio possesso allora i clienti erano 58
e le registrazioni 65, con un 95% di residenti e il 5% di non
residenti. Allora il
trend
era in aumento, ricordo che le
corse su maggio e su aprile erano + 6% e maggio su marzo + 47%.
Ricordo inoltre che la sperimentazione del progetto "Car sharing" è
stata inserita nel PEAR 2030, nella voce "Azioni asse 1 settore di
trasporti". In merito quindi a queste considerazioni, si interpella
l'Assessore competente per conoscere se il progetto in via
sperimentale abbia avuto un buon riscontro nel nostro territorio e
se si intenda potenziare il servizio di "car sharing" o "bike
sharing" nella nostra regione.
Presidente -
Risponde l'assessore Bertschy.
Bertschy (AV-VdA Unie) -
Spero che gli abbiano poi
fornito dei dati completi e aggiornati sennò glieli forniremo in
questi giorni, mancavano alcuni funzionari, quindi abbiamo cercato
di rispondere nei tempi ma se manca qualche informazione, gliela
forniamo nei prossimi giorni.
Per quanto riguarda l'iniziativa, "se il progetto sperimentale
abbia avuto un buon riscontro nel nostro territorio e se si intende
potenziare il servizio del
car sharing
e di
bike
sharing
nella nostra regione", metterei tutto un po' in
un'unica risposta, nella visione che accompagna il lavoro, le
politiche e le azioni che metteremo in campo in futuro c'è
sicuramente la necessità di andare verso forme che possano
permettere intanto una mobilità a tutte le persone, quindi formule
come queste vanno incontro a più direzioni: a chi non vuol fare
investimenti definitivi, costosi, magari non sopportabili in un
certo momento, a chi ha intenzione di condividere questo tipo di
servizi con gli altri, a chi semplicemente magari si trova in un
luogo per un periodo, che può essere anche non una residenza
definitiva e ha necessità comunque di spostarsi e anche ad altre
iniziative. È per questo che è importante il progetto "Clip", le
formule dei programmi transfrontalieri e le sperimentazioni sono
molto utili proprio per avviare delle prime progettazioni sul
territorio, che permettono, da un lato, di fare appunto delle
verifiche sulla nostra Regione, ma allo stesso tempo di integrare
queste verifiche con quelle che si fanno sugli altri territori e
soprattutto condividere le esperienze con gli altri. Questo
progetto è stato positivo proprio per questo, al di là dei numeri
che in una fase così iniziale non possono essere ovviamente...
essendo anche il territorio che abbiamo utilizzato per la
sperimentazione un territorio comunque limitato, un territorio di
grandi Comuni ma comunque limitato.
I dati finali sono dati positivi e proprio da questi dati si sta
lavorando ed è per quello che abbiamo integrato l'anno scorso con
delle risorse il progetto per arrivare ad avere almeno un anno di
sperimentazione, direi è proprio da quei dati che stanno facendo
dei ragionamenti per provare a costruire un investimento un po' più
strutturale, magari in accordo ancora con chi ci ha seguito in
questa prima fase di progetto per portarlo anche in altre zone del
territorio, perché ci sono poi anche differenze a livello
socio-economico sul nostro territorio, lo sappiamo, magari formule
poco adatte a certi territori che si rilevano poi vincenti in
altri. Proprio per la differenza che c'è, la nostra intenzione è di
costruire un progetto più solito ancora e di continuare, da un
lato, a sperimentare, ma, dall'altro, a dare già qualche segnale un
po' più strutturale affinché questo servizio si possa stabilizzare
e magari può costruire anche un modello comunicativo che ne spieghi
nella sua interezza sia l'importanza, che il funzionamento, in
particolare rivolgendosi ai giovani, ai turisti e a tutti coloro
che possono avere dei benefici dall'utilizzo di questo servizio. Da
parte nostra vi presenteremo nei prossimi mesi un'idea di progetto,
colgo solo l'occasione per sottolineare che il progetto riguardava
degli investimenti sulle biciclette, nel senso di realizzazione di
strutture di ricovero o di ancoraggio di biciclette in particolare
nei luoghi intermodali o nei luoghi più importanti di viabilità,
non era però un bike sharing, riguardava gli investimenti. Si
lavorerà in questa direzione e presenteremo qualche idea
progettuale mettendo a disposizione delle risorse che possano
permettere d'implementare ancora il servizio.
Presidente -
Ha chiesto la parola il consigliere Ganis,
ne ha facoltà.
Ganis (LEGA VDA) -
Grazie Assessore per la risposta. Se
può farmi avere i dati perché io non ho ancora quelli aggiornati...
Mi fa piacere che il progetto sperimentale abbia dato un buon esito
tenuto conto che la nostra Regione conta il più alto tasso di
motorizzazione di Europa. È chiaro che cambiare le abitudini dei
cittadini per andare incontro a una corrente più
green
non è
così semplice, quindi il passaggio va fatto seguendo vari
step
, iniziando anche con le nuove generazioni, quindi
fornendo loro tutte le informazioni affinché questi possano vivere
in un contesto più sostenibile. Mi permetta solo una piccola
considerazione: forse manca un po' di informazione sul servizio
offerto, perché, a mio avviso, molti cittadini sono ancora
all'oscuro dei benefici di questo progetto. Ben vengano quindi
questi progetti al fine di migliorare la sostenibilità anche
ambientale e quella legata al trasporto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK