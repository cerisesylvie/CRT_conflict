Consiglio Regionale della Valle d'Aosta - Oggetto del Consiglio n. 2694 del 18 marzo 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2694 del 18 marzo 1987 - Resoconto
OGGETTO N. 2694/VIII - INSERTO PUBBLICITARIO SULLA CASA DA
GIOCO DI SAINT VINCENT APPARSO SU UN QUOTIDIANO.
(Interrogazione)
PRESIDENTE:
Do lettura dell'interrogazione presentata dai
Consiglierei Mafrica e Tonino:
INTERROGAZIONE
Un inserto pubblicitario, stampato a pag. 10 di "La
Repubblica" del 1° marzo 1987, probabilmente su indicazione della
SITAV, fornisce una versione stupefacente della vicenda
Casinò.
L'ignoto estensore dell'inserto, al fine di magnificare i
successi conseguiti dall'attuale gestione della Casa da gioco,
afferma infatti: "A giudicare da quanto visto a Saint Vincent, non
possiamo che ricordare quel famoso giorno del 1983 come un giorno
fortunato".
Si parla evidentemente del giorno fortunato in cui furono
arrestati Masi e Chamonal ed in cui prese il via l'inchiesta che
portò all'arresto o alla latitanza di decine di impiegati SITAV, di
impiegati SAISET, di controllori e politici regionali.
Ancora più sorprendente è l'affermazione successiva:
"Evidentemente era necessario un deciso colpo di spugna per fare sì
che il nuovo gruppo dirigente, guidato dal Dott. Pietro Conca,
dinamico e brillante, potesse finalmente fare della bella cittadina
della Valle d'Aosta un centro di interessi di grande importanza
".
Di solito i colpi di spugna servono per cancellare lo
sporco.
La SITAV con l'inserto in questione vuol forse riconoscere
ufficialmente che la gestione MASI-CHAMONAL-GIOVANNINI era
"sporca", oppure vuol soltanto dire che, in contrapposizione con
l'attuale gestione CONCA, dinamica e brillante, la precedente era
"statica ed opaca"?
Ciò premesso i sottoscritti Consiglieri regionali del gruppo
comunista
INTERROGANO
la Giunta regionale per sapere:
1)
se l'inserto di cui sopra fa parte del budget
pubblicitario ad onere comune SITAV-REGIONE;
2)
qual'è il giudizio della Giunta regionale in merito
alla versione della vicenda Casinò presentata dai nuovi gestori
della Casa da gioco.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Alla prima domanda posta
nell'interrogazione rispondiamo no; infatti, il redazionale apparso
su "La Repubblica" è stato offerto dalla concessionaria della
pubblicità sul giornale stesso ed è quindi completamente
gratuito.
Al punto due, una prima lettura del redazionale ha generato
interpretazioni che, se esatte, sono inaccettabili. Le successive
precisazioni dei gestori della Casa da gioco hanno chiarito quale
fosse la loro intenzione nel far pubblicare l'inserto su "La
Repubblica".
Comunque, da parte della Giunta, è stata chiesta per il futuro
una maggiore attenzione sugli slogan pubblicitari e sui
redazionali, anche se concessi a titolo gratuito.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
L'Assessore Lanièce si vuole
distinguere per "lapidarietà" in questo Consiglio, va anche
bene.
Prendiamo atto del fatto che non contribuiamo a pagare questo
inserto e prendiamo anche atto dei successivi chiarimenti forniti
dalla SITAV in merito, per cui, facendo un po' i salti mortali,
arrampicandosi sui vetri, la SITAV ha dichiarato che "fortunato"
non vuol dire "fortunato" e che il "colpo di spugna" è un'altra
cosa. Prendiamo atto che c'è stato un errore, riconosciuto, e noi
volevamo solo sottolinearlo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK