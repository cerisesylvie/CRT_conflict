Consiglio Regionale della Valle d'Aosta - Oggetto del Consiglio n. 3209 del 6 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3209 del 6 febbraio 2018 - Resoconto
OGGETTO N. 3209/XIV - Interpellanza: "Eventuale eliminazione
degli emolumenti a favore del Direttore e dei membri del Consiglio
di amministrazione della Casa di riposo J.B. Festaz".
Farcoz (
Président) -
Le point n° 23 est renvoyé.
Point n° 24 de l'ordre du jour. La parole au collègue Cognetta pour
l'illustration.
Cognetta (M5S) -
Con questa interpellanza faccio
un'analisi di ciò che emerge dal sito della Casa di riposo J.B.
Festaz in merito al Presidente del Consiglio di amministrazione. In
sostanza che cosa emerge? Emerge che il dottore che si occupa
attualmente di fare il Presidente del J.B. Festaz è anche
contemporaneamente il Segretario comunale di una Comunità montana:
la Monte Cervino. Prestando entrambi questi ruoli, se da un lato
dovrebbe poter dividere entrambe le attività in più momenti;
dall'altro, la legge prevede che gli emolumenti che vengono dati in
qualità di Presidente del Cda del J.B. Festaz siano dati all'ente
di appartenenza, in quanto lui di fatto la carica dirigenziale è
omnicomprensiva e quindi qualunque altro emolumento, se c'è, viene
dato direttamente all'ente di appartenenza. A questo punto, essendo
stato stabilito nel 2015 il fatto che la Casa di riposo J.B. Festaz
fornisce degli emolumenti al Presidente e ai due Consiglieri - al
primo di 1200 euro lordi mensili e ai due Consiglieri di 600 euro
lordi mensili - ma questi emolumenti non danno luogo a nessun altro
impegno economico da parte dell'Amministrazione regionale, io che
cosa chiedo? Innanzitutto di togliere questi emolumenti e di
ripristinare con i soldi avanzati la famosa infermiera che nelle
ore notturne prestava servizio presso la casa di riposo e che è
stata tolta da circa un paio di anni, e io ritengo che questa sia
stata una cosa che invece non doveva accadere. Di conseguenza, i
soldi risparmiati da una parte, andrebbero dall'altra, anche perché
il Presidente, ripeto, non percepisce questo emolumento in quanto
va direttamente al suo ente di appartenenza.
L'altra questione riguarda una questione più tecnica: negli atti
presenti sul sito tra le varie cose c'è la dichiarazione relativa
alle cariche e agli incarichi effettuati dal Presidente e nella
dichiarazione autografa messa sul sito il Presidente barra la
casella riguardante il fatto che non ricopre altri incarichi presso
enti pubblici o privati. Ho qui la dichiarazione, mi chiedo come
sia possibile che ci sia un errore di questo tipo, o se ci sono
delle clausole all'interno del contratto o delle dichiarazioni che
permettano di barrare il fatto che non ci siano altri incarichi
presso altri enti pubblici quando so benissimo che il Presidente -
ho appena finito di dirlo - è Segretario anche della Comunità
montana.
Vorrei capire quindi a questo punto molto brevemente se
l'emolumento viene dato all'ente di appartenenza, perché c'è questa
dichiarazione apparentemente contrastante rispetto alla situazione
e poi se è intenzione di portare nel Consiglio di amministrazione
questa variazione che cambia l'importo degli emolumenti, di modo
che torni ad essere quello che era una volta, cioè il fatto che i
membri del CdA e il Presidente non ricevevano alcun compenso.
Dalle ore 16:51 assume la presidenza il Vicepresidente
Grosjean
.
Grosjean (Président) -
La
parole à l'Assesseur
Bertschy pour la réponse.
Bertschy (UVP) -
Collega Cognetta, rispetto
all'interpellanza presentata, io credo sia corretto fare chiarezza
per quanto riguarda una questione legata all'applicazione di una
legge (l'articolo 60 della legge regionale n. 22/2010), che prevede
l'obbligo di versare l'emolumento previsto per l'incarico
aggiuntivo all'ente presso il quale l'incarico viene esercitato (il
datore di lavoro della persona designata): parliamo dell'istituto
dell'incarico aggiuntivo. Si applica ai casi in cui l'ente
designante è lo stesso ente datore di lavoro che conferisce un
incarico a un proprio dipendente.
Nel caso che lei sottopone all'attenzione del Consiglio, quello
del Dottor Demarie, quest'ultimo ha un rapporto con
l'Unité
Mont-Cervin
e non con la Regione, mentre l'ente che lo ha
designato quale rappresentante all'interno del Cda della Casa di
riposo è la Regione, designazione del passato. La disposizione di
cui all'articolo 60 della legge regionale n. 22/2010 non trova
pertanto applicazione nel caso di specie. Per quanto riguarda la
ricostruzione dei fatti in termini giuridici e amministrativi,
quindi questo è. Per quanto concerne la domanda al punto 1): "se
l'emolumento del dottor Demarie è versato all'ente di
appartenenza", la risposta è: "no" perché appunto non rientra in
questa fattispecie e l'incarico di Presidente del Cda della Casa di
riposo J.B. Festaz lo svolge come attività extra ufficio
regolarmente autorizzata dal suo ente di appartenenza, percependone
legittimamente il compenso. L'attività di Presidente del Cda del
J.B. Festaz è svolta al di fuori dell'orario di lavoro di
Segretario della Comunità Mont-Cervin.
Per quanto riguarda la domanda al punto 2): "i motivi della
dichiarazione presente sul sito", la sua dichiarazione resa alla
Casa di riposo J.B. Festaz è corretta in quanto il rapporto di
lavoro del dottor Demarie presso l'Unité Mont-Cervin è un rapporto
di impiego contrattualizzato e non una carica.
Per quanto concerne il quesito n. 3), che credo invece sia la
questione più politica, io farei due discorsi diversi. Per quanto
riguarda l'infermiere, per tornare anche all'argomento di prima, il
J.B. Festaz deve rientrare nel disegno complessivo di una
riorganizzazione delle strutture pubbliche e quindi, sotto questo
profilo, anche rispetto a tutte le direttive che vengono date e
organizzate. La questione dell'infermiere probabilmente quindi
potrà essere ripresa nel breve periodo in quanto il J.B. Festaz ha
richiesto 10 posti di autorizzazione protetta
plus
e lì è
prevista una serie di caratteristiche del servizio che portano
anche a questo discorso. In ogni caso è una questione organizzativa
che va gestita in maniera diversa.
Per quanto riguarda i compensi, è evidente che, per tutti i
ragionamenti che abbiamo fatto in questi anni qua dentro nella
visione un po' complessiva dell'organizzazione dei compensi, questo
argomento deve rientrare a livello politico appunto in un'analisi
definitiva, pensando che oggi non siamo i soli soci di questo ente.
Non possiamo quindi semplicemente decidere, ma abbiamo bisogno,
anche allo stato attuale dell'organizzazione del servizio J.B.
Festaz, di ragionare insieme a tutti gli altri. È evidente che
dobbiamo pensare a questi compensi ragionando come si è ragionato
su tutte le altre partecipazioni in società, in fondazioni e in
tutto il resto. È evidentemente assunto quindi l'impegno politico
di fare un ragionamento complessivo che ci riporti all'interno
della discussione che abbiamo fatto sulla legge sulle società
partecipate e su tutto il resto.
Président -
La parole au collègue Cognetta pour la
réplique.
Cognetta (M5S) -
In effetti, Assessore, come ha visto,
l'avevo messo in forma dubitativa e interrogativa per quanto
riguarda l'emolumento e per quanto riguarda la dichiarazione. Se ci
soffermiamo sui compensi, il problema è, invece, un pochino più
importante e sicuramente più grave, perché? Perché questo fatto di
dare i compensi è del 2015, mentre prima era gratuito, a maggior
ragione mi viene da dire in questo caso che c'è forse una questione
aggiuntiva: che non andava fatto. Io in questo caso credo sia
abbastanza facile per voi mettervi d'accordo come Regione insieme
agli altri due enti (Comune e Clero) per addivenire ad utilizzare
questi soldi in maniera più corretta. D'altronde non credo che ci
siano problemi di questo tipo da parte di chi fa parte del Cda in
questo momento, 1200 euro lordi alla fine sono ben poco per chi è
già dirigente; di conseguenza, penso che possano essere utilizzati
per fare altro e per fare un servizio migliore alla Casa di
riposo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK