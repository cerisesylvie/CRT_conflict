Consiglio Regionale della Valle d'Aosta - Oggetto del Consiglio n. 3452 del 21 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3452 del 21 marzo 2024 - Resoconto
OGGETTO N. 3452/XVI - Ritiro di mozione: "Impegno del
Presidente della Regione a sollecitare il ripristino della
riduzione al 10% dell'Iva sulle cessioni di pellet".
Bertin (Presidente) -
Riprendiamo i lavori col punto n.
46. Consigliera Minelli, a lei la parola.
Minelli (PCP) -
Come è noto, con la fine del mese di
febbraio è scaduta l'agevolazione relativa all'Iva ridotta sul
pellet che era stata prevista dall'articolo 17
bis
della
legge di bilancio 2023, poi prorogata dalla legge di bilancio
2024.
L'articolo 11, comma 2bis, introdotto nel corso dell'esame
parlamentare, ha infatti confermato l'aliquota ridotta al 10% in
luogo dell'aliquota ordinaria al 22% soltanto per i mesi di gennaio
e febbraio del 2024. Dal primo marzo, siamo tornati all'Iva al
22%.
I dati dei principali siti di aziende specializzate in materia
di energia, cito ad esempio il portale "Quale Energia" o il sito
"Elettricità Futura", di cui è Vicepresidente l'amministratore
delegato di CVA, indicano che l'Italia è al primo posto nell'Unione
Europea - sono dati del 2021 - per numero di apparecchi domestici a
pellet installati.
Tali dati riportavano oltre 2 milioni di apparecchi tra stufe,
termo camini, caldaie e cucine; dato in crescita soprattutto nelle
regioni alpine, ma non solo.
Si tratta di un sistema di riscaldamento che può essere utile in
una fase di transizione dall'uso del fossile, benché non sia
totalmente privo di emissioni, e non sia soprattutto paragonabile
all'efficienza e all'efficacia delle pompe di calore e
dell'elettricità.
Potrebbe essere però ancora più utile se concepito in un'ottica
di uso oculato all'interno della filiera legno e se si potesse
evitare l'importazione da altri Paesi e da territori lontani.
Sappiamo tutti che anche nella nostra regione l'uso del pellet è
molto diffuso e ha progressivamente sostituito negli ultimi anni
l'utilizzo della legna come combustibile e ci sono molti impianti
di riscaldamento domestico di questo tipo.
Il nuovo aumento dell'Iva ha generato non poche preoccupazioni
perché va sicuramente a sommarsi all'aumento delle bollette per
l'energia elettrica e, più in generale, ad altri tipi di spese
crescenti che ogni famiglia deve affrontare.
Poche settimane fa - ormai è passato più di un mese -, il 15
febbraio, il Consiglio dei Ministri ha approvato il cosiddetto
disegno di legge sulla montagna che introduce delle disposizioni
per il riconoscimento e la promozione delle zone montane,
finalizzato a favorire lo sviluppo economico, la ripresa delle zone
montane e a ridurre le condizioni di svantaggio dei Comuni
montani.
Un disegno di legge che ora deve andare in Parlamento e sul
quale la discussione, quindi anche le proposte di miglioramento,
sono possibili.
Crediamo che anche sulla questione specifica dell'aliquota Iva
sul pellet sia importante riflettere e richiedere degli interventi
specifici, senza per questo dimenticare l'impulso ed il sostegno
che devono essere previsti per altri sistemi più performanti e
privi di emissioni.
Ci sono state, lo ricordiamo, in passato sia delle iniziative
consiliari che parlamentari su questo tema, presentate da vari
gruppi politici, anche sostenuti da gruppi politici regionali.
Proprio per queste motivazioni, e perché riteniamo che si tratti
di un argomento di interesse di molti cittadini, proponiamo quindi
al Consiglio regionale innanzitutto di impegnare il Presidente,
attraverso i canali istituzionali e tramite i Parlamentari
valdostani, a sollecitare il ripristino della misura di
agevolazione relativa alla riduzione al 10% dell'imposta del valore
aggiunto sulle cessioni di pellet e a prevedere, di conseguenza,
una specifica proposta emendativa alla legge sulla montagna.
In secondo luogo, ad invitare le forze politiche, che hanno
rappresentanti in Parlamento, ad impegnarsi per un ripristino di
quest'agevolazione all'interno della normativa statale.
Presidente -
La mozione è stata illustrata. Apriamo
pertanto la discussione generale. La discussione generale è aperta.
Vi sono degli interventi? Si è prenotato il consigliere Manfrin, ne
ha facoltà.
Manfrin (LEGA VDA) -
Desidero ringraziare le colleghe di
PCP per aver depositato quest'iniziativa; un'iniziativa che, come
le colleghe e come i colleghi in tutta quest'Aula ricorderanno, era
già stata oggetto di diverse iniziative, da una parte ispettive, e
dall'altra anche invece di mozioni, non ultima la mozione
presentata a prima firma del collega Ganis ed approvata da questo
Consiglio, che chiedeva proprio in un momento chiaramente
differente (parliamo del dicembre 2021), un intervento di questo
tipo che potesse andare ad abbattere quelli che sono i costi del
pellet.
Un'attenzione, quindi, che la Lega ha sempre dimostrato, non
soltanto qui in Valle d'Aosta ma su tutto il territorio nazionale,
un'attenzione importante perché quello del pellet è un tema che
tocca sicuramente tutte le comunità che hanno necessità di far
fronte al riscaldamento della propria abitazione con questo
combustibile.
Parliamo proprio del pellet che è un combustibile legnoso e
sicuramente rinnovabile, questo non sarà sfuggito anche alle
colleghe rispetto al tema del pellet; pertanto, secondo quello che
è il nostro modo d'intendere, al pari degli altri combustibili
legnosi, legna da ardere e cippato, deve godere dell'Iva agevolata
al 10%, come è stato tra l'altro - e questo credo che sia un
elemento utile anche a questo dibattito - fino al 2014.
Infatti, quello che molti non sanno, è che fino al 2014
quest'elemento godeva dell'Iva al 10%. Poi con la legge bilancio
2015, varata dal Governo Renzi con l'allora ministro Calenda, l'Iva
è stata portata al 22% ed è evidentemente un paradosso del tutto
italiano, che ha posto sullo stesso piano i combustibili fossili
con i combustibili rinnovabili; come sappiamo, sono due categorie
molto diverse.
Ma se nel 2015 ci fu quest'aggressione all'aumento dei costi
dell'Iva sul pellet, non possiamo non ricordare anche uno dei dati
che sono stati anche citati poco fa: le aziende italiane
produttrici di tecnologie per il riscaldamento domestico a pellet
sono
market leader
europee, rappresentando oltre l'80% delle
vendite del vecchio continente e sono anche un fiore all'occhiello
del Made in Italy, caratterizzate da un
turnover
annuo che
supera il miliardo di euro.
La stabilità del mercato, data dal ritorno all'Iva al 10% sul
pellet, è stata fondamentale anche per le aziende tecnologiche, che
hanno potuto incrementare le loro vendite nel mercato nazionale con
conseguente apporto positivo al bilancio dello Stato.
Dicevamo che nel 2015 il Governo Renzi, quindi il Governo PD, ai
tempi, decise che a questo punto però fosse venuto il momento di
aumentare l'Iva sul pellet, quindi si passò dal 10 al 22%.
Ricorderete però che, anche a seguito dei nostri stimoli, dopo
il 2021 venne introdotta la legge 29 dicembre 2022 n. 197 in cui
l'articolo 1, comma 73, prevedeva l'Iva agevolata sul pellet al 10%
per tutto l'anno 2023, e questa misura fu introdotta con un
emendamento di maggioranza a prima firma Lega: quindi fu la Lega
che si prese l'onore e l'onere, con quest'emendamento, di andare a
ridurre e abbattere l'Iva sul pellet; era un impegno che avevamo
preso, che fu reso sicuramente importante anche da questo passaggio
consiliare, che riuscimmo a portare a compimento.
Veniamo così ai giorni nostri: quindi, nel 2015 intervento del
Governo Renzi che aumenta l'Iva sul pellet, intervento dell'allora
Governo Draghi che abbatte l'Iva sul pellet e l'articolo 1, comma
46, della legge 30 dicembre 2023 n. 213, che proroga l'Iva sul
pellet al 10% per i mesi di gennaio e febbraio 2024.
Questa disposizione fu introdotta nel passaggio al Senato, con
emendamenti dei relatori, fortemente voluta dalla Lega: anche qui
ci fu un nostro intervento determinante.
È chiaro che purtroppo, per arrivare a confermare certe misure,
c'è la necessità di trovare delle risorse e, come sappiamo, il
debito che ci siamo trovati grazie alle straordinarie misure - una
su tutte il 110% che ha portato ad una voragine dei conti pubblici
-, ha purtroppo trascinato con sé anche una serie di situazioni che
erano invece, secondo noi, da tutelare e che purtroppo hanno fatto
l'identica fine.
Però arriviamo oggi in Aula, grazie alla mozione delle colleghe,
a parlare nuovamente di questa necessità che noi ci troviamo a
condividere pienamente, e la condividiamo pienamente a tal punto
che possiamo annunciare qui alle colleghe che la loro impegnativa è
già stata ampiamente superata, tant'è vero che il 7 di marzo del
2024 - ovviamente ci lavoravamo da tempo -, siamo riusciti
finalmente ad arrivare a capo di un lavoro importante con un
disegno di legge depositato a prima firma dai senatori Spelgatti,
Romeo e Bergesio. Abbiamo depositato un disegno di legge che è
intitolato: "Modifiche la tabella A allegata al decreto del
Presidente della Repubblica 26 ottobre 1972 n. 633 per la riduzione
dell'aliquota dell'imposta sul valore aggiunto relativa alle
cessioni di pellet".
Con questo disegno di legge abbiamo voluto rappresentare
esattamente quello che le colleghe in quest'Aula chiedono nella
mozione, ovvero con questo disegno di legge depositato al Senato
della Repubblica, a prima firma della senatrice Spelgatti e con la
firma anche del capogruppo della Lega Romeo, siamo andati
esattamente nella direzione che è stata suggerita dalla
mozione.
Con il deposito di questo disegno di legge cercheremo,
ovviamente, e abbiamo l'intenzione di andare nella direzione di
andare a coprire e di andare finalmente a tagliare il costo
dell'Iva sul pellet come è stato richiesto. Questa è una battaglia
che la Lega ha condotto con energia, con forza, non soltanto in
Valle d'Aosta, ma in tutto il resto del territorio e ci crede al
punto tale da aver voluto trasporla su un atto avente forza di
legge depositato.
Quindi, a fronte di questo, e ritenendo che le esortazioni che
condividiamo delle colleghe siano state superate nei fatti, non
possiamo che astenerci sulla mozione, ringraziando però per lo
stimolo.
Presidente -
Altri interventi in discussione generale?
Non vedo altre richieste, chiudo la discussione generale. La
discussione generale è chiusa. Per il Governo, replica il
Presidente della Regione.
Testolin (UV) -
La discussione generale ci ha messo di
fronte ad una situazione di stimolo di un'iniziativa che era già
stata presentata in quest'Aula dalla Lega Valle d'Aosta e che a suo
tempo era stata approvata più o meno negli stessi termini della
proposta di oggi; l'iniziativa era poi stata sviluppata dal
presidente Lavevaz, che aveva sollecitato tutta una serie di
interventi, sia da parte del senatore e del deputato valdostani,
sia dal Presidente della Conferenza delle Regioni, che aveva poi
inserito, nel percorso di valutazione tra le Regioni e poi tra
Stato e Regioni, quello che era poi diventato un elemento
rafforzativo per andare nella corretta direzione di un abbassamento
dell'aliquota Iva.
Quello che è interessante, e sarebbe auspicabile, sarebbe un
abbassamento definitivo dell'aliquota Iva dal 22 al 10%, e non un
una tantum
. Sarebbe poi da attendere una stabilizzazione del
prezzo, perché molte volte l'abbattimento dell'Iva si confonde con
un aumento della materia prima e va a vanificare uno sforzo anche
da parte della pubblica Amministrazione, che evidentemente deve
fare i conti con un'entrata inferiore, che è un po' quello che si
dice a livello locale in qualche circostanza.
Fa piacere quindi sentirsi dire che bisogna sempre fare i conti
con le risorse che poi vengono a mancare per alcune decisioni.
Questo funziona a livello statale come a livello regionale.
Quello che mi piacerebbe capire, prima di esprimere quello che
può essere un giudizio da parte della maggioranza, è che se, a
fronte delle situazioni che sono emerse, l'impegnativa continua ad
essere sul piatto, se ci sono delle indicazioni diverse da parte
dei proponenti. Se è possibile io poi potrei intervenire di nuovo
per dichiarazione di voto. Quindi aspetto le valutazioni dei
proponenti per poi dare la nostra indicazione.
Presidente -
Consigliera Minelli, ne ha facoltà.
Minelli (PCP) -
Intanto ringrazio il collega Manfrin e il
presidente Testolin per i loro interventi. Faccio notare che noi
abbiamo depositato questa mozione che avrebbe dovuto discutersi nel
passato Consiglio, che era appunto il Consiglio del 7 di marzo, e
la mozione era stata presentata quindici giorni prima e non eravamo
a conoscenza del fatto che ci fosse un disegno di legge in itinere
depositato, come ci ha ricordato il collega Manfrin, in particolare
dalla senatrice Spelgatti, che abbiamo avuto fra di noi fino alle
elezioni del 2022.
C'è una cosa però che vorrei sottolineare: il collega ha fatto
riferimento ad una cronistoria di quella che è stata la situazione
dell'Iva sul pellet e ha fatto riferimento al periodo fino al 2015
e alle modifiche che sono intervenute successivamente.
Poi il collega Manfrin ha anche fatto riferimento alla questione
delle risorse che sono sempre poche rispetto alle necessità che si
devono promuovere, e si è soffermato in particolare sulla questione
del 110%.
Ora, senza entrare in una diatriba su quella che può essere una
posizione più o meno favorevole rispetto a quella misura che era
stata prevista, io, personalmente, credo che in linea di massima
quella misura avesse un senso; se ci sono stati degli abusi, sono
abusi che devono essere corretti, ma, nella sua definizione, io
credo che fosse una proposta e poi una misura attuata che aveva un
senso.
Ricordo però, proprio perché stiamo parlando di risorse, che
sono limitate, che bisogna anche fare delle scelte sulle risorse e
quello che io vorrei sottolineare è che secondo il bilancio - parlo
del bilancio statale, ovviamente - la spesa prevista per quello che
riguarda gli armamenti è di 28 miliardi, ed è in crescita del 5,5%,
e negli anni recenti c'è stata sempre una robusta crescita del
budget
per quello che riguarda il Ministero della
difesa.
Il bilancio del Ministero della difesa quest'anno supera, per la
prima volta dalla nascita della Repubblica, i 29 miliardi, con un
aumento rispetto al 2023, quindi soltanto allo scorso anno - parlo
ovviamente del bilancio di previsione - del 5,1% in più, pari a
1.438 milioni di euro in più.
Si può richiamare il 110%, si possono richiamare le spese
militari, questo ovviamente dipende da quella che è anche la
sensibilità delle persone, io però rilevo che questa è una cifra
che, a mio avviso, è altissima e, personalmente, è anche una cosa
che mi preoccupa abbastanza a fronte di tutte quelle che sono le
esigenze a livello statale, le più disparate, che per quello che mi
riguarda hanno una precedenza in molti casi, non in tutti, rispetto
ad una scelta come questa, perché uno Stato ha il dovere di
difendersi e di pensare anche a quella che è appunto tutta
l'organizzazione di una difesa, ma sinceramente un 5,1% in più di
spese militari in un solo anno a me sembra una cifra
particolarmente significativa.
Riguardo alla richiesta del Presidente che chiede se sia
intenzione, a fronte dell'annuncio fatto dal collega, di mantenere
o meno la mozione, io so che questo è un disegno di legge, ed è un
disegno di legge che deve fare il suo
iter
parlamentare.
Anche soltanto pensando all'ultimo anno, al 2023, abbiamo visto
proposte che sono state fatte non dalle opposizioni, ma da
esponenti della maggioranza di Governo, siano essi appartenenti ad
una forza piuttosto che ad un'altra, che poi, per ragioni che non
stiamo qui a discutere, o si sono arenate o hanno subito delle
modificazioni, ma come poi è abbastanza normale che avvenga durante
un iter parlamentare.
Quello che noi riteniamo di modificare, se si ritiene, se c'è
l'intenzione di tutti, e lo dico perché il Presidente mi chiede se
manteniamo la cosa, quindi è per questo che faccio una proposta:
l'impegnativa chiedeva di impegnare il Presidente, attraverso i
canali istituzionali e tramite i parlamentari valdostani, a
sollecitare il ripristino della misura di agevolazione; quindi io
direi che si potrebbe anche scrivere: "tenuto conto del disegno di
legge", il numero non lo so, "presentato in Parlamento" e poi
cambierei il termine con "a perseguire il ripristino della misura
di agevolazione".
Poi la seconda impegnativa che per noi era: "invitare le forze
politiche ad impegnarsi per un ripristino", la cambierei dicendo:
"ad invitare le forze politiche a continuare ad impegnarsi per un
ripristino di tale agevolazione nella normativa statale".
Presidente -
Teniamo presente che la discussione generale
è già stata chiusa, pertanto le modifiche o sono all'unanimità, nel
senso che tutto il Consiglio è d'accordo, altrimenti non si possono
introdurre delle modifiche ad un testo.
Consigliere Lavevaz ne ha facoltà.
Lavevaz (UV) -
Solo per chiedere una breve sospensione a
nome dei gruppi della maggioranza.
Presidente -
Sospensione accordata. I lavori del
Consiglio sono sospesi.
La seduta è sospesa dalle ore 17:29 alle ore 17:40.
Bertin (Presidente) -
Riprendiamo i lavori. La
discussione generale è stata chiusa. Replica, intervento dei
promotori? Qualcuno dovrebbe intervenire per spiegare. Consigliere
Manfrin, ne ha facoltà.
Manfrin (LEGA VDA) -
Ho ascoltato ovviamente la replica
della collega, non voglio evidenziare che magari era il caso di
parlare un pochino più della questione ed un po' meno delle
divagazioni sui fondi e quant'altro, ma, a prescindere da questo,
come ho già fatto notare per le vie brevi, in realtà purtroppo la
mozione, che arriva dopo la chiusura della discussione generale non
può essere emendata, presenta un'impegnativa vecchia e peraltro
anche una proposta emendativa "alla costruenda legge sulla
montagna" che poco ha a che vedere con la riduzione dell'aliquota
dell'imposta dell'Iva sul pellet, perché ovviamente quella è una
tabella allegata al decreto del Presidente della Repubblica del 26
ottobre 1972 n. 633 e quindi il disegno di legge interviene
esattamente in quel caso e va nella direzione che è stata indicata
correttamente dal Presidente, cioè quella di rendere questo tipo di
riduzione strutturale e non un intervento
spot
.
Purtroppo, interventi temporanei si sono resi necessari dal
momento e dalla necessità di intervenire puntualmente e
tempestivamente, soprattutto a fronte dell'aumento dei costi delle
materie prime e del pellet, che erano assolutamente schizzati verso
l'alto, e purtroppo molti Valdostani se lo ricordano, quindi noi
confermiamo l'intenzione di non sostenere quest'iniziativa.
Presidente -
Consigliera Minelli ha facoltà di
intervenire.
Minelli (PCP) -
Per rappresentare che, effettivamente,
con la chiusura della discussione generale, non sono possibili -
credo nemmeno se fossero accettate da tutti - le modifiche
all'impegnativa. Ribadisco il fatto che noi per lo meno non eravamo
a conoscenza di questo deposito del disegno di legge.
Sottolineo che non ci sono state divagazioni, perché se si parla
di risorse, le risorse vanno evidenziate nel loro complesso e
quindi quanto ho detto lo continuo a sostenere. Però noi ritiriamo
questa mozione e ci riserviamo di seguire l'
iter
di questo
disegno di legge sperando che, come è già accaduto per molti dei
provvedimenti che sono stati presentati a livello nazionale
all'interno di questa maggioranza di centro-destra, poi non dovremo
vedere qualche retrocessione o diminuzione di quello che è stato
previsto e che, peraltro, non abbiamo neanche avuto modo di vedere,
perché non conosciamo i contenuti di quel disegno di legge.
Il Consiglio prende atto del ritiro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK