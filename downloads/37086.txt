Consiglio Regionale della Valle d'Aosta - Oggetto del Consiglio n. 957 del 14 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 957 del 14 gennaio 2015 - Resoconto
OGGETTO N. 957/XIV - Elezione del Delegato della Regione
autonoma Valle d'Aosta per l'elezione del Presidente della
Repubblica.
Presidente
- Qualcuno ha delle proposte da fare sul punto
21.02? Ricordo che si vota con scheda e quindi prego il Segretario
e gli scrutatori... Siamo sul punto 21.02, c'è qualcuno che chiede
la parola? La parola al collega Borrello.
Borrello (SA)
- Sì, grazie Presidente.
Solo per fare un piccolo riassunto anche della sospensione che
abbiamo prodotto con i Capigruppo, era essenzialmente per
condividere con i colleghi Capigruppo quella che era la possibilità
di individuazione della persona da indicare come grande elettore,
che ci possa rappresentare all'interno dell'Assise romana, per
andare a definire la votazione del Presidente della Repubblica.
Fatto questo passaggio, noi avremmo pensato di proporre all'aula il
nome del Presidente della Regione Augusto Rollandin.
Presidente
- Ricordo che si voterà su scheda, scrivendo
il cognome o il cognome e il nome, è la stessa cosa. Se non ci sono
altre proposte...non vedo altre proposte, quindi prego di
distribuire le schede.
Appello nominale
Presidente
- Comunico il risultato:
- Consiglieri presenti e votanti: 35
- Schede valide: 35
- Schede bianche: 11
Ci sono 24 voti per Augusto Rollandin, Presidente della Regione,
che sarà il Delegato della Regione per l'elezione del Presidente
della Repubblica. La parola al Presidente della Regione
Rollandin.
Rollandin (UV)
- Grazie Presidente.
Ringrazio i colleghi per la fiducia. Vorrei approfittare di due
minuti innanzitutto per ricordare che oggi il Presidente Napolitano
ha dato le sue dimissioni, quindi credo che sia corretto, a nome di
tutta l'aula, ringraziarlo formalmente, ma credo di cuore per tutto
quello che ha fatto, credo che ci uniamo alle tante voci che oggi
abbiamo sentito giustamente per ricordare il prezioso lavoro
svolto. Avevo già avuto occasione di partecipare alla richiesta di
mantenere il suo mandato quando purtroppo non si trovava una
soluzione, quindi doppiamente siamo riconoscenti per lo sforzo
fatto per questi anni di preziosa gestione di una situazione
intricata. Vorrei anche nel contempo dire, come avevamo in qualche
modo visto con i rappresentanti Capigruppo, che mi impegno a fare
una riunione prima di scendere per la votazione, che sarà il primo
giorno, com'è stato già notificato, cioè ufficialmente come data il
29, quindi teniamo conto che il Delegato deve essere votato entro
il 22, quindi abbiamo fatto bene, credo, di fare questa votazione.
Mi impegno a fare una riunione con i Capigruppo del Consiglio
regionale per evidenziare le diverse sensibilità e per raccogliere
quelle che sono le proiezioni, i "prospetti" da tenere in
considerazione nel momento in cui ci saranno i nomi. Veramente, non
essendoci ancora le candidature, ecco, al di là di questo non si
può andare, siccome già l'altra volta era stato fatto e si chiedeva
anche al Deputato e Senatore, mi farò portavoce anche nei confronti
del Deputato e Senatore se è possibile fare questo incontro a tre,
tenuto conto che la delegazione valdostana è giusto che abbia in
qualche modo...partecipi a queste votazioni avendo un'unità
d'intenti che rappresenti la comunità che esprime questo Consiglio.
Questo quindi mi impegno a farlo, quando si deciderà, quando si
vuole...da domani in poi a fare questa riunione, adesso chiedendo
anche la partecipazione del Deputato e Senatore. Ringrazio ancora
per la fiducia e speriamo di trovare il sostituto di Napolitano in
un tempo ragionevole, ecco, da non dover fare il soggiorno romano
che superi un certo limite. Grazie ancora.
Presidente
- Grazie Presidente. Come concordato dai
Capigruppo, i lavori riprenderanno domani col punto 22 all'ordine
del giorno. La seduta è tolta.
---
La seduta termina alle ore 19,43.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK