Consiglio Regionale della Valle d'Aosta - Oggetto del Consiglio n. 615 del 31 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 615 del 31 maggio 1984 - Resoconto
OGGETTO N. 615/VIII - APPROVAZIONE DEL PIANO DI RIPARTO DELLA
SOMMA DI LIRE 2.400.000.000 AI SENSI DELLE LEGGI REGIONALI 2
DICEMBRE 1982, N. 84 E 28 DICEMBRE 1983, N. 81 ("FINANZIAMENTO PER
LA REALIZZAZIONE DI PRESIDI SOCIO-SANITARI DISTRETTUALI"). DELEGA
ALLA GIUNTA.
PRESIDENTE:
Do lettura della deliberazione allegata al
punto 35 dell'ordine del giorno dell'adunanza:
IL CONSIGLIO
- richiamate le leggi regionali 23 giugno 1983, n. 66; 2
dicembre 1982, n. 84 e 28 dicembre 1983, n. 81;
- richiamata la propria deliberazione n. 159 del 10 marzo
1983;
DELIBERA
di approvare il piano di riparto della somma di lire
2.400.000.000 (duemiliardiquattrocentomilioni) per gli anni 1983
(2° finanziamento) e 1984, ai sensi delle leggi regionali 2
dicembre 1982, n. 84 e 28 dicembre 1983, n. 81 ("Finanziamenti per
la realizzazione di presidi socio-sanitari distrettuali"), come
dall'allegato A);
di approvare la spesa complessiva di lire 2.400.000.000
(duemiliardiquattrocentomilioni), imputando la stessa:
- quanto a lire 1.700.000.000 (unmiliardosettencentomilioni)
al Residuo Passivo 40550 del bilancio regionale per l'anno 1984
"Spese per la realizzazione di presidi socio-sanitari distrettuali"
(fondo di lire 1.700.000.000 impegnato con deliberazione della
Giunta regionale n. 7942 in data 31.12.1982);
- quanto a lire 700.000.000 (settecentomilioni), mediante
impegno al Capitolo 40550 "Spese per la realizzazione di presidi
socio-sanitari distrettuali" del bilancio di previsione della
Regione per l'anno 1984, che presenta la necessaria disponibilità
di fondi.
3) di demandare alla Giunta regionale l'approvazione dei
successivi provvedimenti per la realizzazione dei presidi
socio-sanitari distrettuali di cui si tratta.
PRESIDENTE
: Ha chiesto la parola l'Assessore alla Sanità
e Assistenza Sociale Marcoz; ne ha facoltà.
MARCOZ (U.V.):
Allegato alla relazione della legge c'è
anche lo schema di ripartizione dei fondi per l'ultimazione dei
presidi o l'inizio di altri centri come quello di soccorso e
traumatologia di Courmayeur. Quindi la cifra è distribuita nei vari
distretti.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Propongo un emendamento all'allegato A.
Invece di indicare 250 milioni per il presidio socio-sanitario di
Verrès è opportuno metterne 240 perchè la somma del prospetto
arriva a 2 miliardi 410 milioni, invece la legge finanzia solo 2
miliardi e 400 milioni. Se non si corregge in qualche modo
il prospetto la legge viene respinta.
PRESIDENTE
: Ha chiesto la parola l'Assessore alla Sanità
ed Assistenza Sociale Marcoz; ne ha facoltà.
MARCOZ (U.V.):
Si tratta di un semplice errore di
battitura.
PRESIDENTE
: Accertato e corretto l'errore di battitura
pongo in votazione la delibera allegata al punto 35 dell'ordine del
giorno dell'adunanza.
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Riccarand)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK