Consiglio Regionale della Valle d'Aosta - Oggetto del Consiglio n. 1569 del 26 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1569 del 26 maggio 2022 - Resoconto
OGGETTO N. 1569/XVI - Reiezione di mozione: "Istituzione di
corsi di base per lo svolgimento di attività agricole finalizzate
all'autoconsumo".
Bertin (Presidente) -
Punto n. 50. Si è prenotato per
l'illustrazione della mozione il consigliere segretario
Distort.
Distort (LEGA VDA) -
Nell'illustrazione di questa mozione
non vi parlerò di rigenerazione urbana, di
smart city
, di
urbanistica e di architettura, però riprendo uno dei miei
leitmotiv
più frequenti, che, come mi ha più volte
riconosciuto il collega Grosjacques, è l'espressione
estote
parati
e mai come in questa mozione si percepisce l'indirizzo
verso quest'espressione:
estote parati,
"siate pronti",
quest'espressione non caratterizza la mia persona ma dev'essere
l'elemento caratterizzante naturale della classe politica, questo
deve essere il nostro compito per eccellenza, saper guardare la
realtà, scrutare gli scenari, indirizzare nell'ottica dell'essere
pronti. Penso sia condivisibile da parte di tutti, la sintesi del
nostro ruolo di Consiglieri nell'ambito del Consiglio regionale. In
questa linea la mozione prende premessa dal fatto che per gli
sviluppi concomitanti la crisi prodotta dalla pandemia da Covid,
ulteriormente aggravati da dinamiche internazionali, tra le quali
spicca purtroppo l'evento bellico in atto, sono emersi diffusi
aumenti di costi generali in capo alle famiglie, in capo ai
cittadini, accanto alle difficoltà di reperimento addirittura dei
beni compresi quelli del settore alimentare. Questo è un dato
critico, abbiamo però un altro dato a fianco: abbiamo il fatto che
il tessuto sociale valdostano è caratterizzato in forte percentuale
dal possesso di abitazioni alle quali sono annesse aree esterne di
pertinenza, le cui dimensioni spesso permettono una seppur minima
attività agricola in scala domestica, in ambito sia di orticoltura
che di frutticoltura, mentre solo una piccola parte del nostro
territorio è densamente urbanizzato. Fortunatamente abbiamo
quest'aspetto che da un lato può creare la fragilità, può creare
una serie di difficoltà, in questo caso rappresenta un elemento di
potenzialità.
Alla luce proprio di questa configurazione della proprietà
immobiliare in Valle d'Aosta, quindi si sta diffondendo per moto
spontaneo il fenomeno di attività agricola su scala domestica dove
i proprietari, indipendentemente dalle loro conoscenze, dalla
propria formazione professionale accademica, si impegnano e si
improvvisano nel ruolo di coltivatori. Occorre poi evidenziare che
l'attività di produzione agricola su scala domestica, se diffusa a
livello capillare in buona parte della popolazione valdostana, e
chiaramente anche se è sostenuta da una minima formazione può
contribuire - questo è estremamente importante - in modo virtuoso a
una produzione per l'autoconsumo dei relativi generi elementari,
cioè si innesca questo meccanismo che si capillarizza e si
diffonde. Tra l'altro, faccio presente che la pratica agricola
finalizzata all'autoconsumo o a una minima attività di scambio ha
caratterizzato le dinamiche della società rurale del nostro
territorio permettendo a intere generazioni la sussistenza anche in
periodi di forte criticità. Pensiamo a come la popolazione
valdostana dei nostri padri, dei nostri nonni, dei nostri bisnonni
ha saputo superare due conflitti mondiali nell'arco di una o
massimo due generazioni secondo come si vuole contare la durata di
una generazione. Queste sono considerazioni che inquadrano una
prassi che è già in atto, si è già messa in moto e deve essere
incentivata ed è estremamente importante cogliere l'occasione per
incentivarla. Rendiamoci però comunque conto che l'incentivazione
non avviene attraverso l'erogazione di somme, quella è la peggiore
incentivazione che si possa attuare, e io rassicuro subito il
Governo, che, come immagino, avrà già letto la mozione e quindi
capisce che non esiste l'obiettivo di aumentare la spesa pubblica;
l'obiettivo però è quello di creare, di far sì che... l'attività
spontanea esistente affinché possa essere potenziata, possa
diffondersi e possa essere mantenuta, ha bisogno di tutta una serie
di aiuti, indipendentemente dal lato economico, principalmente io
direi dal lato di formazione, cioè bisogna arrivare a pensare che
se la persona che non ha un'esperienza di attività agricola, che
non ha una competenza di attività agricola si mette e si improvvisa
in quest'attività può essere facilmente scoraggiata nel momento in
cui gli sforzi prodotti non producono altrettanto risultato, allora
questa delusione chiaramente va a vanificare tutto questo sforzo di
motu proprio
e tutta questa virtuosità che è insita in
quest'iniziativa. Tra l'altro, l'informazione non è soltanto
l'informazione di rudimenti base, penso che non ci voglia una
scienza, una laurea o chissà che titolo, chissà che percorso
formativo, imparare a seminare, a coltivare un orto e a condurre un
frutteto, però l'altro elemento importante è che una corretta
formazione potrebbe anche indirizzare un corretto uso di prodotti;
parlo anche di fitofarmaci e pratiche agricole ecosostenibili.
Rendiamoci conto dell'ecosistema, della fragilità dell'ecosistema,
quindi come diventa importante il pensare che questa formazione
vada ad aprire questi orizzonti. Infine possiamo constatare di
avere delle ottime professionalità sul territorio, abbiamo periti
agrari, dottori in agraria, dottori forestali, oltre al personale
docente dell'
Institut agricole régional
, il personale
presente in strutture regionali competenti, oltre ad altre figure
titolate, pensiamo a imprenditori di settore. Ipotizzare quindi un
programma di formazione nelle modalità è oggetto proprio
dell'approfondimento che dovrebbe nascere e scaturire
dall'accoglimento della mozione, ipotizzare un programma di
formazione attraverso le figure professionali idonee con opportune
dinamiche di convenzione, vale anche la dimensione del
volontariato, non escludo neanche quella, creando comunque uno
strumento valido per garantire un livello più elevato delle
conoscenze in ambito agricolo per tutti quei casi di soggetti
dilettanti amatoriali che si ritroverebbero in grado di svolgere
una più diffusa e una più efficace attività agricola per
l'autoconsumo.
Alla luce di queste premesse sin qui esposte, esplicito
l'impegnativa della mozione che impegna il Governo della Regione ad
avviare le ricognizioni necessarie all'istituzione di corsi di base
per lo svolgimento di attività agricole finalizzate all'autoconsumo
per soggetti non professionisti, a partire dal coinvolgimento delle
rispettive strutture regionali di competenza, dei rispettivi ordini
professionali di categoria e le strutture didattiche presenti sul
territorio,
in primis
suggerisco l'
Institut agricole
,
le aziende e gli Enti locali per la diffusione sul territorio, in
modo da individuare la possibilità e i modi di attuazione di un
progetto di formazione di base per soggetti dilettanti interessati,
incrementando così la diffusione dell'attività virtuosa di
sfruttamento delle potenzialità agricole in microscala. Grazie per
l'attenzione.
Presidente -
La mozione è stata illustrata, apriamo la
discussione generale. Se qualcuno vuole intervenire, si prenoti.
Non vedo prenotazioni, chiudo la discussione generale. La
discussione generale è chiusa. Per il Governo replica l'assessore
Sapinet.
Sapinet (UV) -
Grazie collega Distort. Quanto evidenziato
nelle premesse della mozione è indubbiamente condivisibile,
l'aumento generalizzato dei costi in capo ai cittadini e le
difficoltà che potrebbero esserci per il reperimento dei beni anche
alimentari, potrebbero spingere comunque le famiglie che hanno a
disposizione del terreno, e lo stanno già facendo, a intraprendere
appunto la coltivazione di orti per finalità di autoconsumo. Le
finalità di una buona consuetudine come questa non è solo un valore
aggiunto dal punto di vista economico ma è sicuramente anche
all'aspetto della salute, quindi nel coltivare e utilizzare
alimenti a chilometro zero, e poi anche una trasmissione, quindi
anche un valore sociale delle conoscenze, un patrimonio comunque
culturale che abbiamo imparato dai nostri nonni o dai nostri
genitori che non sempre è scontato. Tuttavia, pur condividendo,
corsi e iniziative del genere sono già ampiamente presenti e
diffusi sul territorio regionale, vado a memoria ma ho fatto anche
alcune verifiche, cito, ad esempio, il corso che diversi Comuni,
come Arvier, Charvensod, Saint-Christophe, tra gli altri, hanno
recentemente organizzato nei mesi di febbraio, marzo e aprile,
oppure i corsi previsti periodicamente dall'Associazione
agricoltura biologica e biodinamica della Valle d'Aosta. Si
considera indubbiamente lodevole l'iniziativa e riteniamo che
questa sia già largamente esplicitata dai nostri Enti locali e
dalle associazioni e che, come Assessorato, pur collaborando con
tutti questi enti, la nostra priorità è quella di concentrarsi
sulle esigenze anche formative delle aziende agricole, anche se
colpite duramente dal periodo di crisi che stiamo attraversando e
demandare, come detto, quindi agli Enti locali e alle associazioni
presenti sul territorio l'organizzazione di corsi e iniziative
legate all'orticoltura familiare.
Tra l'altro, va detto, questo anche di persona perché da Sindaco
organizzammo dei corsi del genere con porte spalancate e massima
collaborazione da parte di
Institut agricole régional
che
lei ha ben ricordato e Assessorato, il fatto di gestire questi
corsi a livello informale, culturale, sociale, anziché
professionale, come dovremmo fare come Assessorato, permette a ogni
associazione o biblioteca di adeguarsi meglio alle peculiarità del
proprio territorio, di svolgere i corsi dando le giuste
informazioni, senza appesantire sul lato delle formalità e di tutte
le prescrizioni a cui sono chiamate le aziende o da
un'organizzazione più elevata. Sicuramente - questo va detto -
l'emergenza Covid ha limitato se non addirittura fermato l'attività
di enti e associazioni, enti e associazioni che però stanno un po'
ripartendo, un po' come avviene in tutta la nostra regione, questa
tematica che è trattata all'interno di quest'iniziativa è oggetto
anche spesso di confronto con i rappresentanti di Enti locali, i
Sindaci o gli Assessori che hanno in capo ai Comuni la delega
all'agricoltura che infatti si interessano e appunto si cerca di
collaborare e di andare in quella direzione. Collaborare con i
tecnici dell'Assessorato, così come i docenti dell'
Institut
agricole régional
, tutti ovviamente nel rispetto delle regole
che permettono ai dipendenti pubblici delle attività extra
impiego... sono stati e sono attualmente ancora coinvolti in
iniziative del genere, come gli appassionati professionisti esperti
del settore, vanno a fare un po' quel ruolo che in certe famiglie
hanno avuto e hanno ancora i nonni, tramandando delle conoscenze
alle generazioni più giovani. Ricordo inoltre, questo è un qualcosa
in più, che il Centro agricolo di Saint-Marcel è comunque
visitabile, e che il personale dell'Assessorato è a disposizione in
quel sito per fornire indicazioni e suggerimenti per chi volesse
realizzare un orto familiare destinato all'autoconsumo, perché
quindi non si condividono i concetti espressi all'interno
dell'iniziativa? Perché è un qualcosa che è già in corso e appunto
si propone il ritiro o in alternativa ci asterremo.
Presidente -
Si è prenotato il consigliere Distort a cui
passo la parola.
Distort (LEGA VDA) -
Grazie Assessore per la risposta,
che, da un lato, mi conforta, ero a conoscenza anch'io di
iniziative a livello locale, mi conforta sapere che ci sia una
condivisione, però c'è una perplessità che mi rimane in mente:
questo tema non è una questione di hobbistica, questo tema è una
questione di sfida, perché, ripeto,
estote parati
vuol dire
essere pronti, siate pronti, non voglio assolutamente svolgere il
ruolo della Cassandra, però il fatto di poter avere la possibilità
di diffondere ulteriormente le attività e le buone pratiche a
livello capillare diventa un fattore estremamente importante. Io
sono convinto che, nel caso in cui ci fossero situazioni economiche
più gravose rispetto a quelle che abbiamo, sarà attraverso queste
buone pratiche che noi potremo permettere un certo livello di
qualità delle nostre comunità e proprio perché esistono queste
attività già spontanee sia dei cittadini, sia delle realtà locali,
è estremamente importante che ci sia un rapporto di messa in rete.
Questo rapporto di messa in rete permette esattamente il
superamento della sfida, il raggiungimento di obiettivi a livelli
molto più alti. Allora io prendo atto del fatto che voi riteniate
che si opera così talmente bene a livello locale da risultare
superflua l'approvazione di questa mozione, però permettetemi di
dire che io mi chiedo come possa l'Assessorato regionale
dell'agricoltura a non sentirsi sensibilizzato a diventare capo
regia, ma non per un ruolo egemonico, ma semplicemente per
un'ottimizzazione della gestione delle risorse, per la possibilità
anche soltanto di creare un
format
, di creare addirittura un
sistema di comunicazione, di diffusione, di incentivazione, di
promozione a livello anche solo informativo, perché se il tale
Comune svolge una certa attività, potrebbe essere resa più diffusa,
si potrebbe diffondere maggiormente quest'iniziativa e potrebbero
aderire non solo i cittadini del Comune, potrebbero aderire altri
cittadini che si spostano. Ci sono tante iniziative anche su altri
settori che vengono svolte dalle biblioteche comunali assolutamente
lodevoli ma che rimangono poi dei fatti e degli episodi chiusi
nelle loro realtà o per le persone che sono in contatto con
l'attività di queste iniziative. Questo è riduttivo perché si
tratta semplicemente di organizzare una regia per garantire una
messa in rete, per garantire a sua volta un'efficacia maggiore di
tutte queste attività virtuose. Io prendo atto del ruolo tra forze
di opposizione e forze di Governo, prendo atto dell'ottimismo suo
espresso, Assessore, ma io mi permetto di raccomandarle di prendere
in considerazione questo concetto della rete e questo ruolo di
messa in rete o lo fa l'Assessorato regionale dell'agricoltura
oppure chi lo fa? Non ritiro la mozione e la porto al voto perché,
oltre al mio
leitmotiv
estote parati,
c'è l'altra
frase di Saint François de Sales: "quando credi che qualcosa sia
giusto, costi quel che costi, falla" e quindi andiamo al voto.
Presidente -
Se non vi sono dichiarazioni di voto, metto
in votazione la mozione. Non vedo richieste, la votazione è aperta.
La votazione è chiusa.
Presenti: 35
Votanti: 17
Favorevoli: 17
Astenuti: 18 (Barmasse, Bertin, Bertschy, Caveri, Chatrian,
Cretier, Grosjacques, Jean-Pierre Guichardaz, Jordan, Lavevaz,
Malacrinò, Marguerettaz, Marzi, Padovani, Restano, Rosaire,
Sapinet, Testolin)
La mozione non è approvata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK