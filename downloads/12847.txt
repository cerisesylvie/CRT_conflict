Consiglio Regionale della Valle d'Aosta - Oggetto del Consiglio n. 3803 del 7 ottobre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3803 del 7 ottobre 1992 - Resoconto
OGGETTO N. 3803/IX Comunicazione al Consiglio di
provvedimenti amministrativi concernenti variazioni al bilancio di
previsione della Regione per l'anno 1992.
Presidente Ha chiesto di parlare l'Assessore al Bilancio e alle
Finanze Lavoyer, ne ha facoltà.
Lavoyer (ADP)
Il regolamento CEE 2052/88 prevede
numerosi interventi riguardanti la Regione, interventi contro il
declino industriale e contro la disoccupazione di lunga durata, per
l'inserimento professionale dei giovani, per l'inadeguamento delle
strutture agrarie.
Per detti progetti è previsto un intervento finanziario del
fondo sociale europeo, del fondo europeo di sviluppo regionale e
del fondo europeo agricolo di orientamento e garanzia.
Le leggi n. 845/78 e n. 183/87 prevedono la istituzione di fondi
di rotazione per il finanziamento a carico del bilancio dello stato
di detti interventi. In attuazione della richiamata normativa con
deliberazione di Giunta n. 7314/92 sono stati assegnati alla
Regione i fondi sottoindicati di origine comunitaria per
l'attuazione delle seguenti iniziative:
- Progetto comunitario Intereg, riguardanti le zone di frontiera
con la Confederazione Elvetica e con la Francia, L.
7.975.000.000;
- Progetto comunitario Horizon, riguardante l'inserimento
occupazionale di persone handicappate e di taluni gruppi di persone
svantaggiate, L. 70.000.000;
- Progetto comunitario Eurofor, riguardante le nuove qualifiche,
le nuove competenze e le nuove opportunità di occupazione, L.
171.000.000;
- Progetto comunitario Nov, riguardante la promozione della
parità di opportunità per le donne per quanto riguarda
l'occupazione e la formazione professionale, L. 231.000.000.
Con deliberazione di Giunta 7315 del 21 agosto 1992, con
riferimento alla normativa illustrata in precedenza, si provvede
alla iscrizione di somme di provenienza comunitaria per interventi
strutturali per la realizzazione dell'obiettivo 2 del regolamento
CEE. Più in dettaglio, la variazione del bilancio ammonta a L. 1987
milioni, di cui per il sottoprogramma Ambiente e ripristino siti
910 milioni, per il sottoprogramma Sviluppo e rafforzamento del
tessuto delle piccole e medie imprese 806 milioni, per il
sottoprogramma Turismo, cultura ambientale, 271 milioni.
Entrambe le deliberazioni, inoltre, prevedono la istituzione di
numerosi capitoli per memoria, per l'iscrizione di future
assegnazioni provenienti dai fondi di rotazione statali, di cui
alle leggi 845/78 e 183/87. Per altri capitoli è prevista la
rettifica della denominazione per circoscriverne con più esattezza
l'oggetto.
Presidente
Si tratta di una comunicazione di cui il
Consiglio è chiamato a prendere atto:
Il Consiglio regionale
- ai sensi del primo comma dell'articolo 42 della legge
regionale 27 dicembre 1989, n. 90;
prende atto
della comunicazione delle seguenti deliberazioni della Giunta
regionale:
Oggetto n. 7314 in data 21 agosto 1992:
Variazione al
bilancio di previsione della Regione per l'anno 1992, per
l'iscrizione di somme derivanti da assegnazioni della Commissione
delle Comunità Europee e dello Stato in funzione dell'attuazione di
specifiche iniziative comunitarie di cui all'articolo 11 -
Regolamento CEE n. 4253/88.
Oggetto n. 7315 in data 21 agosto 1992:
Variazione al
bilancio di previsione della Regione per l'anno 1992, per
l'iscrizione di somme derivanti da assegnazioni della Commissione
delle Comunità Europee e dello Stato in funzione dell'attuazione
dei programmi operativi finalizzati al conseguimento dell'obiettivo
n. 2 di cui al Regolamento CEE n. 2052/88.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK