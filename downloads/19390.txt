Consiglio Regionale della Valle d'Aosta - Oggetto del Consiglio n. 2547 del 3 aprile 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ELEZIONI
Precedente
Successivo
Resoconto integrale del dibattito dell'aula
Oggetto del Consiglio n. 2547 del 3 aprile 2002 - Resoconto
OGGETTO N. 2547/XI Predisposizione di un disegno di legge
organico relativo alla forma di governo e alla connessa legge
regionale. (Interpellanza)
Interpellanza Ricordato che, in data 7/10/1999 il Consiglio
regionale votò a maggioranza una mozione con la quale si impegnava
a "predisporre ed adottare un disegno di legge organico relativo
alla forma di governo e alla connessa legge elettorale, entro
diciotto mesi dall'entrata in vigore della legge costituzionale
(…) in discussione in Parlamento";
Ricordato altresì che tale legge costituzionale è entrata in
vigore da ben oltre un anno;
Osservato che nessuna iniziativa in tal senso risulta essere
stata assunta finora dalle forze politiche che si impegnarono, con
la citata mozione, a legiferare in tema di forma di governo e di
legge elettorale;
i sottoscritti Consiglieri regionali
Interpellano
il Presidente della Regione per sapere:
1) se la maggioranza che egli rappresenta intenda rispettare o
meno l'impegno che si è data votando la mozione richiamata in
narrativa;
2) in caso affermativo, quali iniziative verranno assunte (e con
quali tempi) per dotare la Valle d'Aosta di una legge organica
relativamente alla forma di governo e alla connessa legge
elettorale;
3) in caso negativo, quali sono le ragioni che indurrebbero la
maggioranza a smentire sé stessa.
F.to: Curtaz - Beneforti
Président
La parole au Conseiller Curtaz.
Curtaz (PVA-cU)
La presentazione di questa interpellanza
è agevole.
In data 7 ottobre 1999, mentre a livello nazionale si
discutevano le modifiche costituzionali che interessavano il nostro
Statuto, la maggioranza di questo Consiglio votò una mozione con la
quale si diceva:
"Il Consiglio regionale si impegna a
predisporre e ad adottare un disegno di legge organico relativo
alla forma di governo e alla connessa legge elettorale, entro
diciotto mesi dall'entrata in vigore della legge costituzionale
attualmente in discussione in Parlamento"
.
Ora, questa legge costituzionale dopo varie vicissitudini è
stata approvata, è entrata in vigore oltre un anno or sono ed il
termine dei diciotto mesi è relativamente vicino perché scadrebbe
prima della prossima estate, quindi il tempo utile per la
predisposizione e l'adozione di un disegno di legge è relativamente
poco. Atteso che su questa materia c'è un consistente silenzio,
quanto meno in quest'aula e nelle commissioni competenti, ci è
venuta la curiosità di sapere se la maggioranza che lei
rappresenta, Presidente, intende dare adempimento al proprio
obbligo politico certificato con quella mozione oppure se intende
evitare di dare adempimento a quell'obbligo e in questo caso quali
sarebbero le ragioni che
"indurrebbero la
maggioranza…"
- come diciamo
nell'interpellanza -
"… a smentire
sé stessa".
Président
La parole au Président de la Région, Viérin
Dino.
Viérin D. (UV)
En effet, au mois d'octobre 1999 le
Conseil de la Vallée a approuvé à la majorité une motion avec
laquelle le Conseil tout d'abord a réaffirmé un principe, à savoir
l'attribution de la compétence en matière électorale et de forme de
gouvernement au Conseil de la Vallée et par ailleurs a engagé le
Conseil de la Vallée, et donc les partis et les mouvements
politiques - il s'est agi d'un engagement de nature politique -, à
"predisporre e ad adottare un disegno di legge organico relativo
alla forma di governo e alla connessa legge elettorale, entro
diciotto mesi dall'entrata in vigore della legge costituzionale
attualmente in discussione in Parlamento?
.
Première constatation: le délai n'est pas encore dépassé, les 18
mois ne sont pas encore écoulés et pour l'instant la question que
M. Curtaz me pose est une question sur les intentions. Je dois dire
que j'aurais préféré de la part de notre collègue Curtaz la
présentation d'une motion sur ce sujet, non pas pour éviter le
débat, mais à juste titre pour le permettre parce qu'il s'est agi
d'un engagement des forces politiques et non pas d'un engagement de
ce Gouvernement ou du Président de la Région.
Je rappelle à M. Curtaz que le thème n'est pas inscrit au
programme de majorité. Je dois dire que, tout en considérant
l'importance du thème, M. Curtaz - volontairement ou
involontairement -, fait également état de certains oublis. Or, je
ne sais pas s'il a une conception de la politique comme quelque
chose de immuable, ou de statique. Force nous est à cet égard -
mais c'est simplement un élément de réflexion que je veux apporter
- de constater que les scénarios sont différents par rapport au
mois d'octobre 1999. Tout d'abord nous pouvons bénéficier de
l'expérience de formes de gouvernement différentes par rapport à
celle qui était préconisée, vu que nous avons vécu l'expérience des
élections directes de tous les présidents des régions à statut
ordinaire.
A ce propos ce ne serait pas à moi de vous le dire, M. Curtaz,
parce qu'il me semble être en contradiction avec moi-même en tant
que représentant du Gouvernement -, ce serait de votre part, de la
part d'un représentant du Conseil qui, à juste titre, revendique
toujours la centralité du Conseil et le fait de réglementer de
façon différente les rapports entre les exécutifs et les
assemblées, de constater que partout… -
et je ne le dis pas d'un point de vue partisan -, mais toutes les
forces politiques qui siègent au Conseil de n'importe quelle
région, de Centre Gauche ou de Centre Droite, s'expriment de la
même façon. Le Président de notre Assemblée pourrait intervenir
mieux que moi.
Il faut donc tenir compte des scénarios qui sont différents. Il
faut tenir compte aussi du fait que certaines forces politiques,
qui ici ont défendu à tout prix une modalité d'élection du
Président de la Région, ailleurs - je prends le cas de la Région
Frioul - ont fait des analyses différentes; je ne veux pas dire que
ce soit un bien ou un mal. Je ne veux pas non plus porter des
accusations, mais simplement affirmer que la politique est quelque
chose de dynamique et donc il faut donner le temps de réflexion à
la politique si nous voulons effectivement la considérer en tant
que telle.
De plus, je me permets également d'ajouter, avant de fournir la
réponse qui m'a été demandée - et je crois que M. Curtaz connaît
mieux que moi ce thème -, qu'il y a un engagement pour que cette
Assemblée s'exprime avant la fin de la législature quant à la forme
de gouvernement, tout en considérant par contre que ce même projet
de loi qui a été approuvé ensuite - quand nous discutions, nous, il
n'y avait pas de certitude quant à sa formulation définitive -,
pour ce qui est des dispositions transitoires - et nous avions
longuement discuté à ce propos -, formule des orientations précises
pour ce qui est de notre Région.
Ce que je voulais souligner, par contre, c'est le thème qui a
été introduit par cette réforme concernant le référendum: vous avez
discuté au sein de la commission - c'est à ce propos que je faisais
référence à votre connaissance du sujet - sur la nécessité (vous
avez présenté une proposition de loi à cet égard, mais vous avez
également constaté la nécessité du respect d'un certain délai, qui
doit nous faire réfléchir, que nous devons examiner et approfondir
pour vérifier quels sont les rapports entre une nouvelle loi et les
possibilités qui seront offertes aux électeurs de demander un
référendum confirmatif sur cette nouvelle loi de concilier ce délai
avec l'échéance de cette législature. Je soumets également à votre
attention cet élément de réflexion pour tirer quelle conclusion?
Que certainement il y a eu cet engagement et les représentants de
la majorité m'ont confirmé leur volonté de tenir cet engagement et
donc de donner une réponse à la question qui a été posée. Et ce,
dans le respect des délais établis par cette motion.
Président
La parole au Conseiller Curtaz.
Curtaz (PVA-cU)
Prendo atto della risposta non esaustiva
del Presidente. Se il Presidente mi consente, direi anche una
risposta un po' imbarazzata. Voglio replicare su alcuni punti: che
i 18 mesi non siano passati lo so anch'io, so fare un po' di conto
e l'interpellanza in nessun passaggio faceva riferimento ad un
termine scaduto; peraltro, quando si dice
"entro"
, non si
dice
"all'ultimo minuto"
, ma si dice che si può prendere
questa iniziativa in un lasso di tempo considerevole.
Sono passati circa 14-15 mesi e nessuna iniziativa ufficiale è
stata adottata, mi sembra che questo anche il Presidente l'abbia
riconosciuto. La sua risposta, Presidente, è stata imbarazzata
quando è stata fatta una distinzione, in verità assai poco
convincente, sull'impegno delle singole forze politiche che sarebbe
diverso dall'impegno della maggioranza e dall'impegno del Governo.
Lei quindi avrebbe auspicato una mozione in luogo di
un'interpellanza a lei rivolta.
Eh, no, Presidente, io non ci sto perché lei non è solo il Capo
dell'Esecutivo, lei qui è responsabile di una maggioranza, lei è
l'espressione massima della maggioranza regionale! Questa mozione
era stata votata dalla maggioranza e lei rappresenta la sintesi
politica di questa maggioranza, è la massima autorità politica in
questa sede, quindi io a lei devo rivolgermi. Consenta poi che
possa un consigliere di opposizione decidere se è più opportuno dal
suo punto di vista proporre una questione con un'interpellanza, con
un'interrogazione o con una mozione.
Il Presidente ha argomentato, venendo al merito, sul fatto che
la situazione politica sarebbe a suo dire cambiata, ci sarebbero
delle riflessioni che emergono dalle altre regioni, in particolare
dalla Regione Friuli, che farebbero pensare alla necessità di un
approfondimento di riflessione. Un'osservazione - direi - del tutto
legittima, ma non pertinente rispetto all'impegno che vi siete dati
perché non vi siete dati l'impegno di fare questa o quella riforma,
ma di affrontare il problema della riforma, quindi è evidente che
nel 1999 ci potevano essere degli scenari da perseguire, oggi ce ne
potrebbero essere altri, ma vi si chiede che voi adempiate a
quell'impegno facendo le riflessioni di oggi.
Purché le facciate. Purché non si cerchi di eludere questo
problema. E che si cerchi di eludere questo problema, Presidente,
io lo sospetto proprio dall'iter che ha avuto la legge sul
referendum confermativo che lei ha citato perché lei ha evidenziato
un dato giusto, ma che va nel senso opposto rispetto al suo
ragionamento. Lei dice:
"Attenzione perché dobbiamo tener conto
anche dei termini previsti dal referendum confermativo che non si
poteva immaginare nel momento in cui approvavamo quella
mozione".
Tutto vero, però il fatto che ci sia la possibilità
di un eventuale referendum confermativo rende necessari tempi più
brevi. Non possiamo fare le riforme, come lei forse per un lapsus
ha detto,
"entro la fine della legislatura"
, non possiamo
dare risposte la fine della legislatura; il termine massimo è
luglio 2002 proprio perché c'è la problematica del referendum
confermativo.
Da qui le mie lettere di sollecito, con repliche da parte del
Presidente della commissione, perché la legge sul "confermativo"
non andava avanti; non andava avanti, lo voglio chiarire, quando -
tutte le forze politiche d'accordo - all'inizio di dicembre 2001 si
era prospettato di portare quel disegno di legge in quest'aula
entro gennaio 2002; siamo agli inizi di aprile, cioè sono passati
altri due mesi e mezzo e oggi in quest'aula il disegno di legge non
c'è.
Credo che verrà posto in discussione in occasione del prossimo
Consiglio perché ormai tutte le commissioni hanno dato il parere
favorevole, ma questo per dire che personalmente, come membro di
quella commissione, ho dovuto denunciare quello che secondo me era
un atteggiamento dilatorio, il cui fine era quello di evitare di
discutere delle riforme perché non ci sarà più tempo.
Eh no, il tempo c'è. È che, per "cavare le castagne dal fuoco"
di una maggioranza che è divisa sul contenuto delle riforme
istituzionali - forma di governo e legge elettorale - si cerca di
accantonare il problema e attraverso artifizi procedurali far
trascorrere il tempo per non prendersi la responsabilità di dire:
"Vogliamo fare questo oppure non vogliamo fare niente"
. È
una posizione legittima quest'ultima, che non condividiamo, ma che
lo si dica, che si abbia il coraggio di dire alla pubblica opinione
che non si vuole modificare nulla. Questo sul piano della forma di
governo e della legge elettorale.
C'è poi il problema, che non è oggetto dell'interpellanza, dei
referendum, dove c'è un vuoto legislativo e lì una legge bisognerà
farla perché mi chiedo cosa potrebbe succedere oggi se un comitato
di cittadini, venisse qui e depositasse alla Presidenza del
Consiglio una proposta di referendum consultivo sul passaggio dei
TIR o su altre cose.
Cosa dovremmo dire: che non abbiamo ancora fatto la legge? Ma
come? È un anno che la Regione ha competenza su questa materia e
non abbiamo ancora fatto la legge? Non è ammissibile questa cosa!
Qui c'è una restrizione dei diritti del cittadino secondo me
inammissibile! Presidente, prendo atto del suo impegno, seppure
espresso attraverso molte titubanze, di portare la materia
all'attenzione di quest'aula. Abbiamo ancora tre mesi, aspettiamo
che le forze politiche dell'Union Valdôtaine, della Stella Alpina e
dei Democratici di Sinistra portino all'attenzione di questo
Consiglio, come si erano impegnate a fare, un disegno di legge
organico in questa materia. Quella sarà l'occasione per discutere
un disegno di legge sul quale ognuno si prenderà la responsabilità
di dire la propria. Se non lo farete, non solo non avrete adempiuto
a quello che era un vostro impegno con una contraddizione enorme,
ma sarete venuti meno ad un vostro dovere di chiarezza e di
responsabilità politica nei confronti della cittadinanza e
dell'opinione pubblica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK