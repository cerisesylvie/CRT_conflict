Consiglio Regionale della Valle d'Aosta - Oggetto del Consiglio n. 689 del 18 maggio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Precedente
Successivo
Resoconto integrale del dibattito dell'aula
Oggetto del Consiglio n. 689 del 18 maggio 1994 - Resoconto
OGGETTO N. 689/X - Designazione delle acque dolci salmonicole
e ciprinicole che necessitano di protezione o miglioramento per
esse­re idonee alla vita dei pesci, ai sensi del decreto
legisla­tivo 25 gennaio 1992, n. 130 per l'attuazione della
diret­tiva Cee 78/659.
Deliberazione - Il Consiglio
Richiamato l'atto dell'Assessore all'Agricoltura, forestazione e
risorse naturali, n. 1847 del 04.03.1994 con la quale si propone­va
al Consiglio regionale di deliberare, in applicazione del De­creto
Legislativo 25 gennaio 1992, n. 130, la designazione delle acque
dolci superficiali presenti nel territorio regionale che
ne­cessitano di protezione o miglioramento per essere idonee alla
vita dei pesci in:
- acque dolci salmonicole: tutte le aste torrentizie e la Dora
Baltea;
- acque dolci ciprinicole: i laghi di Saint-Marcel, siti nel
Comu­ne omonimo ed il lago di Villa, sito nel Comune di
Challand-Saint-Victor.
Tenuto presente che, a seguito della conferenza Stato-Regioni
tenutasi a Roma il 7 marzo scorso per discutere sulle
problema­tiche di cui trattasi, risulta che la designazione
proposta è ec­cessiva, vincolando la Regione al monitoraggio
dell'intero reti­colo idrografico valdostano.
Evidenziata, pertanto, la necessità di una designazione più
contenuta finalizzata alla protezione dei principali corsi d'ac­qua
e laghi presenti in aree protette di cui all'articolo 5 del
De­creto Legislativo innanzi citato o particolarmente interessanti
da un punto di vista ambientale.
Vista, alla luce di quanto detto sopra, in applicazione del
Decre­to Legislativo 25 gennaio 1992, n. 130, la seguente proposta
di designazione delle acque dolci superficiali presenti nel
territorio regionale che necessitano di protezione o miglioramento
per es­sere idonee alla vita dei pesci:
- acque dolci salmonicole: il torrente Savara, il torrente
Saint-Barthelemy, il torrente Chalamy;
- acque dolci ciprinicole: i laghi di Saint-Marcel, siti nel
Comu­ne omonimo, ed il lago di Villa, sito in Comune di
Challand-Saint-Victor.
Visto il parere favorevole rilasciato, in assenza del Dirigente,
dal Vicedirigente del Servizio forestazione e risorse naturali, ai
sensi del combinato disposto dell'articolo 72 della legge
regiona­le n. 3/1956 e successive modificazioni, e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Richiamato il decreto legislativo 25 gennaio 1992, n. 130;
Visto il parere della III Commissione consiliare permanente;
Delibera
1) di approvare, in applicazione del Decreto Legislativo 25
gen­naio 1992, n. 130, la seguente designazione delle acque dolci
superficiali presenti nel territorio regionale che necessitano di
protezione o miglioramento per essere idonee alla vita dei pesci
in:
- acque dolci salmonicole: il torrente Savara, il torrente
Saint-Barthelemy e il torrente Chalamy;
- acque dolci ciprinicole: laghi di Saint-Marcel, siti nel
Comune omonimo, ed il lago di Villa, sito in Comune di
Challand-Saint-Victor.
2) di sottoporre la presente deliberazione al controllo della
Commissione di Coordinamento ai sensi e per gli effetti
dell'ar­ticolo 1 lettera b) del Decreto Legislativo 13 febbraio
1993, n. 40, come corretto dal successivo 10 novembre 1993, n.
479.
Presidente -
La parola al Consigliere Tibaldi.
Tibaldi (LN) -
Volevo fare solo alcune
osservazioni. Sulla delibera vengono modificate le zone che erano
state individuate per il monito­raggio previsto da questa legge
nazionale che recepisce una di­rettiva europea.
Inizialmente si parlava di monitorare l'intero reticolo
idrografico valdostano ovvero la Dora Baltea con i suoi affluenti e
i relativi corsi d'acqua che vi affluiscono.Ora, in se­guito ad una
conferenza Stato-Regioni che si è tenuta a Roma il 7 marzo scorso,
c'è stata una modificazione notevole dell'area che diventa oggetto
di protezione. Dal reticolo idrografico nel suo complesso si
individuano sola­mente alcuni torrenti, in particolare il Savara,
il Saint-Barthélemy et il Chalamy quali acque dolci salmonicole e
due laghi, il Saint-Marcel e il lago di Villaz come acque dolci
cipri­nicole.
Non ci sono osservazioni da fare sulle acque dolci cipri­nicole
perché comunque per determinate specie di pesci è ne­cessaria una
determinata condizione delle acque, della tempe­ratura e dello
stato di inquinamento.
Per le acque dolci salmo­nicole invece è stata notevolmente
ridotta l'attenzione da parte della Regione sulle acque valdostane.
Mi sembra che questa ri­duzione sia eccessiva perché comunque
l'ambiente è la risorsa principale che abbiamo, che dobbiamo
valorizzare tutelandola, proteggendola, ma anche facendo sì che i
parametri di inqui­namento e di deturpamento rientrino entro
determinati limiti.
Vorrei sapere dall'Assessore se non ritiene opportuno rivedere
il contenuto della delibera ed allargare il monitoraggio delle
acque dolci salmonicole anche ad altri torrenti od eventualmen­te
allo stesso fiume Dora Baltea che comunque rimane il prin­cipale
corso d'acqua della nostra regione e che merita maggiore
attenzione.
Presidente -
Se nessun altro Consigliere intende
intervenire chiudo la di­scussione generale e cedo la parola
all'Assessore dell'agricol­tura, forestazione e risorse naturali,
Vallet.
Vallet (UV) -
Come ha sottolineato il Consigliere
Tibaldi, si tratta di dare applicazione ad un decreto legislativo
di recepimento di una di­rettiva comunitaria. In questi casi credo
che bisogna essere pragmatici e quindi realizzare fino in fondo che
cosa comporta dal punto di vista pratico ed operativo prendere
certe decisioni.
Siccome in relazione a questi corsi d'acqua e a questa
definizio­ne che noi andremo a dare bisognerà operare tutta una
serie di controlli e di monitoraggio, abbiamo voluto tenere conto
di al­cune questioni che ci hanno consigliato per il momento di
limi­tare questa individuazione, intanto perché non è ancora ben
chiaro chi si dovrà occupare di questo monitoraggio e di operare
concretamente questi controlli.
Il Consigliere Tibaldi sa che un gruppo di lavoro sta
predispo­nendo gli atti per la costituzione dell'Agenzia regionale
per l'ambiente che credo sarà l'organismo che dovrà interessarsi di
questi problemi. Ecco da dove è scaturita l'opportunità di
limi­tare a quei corsi d'acqua che fanno riferimento a aree
protette e a parchi il primo intervento.
Questo non significa assolutamen­te ridurre l'attenzione verso
il problema della salvaguardia ri­spetto all'inquinamento dei
nostri corsi d'acqua.
Voglio dire al Consigliere Tibaldi che è di prossima
approvazione da parte della Giunta un documento, che noi riteniamo
molto importan­te sotto questo punto di vista, che è la carta
ittica della regione, nel quale è stata fatta una analisi molto
puntuale della situa­zione dei nostri corsi d'acqua e nel quale
viene data tutta una serie di indicazioni.
Io credo che, non appena sarà definito esattamente dal punto di
vista delle competenze il modo pratico e concreto con cui si andrà
ad attuare questo decreto, nulla ci vieterà di ampliare lo spettro
dei corsi d'acqua da monitorare e quindi da tenere in particolare
osservazione.
Presidente -
Possiamo passare alla votazione della
deliberazione in oggetto.
Presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK