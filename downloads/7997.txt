Consiglio Regionale della Valle d'Aosta - Oggetto del Consiglio n. 2417 del 26 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2417 del 26 novembre 1986 - Resoconto
OGGETTO N. 2417/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 7492 in data 10 ottobre 1986:
Concessione di un contributo al circolo ricreativo Ente Regione
per il finanziamento della mensa per i dipendenti regionali e
assimilati per l'anno 1986 - Approvazione e liquidazione di
spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 7852 in data 24 ottobre 1986:
Lavori
di ammodernamento della strada regionale n. 28 di Bionaz, in
località Petit Quart, del Comune di Gignod (sez. 31-54) -
Approvazione di perizia suppletiva - Approvazione ed impegno di
spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 26
Contrari 1
Astenuti 1 (Aloisi)
Il Consiglio approva
Oggetto n. 7865 in data 24 ottobre 1986:
Lavori
di adeguamento dello stabilimento Balteadisk S.p.A. in Comune di
Arnad - Aggiudicazione a trattativa privata - Approvazione ed
impegno di spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Non comprendiamo la logica ed il modo
di procedere della Giunta regionale: si fa un intervento di 7
miliardi e 114 milioni, si approva lo stato finale significa che si
è verificato che l'opera è ultimata. Dopo aver approvato lo stato
finale, si fanno collaudi tecnici e ci si accorge che occorre
provvedere a nuovi impianti in base all'adeguamento delle norme
antinfortunistiche, lavori che riguardano una cabina elettrica di
una potenza insufficiente e altri lavori di cui non è neanche ben
chiara la natura. Si ricorre attraverso una trattativa privata alla
ditta che aveva appaltato i lavori principali: si tratta di lavori
per 250 milioni.
Questo a noi non sembra il modo cor retto di procedere; vorremmo
sapere allora cosa significa stato finale e perchè si è addivenuti
all'approvazione dello stato finale se c'erano manchevolezze negli
impianti o nella struttura.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I
.): La storia continua, e non ha mai
fine. Ho votato già contro quella perizia suppletiva e, nonostante
le promesse, si continua a portare in Consiglio le perizie
suppletive senza nessuna necessità.
Questa delibera poi grida vendetta. Se noi come Amministratori
dobbiamo subire uno strapotere dell'esecutivo in questi termini,
quindi con delle illegalità enormi, qui si supera tutto.
Ci si porta una grossa impresa, la Sud Costruzioni s.n.c.,
grosso cavallo di battaglia forse per qualcuno dell'esecutivo, ma
noi non possiamo avallare una situazione di questo genere!
Già questa delibera era partita in un certo modo, con perizie
suppletive siamo arrivati a 7 miliardi 114 milioni, poi si approva
lo stato finale dei lavori - e qui ci deve spiegare cosa significa
stato finale dei lavori, lo sa meglio di me l'Assessore Fosson -
adesso si improvvisa questo tipo di lavoro, norme
antinfortunistiche, ed addirittura si fa una trattativa privata con
una impresa che non ha competenze in questo tipo di lavoro.
Vogliamo capire cosa è successo, perchè si è insistito in questa
maniera e si va avanti in questa maniera. Non riesco a capire per
quale ragione è necessario promuovere una trattativa privata quando
ormai i lavori sono finiti. All'improvviso si sono scoperti questi
nuovi lavori non di competenza di questa impresa. Quale competenza
può avere questa impresa per questo tipo di lavoro?
E non dimentichiamo la prassi di questo appalto, partito per una
certa cifra, poi le perizie suppletive si sono accumulate una
dietro l'altra, e questa impresa mi sembra caratterizzata proprio
da questo tipo di aggiudicazione dei lavori. Aggiudica i lavori con
4042% di ribasso e poi automaticamente è premiata con perizie
suppletive che portano a lavori di svariati miliardi.
Questo è un modo di procedere che critichiamo. Non voterò questa
delibera per nessuna ragione. Se si va avanti su questa strada non
accusate i Consiglieri di fare dello scandalismo, in quanto i
Consiglieri hanno il dovere di denunciare queste cose; non hanno
forse il dovere di rivolgersi alla Magistratura perchè non rientra
fra i compiti di un Consigliere regionale farlo, però c'è anche, da
parte della maggioranza il compito di prendere in considerazione
alcune osservazioni fatte dai Consiglieri di opposizione.
Non facciamo qui l'opposizione per l'opposizione, ma non si può
non accorgersi che quando qui qualcuno denuncia delle situazioni,
c'è un silenzio assoluto da parte dell'esecutivo e si continua su
questa strada. E poi succede che esiste anche una personalità umana
che ognuno di noi ha, per cui quando vede questa chiusura, quando
vede questo modo di governare, un modo certo non positivo, a quel
punto l'unica arma che gli resta è quella di scegliere altre
strade, che condanno personalmente, ma a cui voi ci costringete a
ricorrere con il vostro atteggiamento.
Non volete prendere in considerazione quello che dice il
Consigliere Baldassarre? Bene, ma altri Consiglieri hanno detto in
diverse occasioni cose ancora più dure di quelle che ho appena
dette. Non voterò questa delibera.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI (N.S.):
Non c'è molto da aggiungere a quello che
hanno detto i colleghi; stato finale dei lavori approvato, lavori
per 250 milioni. Spero che l'Assessore Fosson dia delle spiegazioni
plausibili ad atteggiamenti e a risoluzioni di questo genere. Fra
l'altro qui non abbiamo a che fare con chissà quale imprenditore
pescato in chissà quale cittadina del nord Italia, intento al suo
ultimo fallimento; qui abbiamo avuto a che fare con una azienda che
a livello internazionale è una delle aziende leader in un settore,
azienda quindi che dava garanzie, ed è stato ribadito a più riprese
in questo Consiglio da parte di colui che tiene il "Dicastero"
dell'Industria che, se episodi negativi ci sono stati, si è
comunque riusciti ad indirizzarsi verso imprenditori che hanno alle
spalle esperienze e solidità.
Ma allora l'errore non sta più dalla parte degli imprenditori:
l'errore lo facciamo sempre noi, perchè se anche imprenditori
affidabili e aziende valide riconosciute a livello internazionale
con le quali entriamo in contatto poi portano a questi risultati,
siamo noi che non ci comportiamo come si deve, che non sappiamo
quello che facciamo, è l'Amministrazione regionale che è colpevole.
A questo punto si deve rivedere tutto il discorso che si è fatto e
tutte le discussioni che ci sono state rispetto agli interventi
industriali e ai lavori che sono stati eseguiti in altre occasioni.
Ma allora l'errore sta nel manico, non altrove.
Fra l'altro vorrei dare un Consiglio all'Assessore Fosson, chi
minuta queste deliberazioni dovrebbe aver l'accortezza di non
agitare il ferro nella piaga, perchè quando si mette fra parentesi
che certe norme infortunistiche erano già esistenti prima della
riconversione dello stabilimento.
....(INTERRUZIONE dell'Assessore Fosson che fornisce chiarimenti
in merito)....
Ma allora si deve scrivere che queste norme sono successive,
Assessore Fosson, perchè così come è scritta la delibera, dove si
dice "è stata rilevata la necessità e l'urgenza di provvedere
all'adeguamento delle norme antinfortunistiche di alcuni impianti,
(già esistenti prima della riconversione dello stabilimento).....",
si capisce tutt'altro di quello che volete dire. Altrimenti si deve
scrivere che l'adeguamento alle norme antinfortunistiche di alcuni
impianti già esistenti (aperta parentesi) in considerazione del
fatto che sono state modificate le norme (chiusa parentesi) si è
reso necessario.
Come seconda osservazione, vedo che sempre più spesso non ci
sono le sigle dei minutanti; questo è un errore perchè è opportuno
che si sappia da quali uffici provengono certi provvedimenti,
altrimenti la responsabilità ricade solo e completamente sul
politico. Per cui Assessore Fosson, a parte il discorso dei 250
milioni che è stato ben chiarito, anche questo aspetto che può
essere considerato secondario (ma che non lo è poi così tanto) va
curato, e l'Assessorato ai Lavori Pubblici non porta spesso le
sigle.
(Nuova precisazione dell'Assessore Fos-son).
Ma noi non le sappiano queste cose, e tanto meno le sanno coloro
che vanno a consultare le deliberazioni all'Albo Pretorio, che
hanno tutto il diritto, come cittadini, di sapere da dove
provengono certi provvedimenti.
Aggiungo solo che voterò contro questa deliberazione, e non mi
faccio neanche più gli auguri che queste cose non si ripresentino,
perchè in 19 mesi di permanenza all'interno di questo Consiglio, ho
più volte sentito dire dall'Assessore Fosson che cose del genere
non si sarebbero più verificate. Non posso più credergli.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
I lavori che erano stati appaltati nel
progetto principale e che con la perizia suppletiva ammontano a 7
miliardi 114 milioni, avevano avuto la loro fine naturale con uno
stato finale. Lo stato finale quindi è riferito
ai
lavori di
cui all'appalto principale e di cui alla perizia suppletiva. Tengo
a precisare che la perizia suppletiva non è stata richiesta
dall'impresa costruttrice che non ha fatto il 42% di ribasso, ma ha
vinto l'appalto con una offerta prezzi in cui la differenza fra il
miglior offerente che è l'impresa in oggetto e l'offerente a prezzo
più alto era dell'ordine di 2 - 300 milioni su 5 miliardi di
lavori; quindi non si tratta di ribassi folli, ma di ribassi frutto
di studio calibrato da parte di tutte le imprese. La perizia
suppletiva e l'appalto principale erano stati richiesti dalla
Olivetti. Sono cose fra l'altro che abbiamo già avuto modo di
precisare nel Consiglio in cui abbiamo discusso di queste cose: il
Presidente ha chiarito che questi maggiori oneri da parte della
Regione comportavano da parte dell'Olivetti l'onere di un maggior
numero di unità lavorativa occupate. Quindi il progetto principale
appaltato e la sua perizia suppletiva avevano raggiunto lo stato
finale ed erano conclusi.
Questi lavori si sono resi necessari successivamente a questo, e
mi pare che sia precisato. Il fatto della trattativa privata
all'impresa che aveva già lavorato è giustificato unicamente dalla
somma urgenza per completare e dare piena funzionalità allo
stabilimento.
Quindi è un caso - lo riconosco anche io, lo diceva il
Consigliere Mafrica - al limite, ma è stato giudicato necessario
per una somma urgenza. Con questo il capitolo Olivetti-Balteadisk è
concluso per quello che riguarda l'Assessorato ai Lavori
Pubblici.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Le spiegazioni dell'Assessore non ci
hanno convinto, quindi voteremo contro. Non ci hanno convinto
perchè non si tratta, come nel caso della COINCA, di avere a che
fare con un imprenditore volubile; riteniamo che l'Olivetti abbia
detto fino dall'inizio ciò di cui aveva bisogno. Proprio perchè ci
si riferisce a norme antinfortunistiche, che i progettisti e la
Regione e le aziende devono avere ben presenti, non ci convince il
fatto che si scopra il tutto dopo che sono conclusi i lavori e dopo
che si è fatto una perizia suppletiva.
Sulla trattativa privata, devo osservare che in questo caso non
si richiama una delle ultime leggi vigenti, si è invece andati a
pescare la legge del 1924 per giustificare la trattativa privata
con questa ditta. Credo che, ammesso che ci fossero problemi di
urgenza, durante l'anno e più di lavorazione si poteva anche
pensare a questo problema che la portata delle cabine rispetto alle
grandi produzioni industriali di quel tipo è essenziale, ma ammesso
che ci fosse la somma urgenza, non si è scelto la ditta
particolarmente specializzata, come si poteva fare con la
trattativa privata, sembrandoci questa una normale impresa non
particolarmente specializzata in questo campo.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Per dire che effettivamente
l'Assessore Fosson non ci ha dato delle indicazioni precise su
niente di quanto è stato richiesto. Avevamo posto una domanda
precisa: quale era la competenza di questa impresa per questo tipo
di lavoro, non essendoci opere murarie in questo tipo di trattativa
privata. La trattativa privata, che l'Assessore ha giustificato con
l'urgenza, la si poteva far benissimo con una ditta specializzata,
quindi non ricorrendo alla stessa ditta che non ha caratteristiche
tecniche per questo tipo di lavoro.
La giustificazione che l'Assessore Fosson ci ha portato è
fasulla, e non ci possiamo accontentare di queste spiegazioni. L'ho
detto già prima: non costringeteci a cambiare metodo, perchè non è
possibile sopportare come Amministratori queste cose.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 30
Favorevoli 20
Contrari 10
Il Consiglio approva
Oggetto n. 7867 in data 24 ottobre 1986:
Lavori
di adeguamento delle scuole elementari e costruzione di un annesso
edificio da adibire a mensa scolastica di Hône - Appalto dei lavori
a licitazione privata - Approvazione ed impegno di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli:30
Il Consiglio approva all'unanimità
Oggetto n. 7969 in data 24 ottobre 1986:
Concessione alla "Association régionale Amis Bataille des
Reines" di Aosta, di un contributo nelle spese per l'attività
dell'anno 1986.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Volevo chiedere se era possibile avere
il resoconto, e poi sapere se gli 84 milioni coprono la differenza
al 100%, oppure in percentuale come si danno a tutta una serie di
associazioni.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI (N.S.):
Nell'associarmi alle richieste del
Consigliere Millet, mi permetto di consigliare all'Assessore Perrin
di partecipare il più spesso possibile alle manifestazioni
organizzate dalla Association régionale Amis Bataille des Reines,
affinchè possa avere tutti gli opportuni contatti con gli
allevatori che si dedicano anche a questa attività, per favorire il
risanamento del bestiame con il suo diretto colloquio con gli
allevatori che evidentemente sembra essere il metodo seguito da
questa Giunta per raggiungere un buon risultato nella discesa
percentuale delle bestie malate.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Ho una domanda di carattere tecnico
sulla parte finanziaria: qui si richiama l'art. 28 del decreto
29.9.73, n. 600, che prevede l'assoggettamento a ritenuta d'acconto
del 4% in conto esercizio di contributi corrisposti da parte di
Regioni, Province e Comuni e altri Enti pubblici.
La domanda è questa: siccome in questo stesso Consiglio, fra
queste stesse ratifiche, ci sono numerosi contributi, mi chiedo
come mai soltanto agli amici delle Reines si faccia pagare il 4%, a
differenza degli altri contributi: oppure c'è qualche differenza
fra questo contributo dato a questa associazione e quello che verrà
dato alle pro-loco, e così via.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
Je n'ai pas ici le compte rendu pour le
consigner à M. Millet, je demanderai d'avoir une photocopie. La
contribution qui est donnée ici est pour parifier les recettes et
les dépenses de l'Association même, donc ce n'est pas un
pourcentage sur les pertes, mais c'est pour couvrir la
différence.
Pour ce qui est de la requête de M. Mafrica, le problème a été
étudié l'année dernière et nous devons appliquer ici. Je ne suis
pas fort en matière fiscale, mais il y a là des différences:
certaines contributions à fond per- du ne sont pas à soumettre à ce
prélèvement de 4%; dans ce cas - j'avoue, ce n'est pas une
explication légale - nous devons l'appliquer.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8047 in data 31 ottobre 1986:
Concessione di un contributo di lire 35.000.000 al Comune di
Montjovet nelle spese da sostenere per i lavori di pavimentazione
in conglomerati bituminosi di strade comunali - Approvazione ed
impegno di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8057 in data 31 ottobre 1986:
Lavori
di costruzione di un edificio da adibire a scuola media e a servizi
socio-culturali in località Villair, in Comune di Quart (1° lotto)
- Approvazione di perizia suppletiva e di variante - Approvazione
ed impegno di spesa - Approvazione di nuovi prezzi - Concessione di
proroga.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Qui c'è una perizia suppletiva che
meriterebbe qualche spiegazione. Si dice in sostanza che ci saranno
190 milioni di perizia suppletiva rispetto a una base d'asta di un
miliardo centoventi (quindi non sarebbe neanche eccessiva) per
problemi di mantenimento delle strutture. Ora, siccome non è
completamente chiaro nel dispositivo della delibera cosa si voglia
fare, vorrei avere qualche spiegazione.
Vorrei qualche chiarimento anche in merito allo spostamento
delle linee elettriche interessanti l'area del cantiere, con
rallentamento dei lavori.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Il motivo della perizia suppletiva è
strettamente tecnico; i lavori che vengono fatti in più sarebbero
stati appaltati con un secondo lotto, nel loro svolgimento
naturale. E' stato necessario farli prima per consentire una
corretta posa in opera della lattoniera (mi pare che sia descritto)
ed un getto, non diciamo più agevole ma più corretto della
struttura del tetto. Questo è il motivo per cui si è fatto in più
una parte di muratura.
La decisione della Giunta poteva essere quella di far fare tutta
la muratura e magari riassorbire tutto il ribasso d'asta;
volutamente ci si è limitati strettamente a quanto era
assolutamente necessario. In effetti anche il rapporto che il
Consigliere Mafrica faceva fra l'importo della perizia suppletiva e
l'importo base dell'appalto, denota questa volontà di mantenersi
allo strettamente necessario.
Per quanto riguarda lo spostamento dei cavi elettrici, è stato
fatto da parte dell'E.N.E.L. con un ritardo tale che ha fatto
slittare i tempi di esecuzione dei lavori, quindi non erano
imputabili all'impresa e per questo è stato riconosciuto
all'impresa un maggior tempo rispetto a quello contrattuale.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Ci deve spiegare l'Assessore
Fosson come mai per eseguire lavori che non erano previsti nella
stima progettuale iniziale, come lui ha già affermato, per cui
bisognava passare all'assegnazione di un secondo lotto, quindi
all'appalto di un 2° lotto, si è ricorsi invece a questa perizia
suppletiva. Questo è un modo di non fare gli interessi della
Regione, ma di fare gli interessi dei privati. Si vuole continuare
così? Si continui, ma non ci stancheremo mai di denunciare.
L'Assessore Fosson si è preso degli impegni un anno e mezzo fa, ma
di questi non ne ha mantenuti nemmeno l'1%.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Il secondo lotto, che è in preparazione
per essere appaltato il prossimo anno, sarà di un importo di almeno
un miliardo, un miliardo e mezzo; questa è una piccola parte che si
è resa necessaria per completare in maniera tecnicamente corretta
una serie di opere, come ho già descritto.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 21
Favorevoli 20
Contrari 1
Astenuti 9 (Aloisi, Bajocco, Breuvé, Dolchi, Mafrica, Millet,
Pascale, Torrione e Viberti)
Il Consiglio approva
Oggetto n. 8285 in data 31 ottobre 1986:
Concessione e liquidazione al Comune di Fénis di un primo
contributo di lire 100.000.000 per la ghiacciatura e l'ordinaria
manutenzione della pista regionale di slittino di Combasse in
Comune di Fénis, per la stagione 1986/87.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8356 in data 7 novembre 1986:
Realizzazione di opere di completamento dell'acquedotto comunale
per la zona ovest di Valpelline - Esecuzione lavori in economia
diretta - Approvazione di spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Qui c'è un caso analogo a quello che
abbiamo visto prima per la ex SIV. C'era un acquedotto per lavori
di 346 milioni e si è approvato lo stato finale dei lavori. Poi,
dopo che si è fatto questo, ci si rende conto che è necessario
provvedere con urgenza alla esecuzione di lavori complementari, che
constano nel ripristino di tratti di manto bituminoso. Cosa
significa? Che si sono messi i tubi, non si è ricoperto e si è
fatto lo stato finale dicendo che tutto era a posto? Si è pagato
all'impresa senza vedere se aveva rimesso il manto bituminoso nelle
condizioni preesistenti?
I lavori consistono ancora nel rifacimento di muri e manufatti
interessati dall'acquedotto: questa impresa mentre scavava, buttava
giù muri, distruggeva manufatti, non so di che natura. E ancora:
formazione di gabbionate a protezione dell'opera realizzata,
realizzazione di allacciamenti per utenze pubbliche; ma facciamo un
acquedotto senza prevedere gli allacciamenti per gli utenti? Questo
stato finale, siccome è inferiore al miliardo, avete deliberato che
si poteva fare come Giunta, poi portate una delibera in queste
condizioni: non credo sia facilmente negabile che qualcosa in
questi lavori non andava c'era. Si poteva provvedere prima senza
fare questa figuraccia.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Si tratta di lavori di migliorie e di
completamento concordati con il Comune: c'è uno stretto
indispensabile relativo ai lavori di acquedotto, si sono fatte
ulteriori opere sempre relative all'acquedotto proprio per dare un
miglior completamento del tutto.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 29
Votanti 25
Favorevoli 20
Contrari 5
Astenuti 4 (Aloisi, Breuvé, Pascale e Torrione)
Il Consiglio approva
Oggetto n. 8376 in data 7 novembre 1986:
Concessione e liquidazione di un contributo di lire 43.487.000
al Consorzio idrico di Mandriou, in Comune di Ayas, nelle spese di
costruzione dell'acquedotto omonimo - Approvazione e liquidazione
di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8377 in data 7 novembre 1986:
Concessione e liquidazione di un contributo di lire 35.200.000
al Consorzio idrico di Magnéaz in Comune di Ayas nelle spese di
costruzione dell'acquedotto omonimo - Approvazione e liquidazione
di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8378 in data 7 novembre 1986:
Lavori
di rifacimento del manto di copertura dello stabilimento ex Maxel
di proprietà regionale, in Comune di Gignod - Appalto dei lavori a
licitazione privata - Approvazione ed impegno di spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Non ricordo, il Consigliere Tamone lo
ricorderà molto bene, in che anno è stata ultimata la costruzione
della Maxel; chiedo l'Assessore come tecnico se il tempo per il
rifacimento del manto di copertura è quello normale dovuto
all'usura, o se ci sono dei problemi specifici per questo
stabilimento.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
In genere le coperture vengono date con
una garanzia di dieci anni.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI (N.S.):
Dichiaro che mi asterrò dalla votazione
dopo aver sentito quello che ha detto l'Assessore Fosson, perchè
una legge che abbiamo votato in questo Consiglio prevede per i
tetti in lose di pietra, e il caso probabilmente non è lo stesso,
che i tetti siano ammessi a contributo solo dopo trenta anni, la
seconda volta. Ritengo che undici anni per un tetto siano troppo
pochi, quindi qui bisognerebbe chiedere conto di quello che è
successo a chi questo tetto ha fatto. Non volevo dire niente, ma
siccome qui si dice: "Ah, ma tanto le garanzie sono di dieci anni"
- a parte il fatto che nessuna impresa dà garanzia di dieci anni,
perchè lo prevede la legge che una impresa sia perseguibile se dopo
dieci anni si verificano certe cose - mi viene il dubbio che dopo
dieci anni, e magari anche prima, questo tetto avesse dato dei
problemi, ma si è aspettato di far passare i dieci anni, così
all'impresa non si può più chiedere niente.
Mi astengo dalla votazione di questa deliberazione.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 20
Favorevoli 20
Astenuti 10 (Aloisi, Bajocco, Baldassarre, Breuvé, Dolchi,
Mafrica, Millet, Pascale, Torrione e Viberti)
Il Consiglio approva
Oggetto n. 8427 in data 7 novembre 1986:
Borsa
di studio istituita alla memoria dell'Abate J. M. Henry - Anno
accademico 1986/87.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8443 in data 7 novembre 1986:
Concessione e liquidazione di ulteriori contributi alle aziende
autonome di soggiorno alla Regione - Approvazione e finanziamento
di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8447 in data 7 novembre 1986:
Concessione di un contributo a titolo di acconto al comitato
organizzatore della Coppa del Mondo di sci nordico in programma a
Cogne il 13 e 14 dicembre 1986.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8448 in data 7 novembre 1986:
Concessione di un contributo a titolo di acconto al Comitato
organizzatore della XXXIV edizione della "Coppa Consiglio Valle",
gara internazionale maschile di sci di fondo, in programma a
Brusson l'11 gennaio 1987 - Approvazione ed impegno di
spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8449 in data 7 novembre 1986:
Concessione di un contributo a titolo di primo acconto al
comitato organizzatore della gara di slalom speciale femminile,
valido per la coppa del mondo di sci, in programma a Courmayeur il
18.12.1986 - Approvazione ed impegno di spesa.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI (N.S.):
Solo per dichiarare che mi asterrò dalla
votazione di questa deliberazione, in quanto risponde ad una logica
che non abbiamo accettato, cioè quella di scegliere una pubblicità
immediata con certe attività rispetto ad un comprensorio, correndo
dei gravi rischi dal punto di vista ambientale. Invece secondo noi
si trattava di mettere in essere una serie di operazioni di
ripristino e di attività di consolidamento e di reimpianto di
alberi, e così via, dopo di che si sarebbe potuto riprendere a
finanziare ed a favorire una serie di attività sportive che hanno
come effetto collaterale quello di pubblicizzare l'immagine della
nostra Regione. Abbiamo paura che fra qualche anno non potremo più
fare le gare di coppa del mondo e la pubblicità della nostra
Regione a livello ambientale sarà sui disastri avvenuti nel
comprensorio del Col Chécrouit.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Viberti)
Il Consiglio approva
Oggetto n. 8523 in data 7 novembre 1986:
Lavori
di costruzione della nuova strada per la frazione "di Chabodey" in
Comune di La Salle - Approvazione perizia suppletiva - Approvazione
ed impegno di spesa - Approvazione nuovi prezzi.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
A parte la mia posizione personale
sulle piste forestali che mi porterà all'astensione, voglio capire
la deliberazione in oggetto.
Si dà esecuzione all'Impresa Alpe Scavi di Mellé per lavori di
costruzione della pietra forestale di Chabodey per un importo
previsto di L. 344.577.960 al netto del ribasso d'asta del
3,19%.
La delibera fa presente che è necessario eseguire opere di
raccolta, smaltimento delle acque e maggiori scavi non previsti in
oggetto fino alla concorrenza del quinto d'obbligo, quindi per un
importo di spesa previsto in nette L. 412.689.604. Non ho capito il
meccanismo; cosa vuol dire?
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
La loi permet de pouvoir diminuer ou
augmenter le prix de soumission d'un cinquième, donc ici il était
nécessaire faire ces travaux. Malheureusement là nous avons eu
aussi l'imposition de la Commune de faire une variante, et donc de
pouvoir aller jusqu'au montant d'un cinquième en plus, ce qui porte
de 344 millions à 412 millions, et la possibilité d'exécuter des
travaux. La différence ce sont justement ces 80 millions.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 28
Favorevoli 28
Astenuti 2 (Torrione e Viberti)
Il Consiglio approva
Oggetto n. 8524 in data 7 novembre 1986:
Concessione di rimborso straordinario alla troticoltura di
Morgex per danni subiti in conseguenza ai lavori di costruzione
della cantina sociale di Morgex.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Nel corso dei lavori per costruire la
cantina sociale di Morgex manca l'acqua all'impianto di
troticoltura della ditta in oggetto. La ditta richiede i danni,
perchè c'è stato un danno di circa 11 milioni; la Regione riconosce
che la richiesta può essere accolta in quanto i danni devono
indirettamente essere imputati ai lavori di costruzione della
cantina sociale.
Chiedo di chi è la responsabilità di questi danni e perché
dobbiamo pagarli noi come Regione, perchè o ammettiamo che c'è una
responsabilità della Regione nel controllo e allora paghiamo noi,
oppure se è dell'impresa, li paghi l'impresa questi danni.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
Je crois que là on ne peut pas faire de
reliefs, ni à l'Administration régionale, ni à l'entreprise qui a
exécuté les travaux, puisque dans la construction on a coupé la
source qui alimentait, ce qui ne pouvait pas être prévu au moment
de la mise en projet ni au moment de l'exécution de l'oeuvre. On ne
pouvait pas savoir exactement ou cette source pouvait avoir son
cours. Donc c'est au moment de l'excavation qu'on a coupé la
source, et cela n'est imputable à l'entreprise.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 20
Favorevoli 20
Astenuti 10 (Aloisi, Bajocco, Baldassarre, Breuvé, Dolchi,
Mafrica, Millet, Pascale, Torrione e Viberti)
Il Consiglio approva
PRESIDENTE
: Data l'ora i lavori sono sospesi,
riprenderanno questo pomeriggio.
La seduta è tolta.
La seduta termina alle ore 13,18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK