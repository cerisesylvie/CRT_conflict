Consiglio Regionale della Valle d'Aosta - Oggetto del Consiglio n. 2669 del 12 giugno 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ALPINISMO
AMBIENTE
Precedente
Successivo
Resoconto integrale del dibattito dell'aula
Oggetto del Consiglio n. 2669 del 12 giugno 2002 - Resoconto
OGGETTO N. 2669/XI Disegno di legge: "Istituzione della
Fondazione "Montagna sicura"".
Articolo 1 (Oggetto)
1. La Regione promuove, in accordo con il Comune di
Courmayeur, il Soccorso alpino valdostano e l'Unione valdostana
guide di alta montagna, la costituzione di una fondazione senza
scopo di lucro denominata "Montagna sicura", con sede in comune di
Courmayeur, per lo studio dei fenomeni e delle problematiche
concernenti la sicurezza, il soccorso e la vita in
montagna.
2. Nello svolgimento della propria attività, la Fondazione si
coordina con le analoghe iniziative promosse dalla Regione, dalle
Comunità montane e dai Comuni valdostani.
Articolo 2 (Scopi)
1. La Fondazione persegue i seguenti scopi:
a) studio dei fenomeni climatici e meteorologici;
b) studio dei fenomeni ambientali che condizionano la vita in
montagna;
c) analisi del rischio idrogeologico;
d) promozione delle attività umane finalizzate al
contenimento del fenomeno dello spopolamento della
montagna;
e) promozione della sicurezza in montagna e delle attività di
tipo assistenziale e culturale di pubblica utilità ed
interesse;
f) studio delle problematiche concernenti il soccorso in
montagna;
g) promozione delle attività alpinistiche ed
escursionistiche;
h) gestione di un centro direzionale e di
accoglienza.
Articolo 3 (Costituzione e statuto)
1. Il Presidente della Regione è autorizzato, nel rispetto
delle condizioni poste dalla presente legge, ad assumere gli
accordi e a compiere ogni atto necessario alla costituzione della
Fondazione, provvedendo alla sottoscrizione dell'atto costitutivo e
dello statuto ad esso allegato, in conformità ai contenuti
stabiliti dalla Giunta regionale con propria deliberazione.
2. L'atto costitutivo e lo statuto della Fondazione debbono
comunque garantire il rispetto delle disposizioni della presente
legge e, in particolare, delle seguenti condizioni:
a) prevedere la costituzione di un centro direzionale,
ubicato nella Villa Cameron, in comune di Courmayeur, per la
predisposizione e l'attuazione di programmi di studio, di
sperimentazione, di formazione e di aggiornamento, nonché
l'affidamento della gestione amministrativa e logistica ad un
centro di accoglienza per raccogliere, valutare e distribuire le
informazioni prodotte;
b) finalizzare le attività della Fondazione alla salvaguardia
e allo sviluppo della sicurezza e del soccorso in montagna.
Articolo 4 (Soggetti partecipanti)
1. Partecipano alla Fondazione in qualità di soci
fondatori:
a) la Regione;
b) il Comune di Courmayeur;
c) il Soccorso alpino valdostano;
d) l'Unione valdostana guide di alta montagna.
2. I soggetti pubblici e privati che intendono aderire alla
Fondazione, successivamente alla sua costituzione, ne fanno
richiesta all'organo di amministrazione, il quale decide sulla loro
ammissione tenuto conto dell'idoneità dei richiedenti a concorrere
al raggiungimento degli scopi della Fondazione.
Articolo 5 (Patrimonio)
1. La Regione concorre alla formazione del patrimonio
iniziale della Fondazione attraverso il conferimento in comodato
d'uso dell'immobile denominato Villa Cameron, di proprietà
regionale, sito in comune di Courmayeur, con le relative
pertinenze, gli arredi e gli allestimenti.
2. I soci fondatori e gli altri soggetti di cui all'articolo
4, comma 2, possono concorrere alla formazione del patrimonio della
Fondazione, attraverso il conferimento, in comodato o in proprietà,
di beni da impiegare per gli scopi della Fondazione.
Articolo 6 (Contributo annuale e finanziamento di attività
specifiche)
1. La Regione concorre alle spese di gestione della
Fondazione mediante l'erogazione di un contributo annuo, da
sommarsi ai contributi elargiti a qualsiasi titolo dagli altri
soggetti fondatori, dai soci di cui all'articolo 4, comma 2, e da
eventuali sostenitori.
2. Il contributo regionale annuo, approvato con deliberazione
della Giunta regionale, è stabilito per l'anno 2002 in euro 80.000
e, a decorrere dall'anno 2003, in euro 50.000.
3. La concessione del contributo annuo è subordinata alla
verifica, da parte della Giunta regionale, delle attività svolte
dalla Fondazione, illustrate nella relazione annuale dell'organo di
amministrazione della Fondazione al Presidente della
Regione.
4. La Giunta regionale, nell'ambito dei fondi assegnati per
interventi finalizzati alla difesa del territorio dal rischio
idrogeologico, su proposta dell'assessore regionale competente in
materia di territorio, può deliberare assegnazioni straordinarie
per iniziative specifiche attuate dalla Fondazione.
Articolo 7 (Disposizioni finanziarie)
1. L'onere derivante dall'applicazione della presente legge è
determinato in euro 80.000 per l'anno 2002 e in annui euro 50.000 a
decorrere dall'anno 2003.
2. L'onere di cui al comma 1 trova copertura nell'obiettivo
programmatico 2.2.1.11. "Protezione civile" e vi si provvede
mediante riduzione di pari importo dello stanziamento iscritto al
capitolo 40700 "Spese per il potenziamento e l'ampliamento della
rete regionale di radio-comunicazioni per il servizio di protezione
civile", dello stesso obiettivo programmatico dello stato di
previsione della spesa del bilancio di previsione della Regione per
l'anno finanziario 2002 e di quello pluriennale 2002/2004.
3. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di bilancio
e finanze, le occorrenti variazioni di bilancio.
Président
Je voudrais rappeler à ce sujet que la
II
ème
Commission a exprimé à la majorité son avis
favorable, tout comme la V
ème
Commission, tandis que la
III
ème
a exprimé un avis favorable unanime. Le Conseil
permanent des collectivités locales à son tour a donné son avis
favorable à ce sujet. Qui parmi les Conseillers rapporteurs demande
la parole?
La parole au Conseiller Ottoz, est inscrit à parler en tant que
Conseiller rapporteur.
Ottoz (UV)
Je demande pardon pour mon retard, mais
j'étais à une réunion avec l'Assesseur Vallet, comme j'avais par
ailleurs dit à mon Chef de groupe. Je m'excuse.
Nel 1975 la Regione ha ricevuto in dono l'edificio, sito in
Courmayeur, conosciuto come "Villa Cameron?, dal nome della sua
proprietaria per lunghi anni frequentatrice delle nostre montagne
di cui si era profondamente innamorata e sulle quali si concentrò
la maggior parte della sua attività alpinistica, in quella cornice
del massiccio del Monte Bianco attorno al quale l'alpinismo è nato,
e con esso la figura e la professione delle guide alpine e di tutte
le professioni legate alla realtà della montagna. Molti di noi
ricordano ancora Miss Cameron, come era chiamata, le sue capacità
alpinistiche, il suo sigaro - forse vi ricordate che fumava il
sigaro - e il suo amore per la nostra Valle e la sua gente. May
Cameron vincolò il lascito all'utilizzazione della villa per
attività culturali o di utilità pubblica.
Nel 1997, in occasione di un congresso internazionale a
Saint-Vincent, emerse l'opportunità di realizzare un centro che
trasformasse in un coordinamento permanente l'annuale incontro
triangolare sul soccorso in montagna che vede assieme il nostro
Soccorso alpino e le corrispondenti organizzazioni francesi e
svizzere dell'altro versante. È perciò naturale ed opportuno che,
nel realizzare quest'obiettivo con l'isti­tu­zione della Fondazione
"Montagna Sicura?, essa trovi la sua sistemazione ideale nella
Villa Cameron.
Non possiamo negare che l'integrazione delle attività umane con
l'ambiente montano presenti ai giorni nostri delle oggettive
difficoltà, soprattutto considerata la presenza di flussi turistici
importanti. Per gli escursionisti e gli alpinisti ciò presenta
rischi reali, per minimizzare i quali è necessaria un'azione di
monitoraggio delle condizioni idrogeologiche e meteorologiche della
montagna, di informazione aggiornata, precisa ed affidabile a chi
si reca in montagna, di formazione ed aggiornamento tecnologico
degli operatori del soccorso alpino e di messa a punto, di costante
perfezionamento ed armonizzazione con i nostri vicini francesi e
svizzeri dei protocolli d'intervento nelle situazioni di emergenza
in montagna. La società evolve oggi molto rapidamente e il rischio
di un'aggressione nei confronti di un ambiente fragile e delicato è
reale. Come risposta, la natura continua imperterrita il suo
percorso e il clima, perturbato probabilmente anche dall'uomo, si
manifesta con eventi che noi definiamo eccezionali, ma che forse
non sempre lo sono.
Non pochi eventi calamitosi hanno coinvolto la comunità
valdostana, per ricordarne alcuni: l'alluvione del 1993/1994,
quella più recente e tragica del 2000, la valanga di Morgex, della
Brenva, del Pavillon, i movimenti franosi di Fiernaz, di Pondel, e
altri sono l'esempio pratico e concreto dei momenti critici della
nostra convivenza con la natura, innumerevoli poi gli incidenti in
montagna, molti dei quali purtroppo mortali causati talora dalla
fatalità, quando la montagna è imprevedibile, ma troppo spesso
dall'im­prudenza e dalla non accettazione dei propri limiti da
parte di chi l'affronta.
È perciò necessario studiare e confrontarci in modo pragmatico
con queste montagne, imparare ed insegnare ad avvicinarle con
maggiore rispetto, con la consapevolezza che non sempre l'ambiente
montano può fornirci risposte certe ed è importante far convivere
ambiente, agricoltura e turismo, garantendo un equilibrio e uno
sviluppo sostenibile.
La Fondazione "Montagna Sicura?, che nasce nella Villa Cameron,
- unico sito - sarà quindi un punto di riferimento, un centro
d'eccellenza in grado di: approfondire le conoscenze relative alla
montagna, ai rischi idrogeologici, in particolare legati al
comportamento delle masse nevose, all'effetto dei mutamenti
climatici ed al rapporto di questi fenomeni con le attività
dell'uomo nell'ambiente montano, siano esse lavorative, turistiche
o sportive; raccogliere, classificare, verificare e mantenere
aggiornate in tempo reale tutte le informazioni provenienti dai due
versanti delle nostre montagne, ponendosi come referente dei vari
punti d'informazione al pubblico disponibili in Valle d'Aosta, per
evitare costose duplicazioni e distribuire informazioni più
affidabili, realizzando i vantaggi pratici del binomio
informazione/pre­ven­zione; gestire il coordinamento informativo e
dei protocolli d'intervento con le organizzazioni del soccorso
alpino valdostana, francese e svizzera, accelerando l'introduzione
delle nuove tecnologie e applicandole alla realizzazione di nuovi
strumenti per il soccorso; contribuire ad una migliore gestione ed
organizzazione della formazione degli specialisti del soccorso in
montagna; concentrare gli studi, le esperienze e le rilevazioni
oggi realizzate da diversi organismi, basta ricordare che, ad
esempio, l'Ufficio meteorologico e l'Ufficio valanghe lavorano,
peraltro bene, sotto due dipartimenti diversi.
Sui problemi della sicurezza dell'ambiente montano interagiscono
altri soggetti: basta ricordare la Protezione civile, il CAI, le
varie società delle guide, i maestri di sci, l'Istituto della
montagna di Roma, eccetera. Serve, insomma, un centro di prestigio
internazionale, un autorevole ed efficace momento di raccordo e di
coordinamento. Con la Regione autonoma Valle d'Aosta e il Comune di
Courmayeur fanno parte di questa fondazione il Soccorso alpino
valdostano e l'Unione valdostana delle guide d'alta montagna.
Questi ultimi due organismi sono, di fatto, due entità da
moltissimi anni impegnate, con gran professionalità ed efficienza,
sul fronte della prevenzione e del soccorso, oltre ad essere i più
qualificati per la promozione della sicurezza in montagna e dello
sviluppo delle attività alpinistiche ed escursionistiche. Saranno
quindi questi due partner tecnici qualificati e prestigiosi il
braccio operativo della fondazione.
Va sottolineato, infine, come la disposizione presente al
secondo comma dell'ar­ticolo 4, che prevede la possibilità
all'iniziativa..., permetta lo sviluppo futuro della fondazione.
Essa inizia oggi la sua attività con risorse e competenze locali,
senza chiudere le porte ad eventuali successivi arricchimenti
professionali, garantendosi in tal modo una crescita qualitativa ed
equilibrata e realizzando quel naturale obiettivo di eccellenza che
la nostra Regione deve perseguire nella sempre maggiore conoscenza
dei problemi e delle opportunità del nostro meraviglioso territorio
di montagna.
Président
La discussion générale est ouverte.
La parole au Conseiller Frassy.
Frassy (FI)
Diventa difficile iniziare la discussione
generale dopo aver sentito la relazione del collega Ottoz, diventa
difficile perché, avendo seguito in V Commissione passo a passo il
dibattito, il confronto, le audizioni che hanno portato questo
disegno di legge all'esame dell'aula, la relazione che è stata
testé terminata sembra essere riferita ad un diverso disegno di
legge rispetto a quella che è la reale portata del testo di sette
articoli che ci apprestiamo a discutere prima e a votare dopo.
Probabilmente se il testo di legge fosse quello a cui faceva
riferimento il collega Ottoz, avremmo ben poco da aggiungere al
dibattito generale e probabilmente avremmo espresso anche il nostro
voto favorevole fin dalla fase della commissione, invece devo dire
che purtroppo non è così perché, da un'attenta lettura di questa
legge - peraltro una legge che dice poco - e da un'attenta disamina
delle audizioni, dei documenti, degli approfondimenti che sono
emersi in V Commissione, devo dire che non ho capito - perché
nessuno ce lo ha spiegato e auspico che le spiegazioni vengano date
in aula - quali sono i motivi che hanno portato a premere
sull'acceleratore della Fondazione "Montagna sicura".
Perché parlo di acceleratore? Perché della villa Una May
Cameron, perlomeno per quanto riguarda questa legislatura, i primi
ad aver parlato di questa vicenda - non per volerci attribuire dei
meriti, ma perché così stanno le cose - siamo stati noi che con
un'interpellanza datata 24 gennaio 2002 e discussa nel primo
Consiglio di febbraio abbiamo posto all'attenzione della Giunta una
serie di domande su quali fossero gli intendimenti
dell'Amministrazione regionale relativamente all'utilizzo di questo
immobile, immobile che non è una novità per quanto riguarda il
patrimonio pubblico in quanto nel 1975, un quarto di secolo fa, la
Regione ne diveniva proprietaria a seguito di una donazione, come è
stato ricordato dal relatore, e dal 1975 ad oggi, o all'altro ieri,
poco è stato fatto per la concreta valorizzazione di questo
immobile.
Il primo momento di attenzione dedicato dall'Amministrazione
regionale a questo immobile risale al 1988, ossia tredici anni dopo
l'avvenuta donazione, in quell'anno venne affidato un progetto di
ristrutturazione, approvato in tempi veloci nel novembre 1989, e la
destinazione di questo stabile era a Centro espositivo
dell'attività silvana.
Non succede nulla finché viene affidato nel 1995 un nuovo
progetto per cambio di destinazione e a quel punto si comincia a
parlare di Centro interregionale europeo di studio e formazione per
il soccorso in montagna, dal 1995 ad oggi ci troviamo a votare
questa legge che istituisce la Fondazione "Montagna sicura". Questa
fondazione dovrebbe essere il momento conclusivo di questa
intuizione, elaborata nel 1995, di costituire un centro
internazionale di formazione e di studio per il soccorso in
montagna. Rispetto a quella filosofia condivisibile devo dire che
l'Amministrazione regionale, da tutti questi anni ad oggi, ha
partorito ben poca cosa.
Come forza politica dobbiamo anzitutto rimarcare che,
ogniqualvolta in questa Regione si parla di fondazione, nei fatti
si parla di amministrazioni pubbliche o perlomeno si parla di
fondazione dove la presenza delle amministrazioni pubbliche è
sempre massiccia, determinante, pesante dal punto di vista degli
impegni economici, finanziari e gestionali. In questa fondazione,
che avrebbe la pretesa di avere un respiro internazionale, abbiamo
la presenza dell'Amministrazione regionale, del Comune di
Courmayeur, che è il Comune ospite in quanto su quel territorio è
ubicata villa Cameron, il Soccorso alpino e l'Unione guide di alta
montagna.
Ci saremmo aspettati che venissero coinvolti in un centro, che
ha pretesa di internazionalità, quanto meno quei nostri confinanti
francesi e svizzeri, con i quali potrebbero esserci delle sinergie
operative sul campo. La risposta che abbiamo avuto in relazione a
queste considerazioni è stata che né gli Svizzeri né i Francesi
sarebbero interessati ad essere coinvolti in questa struttura in
quanto hanno già loro strutture testate, consolidate e più avanti
di quanto non possa essere una struttura che nasce oggi e che
semmai avranno l'intendimento di partecipare a delle
collaborazioni, ma non di farsi coinvolgere nel meccanismo della
fondazione.
Prendiamo atto di queste spiegazioni, ma evidenziamo che sono
spiegazioni che fanno già partire questa fondazione con un tono
minore rispetto alle ambizioni e alle aspettative iniziali.
Non riusciamo invece a capire come mai un partner qualificato,
prestigioso, autorevole e non ultimo disponibile dal punto di vista
economico finanziario a mettere dei denari, che poi in queste
situazioni sono sempre elemento essenziale - mi riferisco
all'Istituto della montagna di Roma -, sia stato sull'uscio.
Dico questo perché l'estate scorsa, quando in un convegno
organizzato a Courmayeur era emerso questo intendimento da parte
dell'Amministrazione regionale e i partecipanti a quel convegno, in
rappresentanza dell'Istituto della montagna di Roma, avevano
espresso la disponibilità e l'interesse ad essere coinvolti nella
fondazione fin da subito come soci fondatori, sembra che qualcuno
gli abbia detto:
"Sicuramente è gradita la vostra partecipazione
successiva, ma noi abbiamo una tempistica talmente stretta che non
ci consente di tornare indietro rispetto al percorso che abbiamo
attivato, perciò ne riparleremo"
. È passato un anno, non so
quali siano i tempi tecnici necessari per andare a definire il
coinvolgimento dei soci fondatori; rilevo semplicemente che è
passato un anno senza che la fondazione prendesse vita e abbiamo
lasciato sull'uscio - e mi auguro che quest'uscio poi si apra -
sicuramente un partner che era qualificato e aveva anche delle
disponibilità di tipo economico che sarebbero state quanto mai
interessanti, anche perché, in base al prospetto di ripartizione
dei costi per i prossimi anni, 50.000 euro li mette la Regione,
20.000 il Comune di Courmayeur, 10.000 il Soccorso alpino, 10.000
l'Unione guide valdostane, totale 80.000 euro.
Collega Ottoz, 80.000 euro servono forse per pagare il
riscaldamento, forse per pagare l'usciere guardiano della
struttura, per l'appalto di pulizie sicuramente, per qualche
gettone del consiglio di amministrazione, ho dei forti dubbi che
servano per fare di Villa Cameron un centro di eccellenza in grado
di svolgere una serie di attività quali sono quelle - condivisibili
- elencate nella relazione.
La seconda constatazione è allora che, al di là delle
constatazioni e al di là delle intenzioni, le risorse stanziate per
questo tipo di iniziativa sono non solo insufficienti, ma
dimostrano nei fatti che il soggetto primo promotore,
l'Amministrazione regionale, che definiamo soggetto primo per
l'impegno finanziario, rapportato in percentuale, che mette in
questa iniziativa, è il primo a non credere al ruolo di eccellenza
di questa struttura.
Dobbiamo anche dire che ci sembra strano che si possa parlare di
fondazione e di centro di eccellenza dimenticando nei fatti quello
che è il motore di ogni fondazione seria e che voglia
effettivamente essere un punto di riferimento per gli studi, per
gli approfondimenti: il comitato scientifico. Ci è stato spiegato
che il comitato scientifico - per un'originalità non so se
dell'Assessore piuttosto che degli uffici o di chi altri - si
chiama in realtà centro direzionale, ma nel linguaggio corrente,
che è quello che serve a comunicare e a capirsi, centro direzionale
normalmente ha altre funzioni, centro direzionale è l'insieme degli
immobili, dei capannoni che si trovano in regione Amérique
piuttosto che a Saint-Christophe e in altre zone, dove ci sono
degli uffici che hanno una loro utilità e una loro interfaccia con
il pubblico.
Questo è il centro direzionale di accoglienza che viene indicato
alla lettera h) dell'articolo 2, dove vengono individuati gli scopi
di questa fondazione, perciò una fondazione che non ha un comitato
scientifico e che non ha un comitato scientifico individuato in
quelle che sono le sue caratteristiche, collega relatore, ho dei
seri dubbi che possa, anche nella prospettiva più favorevole,
diventare un punto di riferimento o un centro di eccellenza, come è
ripetuto nella relazione.
L'analisi finanziaria quindi è della miseria di cui abbiamo
testé detto... il motore ossia il comitato scientifico non esiste,
non esistendo i presupposti. Prendiamo atto, come sta scritto nella
legge e come sta scritto nella relazione, che si tratterebbe di
andare ad aggregare e divulgare una serie di dati che oggi sono
disseminati nei vari uffici periferici dell'Amministrazione o
comunque di soggetti che a latere dell'Amministrazione stessa
collaborano nel sondare, nel rilevare i vari fenomeni che
riguardano la montagna.
Se però questo è l'obiettivo seriamente praticabile ad oggi,
pensiamo che sia anzitutto un obiettivo riduttivo rispetto allo
scopo di una fondazione, nell'era della tecnologia delle
comunicazioni un risultato del genere si consegue attivando una di
quelle postazioni informatiche che non hanno neanche bisogno di
presidi in quanto sono consultabili da qualsiasi cittadino, dove
gli uffici riversano in questo contenitore tutti i dati e chiunque
e da un collegamento Internet e da una presenza fisica sulla cabina
o sull'elaboratore può andarsi a fare le sue verifiche.
Sarebbe sicuramente un metodo efficace, con la possibilità di
essere replicato sul territorio in diversi punti, di essere
accessibile direttamente tramite Internet, di non avere necessità
di presidio alcuno, di non avere necessità di alcun consiglio di
amministrazione e presidenza che, come tutti sappiamo, sono
situazioni che comportano dei costi, d'altronde non esiste - perché
nessuno è stato in grado di dimostrarlo, salvo che l'Assessore
abbia dei dati nuovi che voglia poi illustrare integrando la
relazione del relatore - uno studio di fattibilità tecnica su
quello che sarà il momento centrale di questa fondazione: come
verranno raccolti i dati, come avverrà lo studio dei fenomeni, come
avverrà la formazione e nessuno ci ha detto se l'attivazione di
questa fondazione determinerà la dismissione delle medesime
funzioni che sono svolte vuoi dalla Protezione civile, vuoi dai
Lavori pubblici, vuoi da altri settori di questa
Amministrazione.
La preoccupazione è che, a fronte di una struttura minimale a
costi minimali, ma - sottolineiamo - inutili, si crei un doppione
rispetto a quelle che sono strutture esistenti e che dovrebbero
solo essere messe in rete, per usare una sintesi che penso possa
rendere l'idea di quello che sarà il destino di questa fondazione.
Non c'è da stupirsi se il CELVA, a fronte di questo quadro, che è
un quadro frutto di un'analisi seria e non di una fantasia politica
di parte perché questi sono elementi con i quali abbiamo ragionato
nel lungo esame di commissione, esprime un parere favorevole perché
il parere più che tecnico deve essere politico e il CELVA lo deve
dare il parere politico, di conseguenza il CELVA in una frase, dopo
aver detto che in data, alle ore, nel salone, è stato esaminato il
disegno di legge n. 154, esprime parere favorevole, ma nelle
successive frasi si articola in maniera tecnica un parere che è
sostanzialmente negativo ed è negativo perché nelle osservazioni
che il CELVA effettua e che riteniamo di condividere e che per
certi versi avvalorano l'analisi che abbiamo fatto, si rileva come
le risorse siano insufficienti per far fronte ai programmi e agli
obiettivi prefissati e - aggiungo io - enfatizzati dal collega
relatore e si auspica l'ingresso di nuovi soci fondatori,
evidenziando come ci sia una distonia fra il concetto di fondazione
e la partecipazione fatta tutta in famiglia.
Sostanzialmente questa fondazione ha le caratteristiche che
potrebbe avere qualsiasi servizio dei lavori pubblici, della
Presidenza della Regione o di quant'altro, anche perché i due
soggetti minoritari dal punto di vista dell'impegno finanziario,
con 10.000 euro di contribuzione annua, e che sono l'Unione guide e
il Soccorso alpino, sono soggetti che fanno partita di giro
rispetto ai contributi che percepiscono dalle casse regionali,
perciò possiamo dire che la stragrande maggioranza degli impegni di
tipo economico sono impegni che gravano direttamente
sull'Amministrazione regionale, allora, non per fare una
provocazione, ma sarebbe stato forse più serio, in attesa di
trovare un percorso diverso dal punto di vista delle risorse
finanziarie, ma diverso anche dal punto di vista delle sinergie che
potevano essere coinvolte in questa vicenda importante, ma gestita
in maniera poco credibile e poco seria... sarebbe stato forse
sufficiente estendere o affiancare alla nota convenzione che
l'Amministrazione regionale annualmente reitera con il Soccorso
alpino, una nuova convenzione che desse al Soccorso alpino la
responsabilità di gestire la messa in rete di questo tipo di
dati.
Non credo, come qualcuno ha mormorato a bassa voce negli
approfondimenti di commissione, che c'era l'esigenza di dare una
destinazione e un'utilità all'immobile Villa Cameron, non ci credo
perché è dal 1975 che questo immobile rimane abbandonato a sé
stesso, perché la superficie di questo immobile è una superficie di
tipo modesto ed è una superficie utile che non consente, per le
ridotte dimensioni e per le difficoltà climatiche di accesso, che
ne limitano la fruibilità a periodi limitati dell'anno, la
possibilità di diventare quel centro di eccellenza a cui, credendo
probabilmente in un sogno, il Consigliere relatore faceva
riferimento. Il nostro parere su questo disegno di legge perciò è
negativo perché è un parere che si fonda su quella che è la
fattibilità, su ciò che noi vediamo, su ciò che andiamo a
votare.
Non votiamo la relazione del collega Ottoz, non votiamo quella
che può essere l'illusione dell'Assessore, noi votiamo un disegno
di legge ed è un disegno di legge che, per come lo abbiamo
esaminato e per come il CELVA ha moderatamente, ma
significativamente evidenziato, sarà funzionale solo al prossimo
consiglio di amministrazione che andrà ad insediarsi in Villa
Cameron.
Président
La parole à la Conseillère Squarzino
Secondina.
Squarzino (PVA-cU)
Questo disegno di legge è stato
esaminato a lungo in due commissioni proprio per capirne i vari
aspetti normativi, finanziari, organizzativi e non sempre le
spiegazioni che ci sono state date di fronte alle domande poste
sono state a nostro avviso esaurienti. Intanto la scelta dello
strumento: non si capisce bene perché si sia scelta la fondazione,
che al momento dell'avvio ha solo soggetti pubblici, vedendo anche
quali problemi comportano alcune fondazioni. Queste strutture, che
sono presentate come strutture di natura privatistica, in realtà
vivono solo in virtù di finanziamenti pubblici. La scelta di questo
strumento lascia pertanto abbastanza perplessi.
Per quanto riguarda gli scopi previsti all'articolo 2, quelli
che sono stati enfatizzati dal relatore, come ha sottolineato il
Consigliere Frassy, se tali scopi fossero presi ad uno ad uno e
attuati nella loro completezza, ci troveremmo di fronte sicuramente
a un ente che esautorerebbe molte attività che già sono svolte in
altri settori della pubblica amministrazione: dalla Protezione
civile, all'Assetto del territorio, all'Ufficio meteorologico.
In tale articolo sono infatti indicati degli scopi, che, se
fossero sviluppati nella loro completezza, richiederebbero
strumentazioni e finanziamenti ingenti e costituirebbero
addirittura un duplicato di uffici già esistenti. Prendo solo il
primo:
"studio dei fenomeni climatici e meteorologici"
, che
vuol dire tutto e non vuol dire niente: può essere solo un'analisi
dei dati che sono forniti da centri speciali noti oppure può essere
un centro di elaborazione e raccolta dati, ma allora che rapporto
c'è con l'Ufficio meteorologico già esistente? Per cui se gli scopi
elencati fossero tutti quanti attuati al loro massimo livello, ci
troveremmo di fronte a dei probabili conflitti con altri settori
della pubblica amministrazione e interferenze.
Così pure se prendiamo la definizione di "centro di accoglienza?
e le finalità attribuite: raccogliere, valutare, distribuire le
informazioni prodotte, sembra di trovarsi di fronte ad un centro
raccolta ed elaborazione dati e questo richiederebbe ingenti
risorse professionali, oltre che strumentali ed economiche. Ripeto:
molti dubbi sono emersi nel corso della discussione. Devo poi dire
che è stata effettuata in commissione un'audizione dei
rappresentanti del Soccorso alpino e dell'Unione valdostana guide
di montagna - audizione che devo qui sottolineare è stata fatta in
III Commissione e non nella V Commissione in cui l'avevamo chiesta
- e, parlando con i diretti interessati, cioè coloro che questo
strumento hanno pensato, che questo centro hanno vagheggiato, che
su questo centro hanno cercato di tradurre una serie di loro
esigenze e di loro desideri, credo che la cosa ha acquistato una
collocazione più realistica. Mi sembra che questo progetto
collocato nelle sue coordinate reali e che sia stato presentato e
visto come uno strumento di informazione per chi opera nelle
attività alpinistiche, uno strumento in cui scambiare dati ed
esperienze, un centro di formazione, un luogo di incontri, di
accoglienza di altri operatori della montagna, un luogo di analisi
dei dati sui vari aspetti della montagna, dati che quasi
sicuramente altri centri scientifici raccoglieranno e
trasmetteranno.
È un'iniziativa che è apparsa in una prospettiva di utilità
reale per chi opera e vive sulle montagne più alte d'Europa e ha
assunto un valore diverso rispetto all'atto costitutivo: qui c'è
veramente una dicotomia fra l'atto costitutivo della Fondazione e
l'oggetto reale del funzionamento del centro. Abbiamo fatto questa
osservazione in commissione e qui volevo portarla all'attenzione
del Consiglio, si ha l'impressione che, di fronte ad un'esigenza
reale di operatori della montagna, si sia risposto con una
struttura un po' faraonica, sovradimensionata rispetto alle
esigenze. D'altra parte teniamo conto che anche la villa Una
Cameron non è una struttura enorme, si tratta di 100 metri quadri
distribuiti su due piani e quindi è una struttura che non
consentirebbe neanche di raggiungere progetti così faraonici come
questo disegno di legge fa presagire.
Al di là di alcune sbavature nella descrizione e nella
presentazione di questi strumenti normativi e organizzativi della
fondazione, a noi sembra che sia un obiettivo che le guide alpine,
il soccorso in montagna, cioè coloro che operano direttamente, sono
in grado di raggiungere. A noi sembra anche che questi soggetti
possano trovare qui una risposta a bisogni reali che sono quelli di
un confronto fra chi opera direttamente sul terreno, e che hanno
bisogno di un momento di confronto e riflessione sui dati.
Président
La parole au Conseiller Cuc.
Cuc (UV)
Sono soddisfatto che oggi si parli
dell'istituzione di questa fondazione e direi che la collega
Squarzino forse ha individuato i due "momenti" principali del
problema: il primo, oggi noi ci prepariamo a votare l'istituzione
della fondazione che ci "racconta" chi sono i soggetti promotori
dell'iniziativa, ci indica quali sono le finalità, i programmi per
il futuro; il secondo - ed è la parte che ci ha affascinato di più
- riguarda le iniziative da portare avanti da parte di chi opererà
nell'ambito della fondazione. Su questo aspetto sono state dette
cose interessanti da tutti, sia in audizione che nelle discussioni
fatte in commissione. Da una parte il collega Frassy auspica che
questo tipo di fondazione abbia una valenza internazionale il più
possibile allargata e credo che ci sia questa possibilità
nell'ambito dello strumento legislativo dell'istituzione della
fondazione, precisamente all'articolo 4, comma 2, che dà risposta
precisa a questa volontà da parte della fondazione di ampliare le
conoscenze in questo settore che per la nostra Regione è
importante.
D'altra parte anche in commissione sia il rappresentante del
soccorso in montagna che il rappresentante delle guide alpine mi
pare che già abbiano evidenziato come ci sono rapporti già in atto
da parte di queste associazioni che ritengo essere dal punto di
vista tecnico riconosciute a livello non solo nazionale, ma
europeo, se non internazionale, come le più qualificate e
preparate, già hanno evidenziato che esistono comunque dei rapporti
con questi colleghi sia francesi che svizzeri, addirittura oltre
oceano.
Esiste anche un organismo che è stato citato dal Responsabile
delle guide in audizione, si tratta di un'associazione a livello
internazionale che raggruppa circa 35 paesi del mondo, la Cisaica e
che non ha una sede definita, si fanno degli incontri un po'
dappertutto nel corso dei quali si scambiano le loro conoscenze per
cercare di migliorare in questo settore, esiste un rapporto anche
con l'Istituto italiano della montagna di Roma. Le porte, quindi,
io credo che siano aperte, è un secondo momento ed è una seconda
fase.
Direi che, al di là degli aspetti legati agli eventi
verificatisi in Valle d'Aosta negli ultimi anni, come elencati dal
relatore Ottoz - parlo di problemi legati al territorio della
montagna della Valle d'Aosta, legati al sistema idrogeologico,
quindi valanghe, non valanghe, masse nevose e tutto il resto,
perché in fondo noi siamo un contenitore di questi problemi, un
laboratorio vero e proprio che può essere un momento di raccolta
per tante altre situazioni della montagna -, ma al di là di questo
che va nella direzione di cercare di capire quali sono questi
eventi, c'è anche un altro aspetto che è stato sottolineato in
audizione: l'aspetto è quello di partire sfruttando già le
professionalità che abbiamo sul territorio per rendere anche villa
Cameron come un momento di utilizzo per tutta una serie di corsi di
formazione, parlo delle guide alpine, dei maestri di sci, parlo di
figure professionali legate alla montagna, come i
pisteurs-secouristes, che sono in generale un fiore all'occhiello
per la nostra Regione.
Tutte queste figure necessitano di continua formazione ed
aggiornamento soprattutto; nei corsi di aggiornamento avere un
punto di appoggio, un punto di base quale può essere villa Cameron,
e per le guide si è parlato anche del Rifugio Monzino che già
serviva per questo tipo di attività, è un'opportunità molto
importante.
Qualche volta ci ritroviamo ad essere un po' invidiosi di cosa
succede dall'altra parte del Monte Bianco - parliamo di Chamonix
che è organizzata in modo diverso e che ha delle strutture diverse
-, credo che in Valle d'Aosta non dobbiamo aver paura di partire
con queste iniziative.
Paradossalmente abbiamo delle professionalità importanti e
riconosciute, mentre anche su quello che è il sistema di
comunicazione e promozione di quello che abbiamo a volte siamo
anche un po' carenti. Veniva evidenziato in audizione che già solo
le informazioni per sapere quali sono le condizioni della montagna
da una parte e dall'altra vengono richieste a volte agli uffici di
informazione turistica, agli uffici delle guide, dove ci sono,
pertanto in questo momento potremmo avere la possibilità,
chiaramente pubblicizzando come si deve la funzione di villa
Cameron, di avere un punto di raccolta coordinato di tutte queste
informazioni di modo che un utente sappia dove rivolgersi per avere
risposte serie e precise sulle condizioni della montagna. Credo che
sia importante partire senza voler fare delle cose enormi; il sito,
qualcuno lo diceva, non è grande, ma è collocato in un posto
interessante, può essere un momento di raccolta di tutti questi
dati, un punto di incontro di tutte queste professionalità non solo
valdostane, ma anche in futuro di livello internazionale e non fa
altro questo momento che accrescere e migliorare l'offerta generale
della nostra Regione.
Con molta tranquillità dico di condividere questo progetto e
spero che nell'ambito del Consiglio ci sia la stessa condivisione
proprio perché ripeto questa è solo l'istituzione della fondazione.
Abbiamo parlato delle funzioni della fondazione, le abbiamo
analizzate in commissione, abbiamo sentito le audizioni, ne abbiamo
parlato oggi, però è importante non fare già adesso dei processi
alle intenzioni.
È con questo spirito che mi appresto a votare volentieri questo
disegno di legge.
Président
Je n'ai plus de conseillers inscrits à parler.
La discussion générale est close.
La parole au Président de la Région, Viérin Dino.
Viérin D. (UV)
Tout d'abord je veux remercier les
rapporteurs Ottoz, Cottino et Cuc, ainsi que les membres de la
II
ème
, de la III
ème
et de la V
ème
Commission pour le travail accompli et surtout pour l'examen
sérieux et approfondi qu'ils ont fait de ce projet de loi, projet
de loi qui vise, avec la création de cette fondation, plusieurs
objectifs; il est donc à mon avis important de réaffirmer quels
sont ces objectifs afin que la villa Una May Cameron puisse remplir
sa fonction de Centre interrégional pour la prévention et le
secours en montagne, objectifs qui touchent aux activités de la
montagne, aux professions de la montagne et surtout qui visent tous
ceux qui font de la montagne le centre de leurs intérêts.
Il y a l'exigence de disposer d'un centre permanent de
coordination susceptible de remplir une fonction de réseau et de
mise en réseau de toutes les données concernant la montagne: météo,
dangers naturels, bulletin des avalanches, renseignements auprès
des guides de haute montagne. Un centre qui puisse donc remplir
cette fonction de recueil et de traitement des données sur les
conditions du milieu alpin et des accidents en montagne et aussi
pourvoir à la rédaction de bulletins météo et à leur diffusion à
différents niveaux, mais également saisir l'opportunité de
formation dans le domaine de la sécurité en montagne et des risques
naturels avec cette synergie entre le centre permanent et le Refuge
Monzino. A ce propos nous pensons que le choix de la fondation est
le choix le meilleur pour remplir ces différentes fonctions.
Villa Una May Cameron est à ne pas confondre avec le Refuge
Monzino; je ne pense pas qu'il y ait de problèmes d'accessibilité à
Villa Una May Cameron et donc elle sera sans doute un centre ouvert
toute l'année, il y n'aurait pas de problèmes dans ce sens.
A cette fondation nous confions donc deux missions, et à cet
égard, parfois nous avons quelques difficultés à nous positionner
par rapport à certaines remarques qui relèvent d'un procès aux
intentions; or si nous sommes disposés à relever ce défi, force
nous est de constater que l'on exprime déjà des jugements, presque
des sentences. Une difficulté ultérieure existe entre une position
minimaliste:
"Vous ne faites rien"
et par contre quelqu'un
qui voit dans ces objectifs des projets pharaoniques.
Non, nous voulons simplement lui confier deux missions: celle de
devenir un centre permanent - et je reviendrai sur cet objectif -
d'information, de prévention, d'alerte et d'élaboration des
données, sur la base d'une requête qui nous vient directement non
seulement des professionnels de la montagne, mais de tous ceux qui
vivent de la montagne.
En effet s'il est vrai que ces données existent, elles sont
dispersées, parfois elles sont difficilement accessibles et la
présence d'un centre permanent nous permettra d'avoir un lieu de
référence et de mettre en réseau, de mieux coordonner toutes ces
différentes données. Ce centre sera sans doute le cerveau de toute
une série de fonctions et de services qui continueront à exister,
mais qui trouveront en son sein un moment de synthèse. Au cours de
l'audition quelqu'un l'avait posé comme question pertinente,
dirais-je: effectivement ce centre peut remplir aussi la fonction
de guichet à la disposition des professionnels et des touristes qui
veulent vivre la montagne.
Il y aura donc cette exigence de mise en réseau, de promotion
d'initiatives visant à améliorer les opérations transfrontalières
de secours en montagne qui existent déjà.
Il y a déjà des rencontres annuelles, mais nous nous trouvons
toujours en difficulté lors de ces rencontres parce que dans les
autres pays il existe déjà des centres de ce genre. Il est donc
important, afin que l'on puisse rendre plus efficace cette
coordination et cette mise en réseau, de disposer, nous aussi, d'un
centre permanent.
L'on pourra également prévoir une standardisation des
initiatives de prévention et d'intervention, ainsi que la diffusion
des recommandations. Cette villa pourra donc remplir une fonction
de structure transfrontalière pour la diffusion des informations
concernant la sécurité en montagne, et ce, par le biais des outils
informatiques et télématiques, donc par Internet et fax, rendant
aussi un service important aux différentes AIAT, aux hôtels et
opérateurs touristiques. La deuxième mission également consiste à
remplir les fonctions de centre de formation: formation continue,
des professionnels. Mais aussi une formation ouverte avec la
collaboration des centres universitaires et techniques.
Je pense aux universités, à l'Université du Val d'Aoste, mais
aussi de Savoie et de Turin. Je pense également aux différents
centres: Davos, CREALP, le pôle grenoblois et le Cemagref. Quant
aux ressources financières, pour la première année est prévue une
disponibilité de 100.000 €, et 70.000 au cours de la deuxième
année. Il s'agit des ressources que nous avons estimées nécessaires
pour créer cette fondation. Nous ne devons pas oublier par ailleurs
que sur certains créneaux, des financements existent déjà. Il ne
s'agit pas de créer ex novo certaines fonctions, mais il s'agit de
mieux les coordonner et donc de pouvoir disposer de ce centre
permanent qui pourra sans doute remplir au mieux cette fonction qui
nous est sollicitée par les professionnels de la montagne
eux-mêmes.
Nous avons pourvu à contacter la commune de Courmayeur, le
Secours alpin valdôtain et l'Association valdôtaine des guides de
haute montagne pour constituer cette fondation.
Cela ne signifie pas qu'on ne veuille pas s'ouvrir vers
l'extérieur. Si vous me le permettez, au moment où l'on va créer
quelque chose, nous estimons dans cette première phase que nous
disposons à l'intérieur de cette Région des capacités
professionnelles adéquates pour le faire. Cela ne veut pas dire
qu'il y ait un refus ni d'associer ni de participer.
Il n'y a pas de refus des homologues valaisans ou savoyards,
mais nous nous trouvons dans une difficulté aujourd'hui à avoir des
partenaires qui représentent déjà eux un centre permanent et qui
ont déjà effectué cette opération de synthèse. Ce sera beaucoup
plus aisé, du point de vue de la mise sur pied de ce réseau, de
disposer de structures analogues.
La collaboration se fera donc et par la mise en réseau et par la
participation, aux différentes initiatives, par exemple aux
programmes Interreg concernant l'Observatoire transfrontalier des
dangers naturels en montagne. Si l'on avait procédé d'une façon
différente, on nous aurait accusé de vouloir mettre sur pied je ne
sais quelle institution avec des financements, etcetera. Au
contraire nous financerons des initiatives et des projets
ponctuels. Cela nous semble une approche correcte et sans doute il
est de notre volonté, vu que nous sommes à l'origine de la création
de cette fondation, de soutenir son activité. Là oui l'on pourra
jouer la carte de la participation aussi d'autres sujets qui ne
soient pas publics.
Si on avait déjà aussitôt mis 1 million d'euros sur cette
fondation, on aurait résolu le problème et quelqu'un nous dirait:
"Oui, vous étés cohérents"
, mais on n'aurait plus la
nécessité - je dis même le devoir - de rechercher d'autres
partenaires, même privés, pour financer les différentes activités.
Ce que nous avons voulu c'est assurer à cette fondation les moyens
nécessaires pour son action et pour son activité. Ce sera - mais
c'est un défi à relever et c'est la raison pour laquelle je parlais
de procès aux intentions - sur les initiatives ponctuelles, sur les
projets que l'on pourra juger le bien-fondé des actions et les
résultats obtenus.
A cet effet nous aurons la plus ample disponibilité, nous
solliciterons la plus ample participation de la part de tout le
monde. Ceux qui seront disponible à investir seront les bienvenus
et nous pourrons donc associer les privés, les particuliers au
public, mais sur des projets.
Président
La parole au Conseiller Ottoz.
Ottoz (UV)
D'abord je voudrais m'excuser avec MM. Cuc et
Cottino que je n'avais pas cité, et qui m'ont aidé à préparer la
relation.
Je suis émerveillé par l'utilisation de M. Frassy de la
publicité des "pizzette Catarì": ho fame, me la fate passare, non
ho fame, me la fate venire.
Elles vont bien pour toutes les saisons. Si je dis cela c'est
parce que, si on avait prévu beaucoup d'argent, on aurait trop
dépensé, on aurait gaspillé, alors que si on en prévoit moins, on
n'a gaspillé pas assez… bon. Si tout
cela se base sur le résultat de l'audition des MM. Ferro et Cosson,
je vois qu'elle a été comprise d'une façon différente par les
différents personnages puisqu'à toutes les questions, qui ont été
posées par M. Frassy, MM. Cosson et Ferro ont répondu
ponctuellement et donc il me semblait que si des doutes sur ce
projet de loi pouvaient être compréhensibles en se limitant à lire
le texte, après l'audition des représentants des guides. Et du
secours alpin, ils n'auraient eu aucune raison d'être répétées au
Conseil.
Il faut le dire, cette loi est, au contraire de ce qu'à déclaré
M. Frassy, une loi simple, synthétique, qui pose des principes, qui
pose des objectifs sans fixer les temps et donc qui ne demande pas
de grands fonds pour être activée. Pour la question du manque
d'argent et de fonds, je rappelle que les réponses ont été données
en audition, d'autres l'ont évoquée, d'abord la fonction de
coordination n'est pas une fonction coûteuse, elle demande de la
compétence, pas de l'argent. Certaines activités de la fondation
visent à donner des services qui pourront être payés, donc des
services qui s'autofinancent, et cela a été clairement dit à la
fois par M. Ferro et par M. Cosson. Cela dit, je ne vois pas
pourquoi nous ne devrions pas avoir confiance dans les capacités
professionnelles de nos guides, de nos hommes de montagne qui
aiment faire les pas un à la fois, sachant que la montagne est très
haute, que les buts sont très importants et que l'enjeu l'est
aussi, mais que cela demande des ressources au fur et à mesure
qu'elles sont nécessaires, sans poser des limites sur les
objectifs, mais sans faire des projets pharaoniques à court
délai.
Je n'ai pas bien compris donc les objections que M. Frassy et
Mme Squarzino viennent de faire, car elles ont été toutes
ponctuellement objet d'une réponse précise lors de l'audition. Nous
étions tous ensemble, mais peut-être certains d'entre nous ont
compris les choses d'une façon différente.
Président
On procède à l'examen, article par article.
La parole à la Conseillère Squarzino Secondina sur l'article
1
er
, pour déclaration de vote.
Squarzino (PVA-cU)
Mi sembra più opportuno fare la
dichiarazione di voto all'inizio della votazione che non alla fine
quando già si è visto come si è votato.
Noi, come risulta dal nostro precedente intervento, voteremo a
favore di questo disegno di legge. Siamo d'accordo infatti
sull'opportunità di offrire agli operatori della montagna uno
strumento di lavoro e utile per aiutarli a diventare più competenti
nello svolgere la propria professionalità, strumento di lavoro che
diventa utile alla collettività e al settore del turismo. Questo è
il motivo per cui diciamo di sì, mantenendo ancora una serie di
perplessità sullo strumento giuridico, la Fondazione, che è un po'
faraonica - riprendo questo aggettivo - o quanto meno
sovradimensionato rispetto alla realtà effettiva di funzionamento
di questo centro. Però, proprio perché non voglio fare il processo
alle intenzioni, proprio perché credo nella serietà di coloro che
lì sono chiamati ad operare, che questo progetto hanno pensato e
quasi caldeggiato, proprio per questo motivo voteremo a favore del
disegno di legge.
Président
La parole au Conseiller Frassy, pour
déclaration de vote.
Frassy (FI)
"Noi non vogliamo fare il processo alle
intenzioni"
dicevano i colleghi dell'Ulivo e noi non vogliamo
fare atti di fede, nel senso che ci limitiamo a votare ciò che è
stato scritto, nero su bianco, e il giudizio non è variato rispetto
a quanto è stato scritto, nel senso che la replica del relatore più
che una replica tecnica è stata una replica di tipo personale.
Il silenzio dei banchi della Giunta su un argomento, che
dovrebbe essere importante, penso che sia importante e
significativo per il fatto stesso di non esserci questo intervento,
anche perché difficilmente potrebbero sostenersi cose diverse
rispetto a quelle che sono qui scritte.
Vorrei solo evidenziare come ci sia poca serietà nell'affrontare
anche questo argomento, c'è un progetto che è cofinanziato sul
programma Interreg III nell'ambito della COTRAO, dove non sono
state coinvolte né le guide né il soccorso di montagna, e che fra
l'altro è materia che dovrebbe in buona parte rientrare nei compiti
di questa fondazione, e ciononostante si segue un canale parallelo
evitando di verificare se ci possono essere delle sinergie o
meno.
Abbiamo detto che la nostra preoccupazione è che di fatto si
vada ad una duplicazione dei costi e delle attività, vorrei solo
ricordare che attualmente ci sono tre persone che si occupano delle
questioni climatiche e meteorologiche presso l'Ufficio meteo della
Protezione civile, più altre convenzioni esterne e con questa legge
andiamo a mettere alla prima lettera degli scopi della fondazione
le medesime problematiche sulle quali abbiamo anche attivato -
dicevo - questo progetto nell'ambito della COTRAO. Il nostro
giudizio rimane di conseguenza negativo perché non vediamo una
possibilità seria e concreta di dare attuazione a quelle che erano
le intenzioni e gli intendimenti che stavano probabilmente alla
base di questo disegno di legge e di questa fondazione, ma che
sicuramente stentano a trovare concretezza. Vorrei portare un altro
dato che è significativo: l'Istituto della montagna di Roma ha
finanziato iniziative similari nel Trentino Alto Adige; la Regione
Valle d'Aosta al momento li ha tenuti sull'uscio.
Io penso allora che queste non siano interpretazioni, ma siano
dati reali sui quali vanno fatte delle valutazioni e la nostra
valutazione politica è negativa perché su un argomento importante,
che poteva contribuire a qualificare l'offerta turistica, a
qualificare la sicurezza, a qualificare l'immagine della Valle
d'Aosta si sta facendo un'operazione di tipo politico e in quanto a
fondazioni, purtroppo, questa Amministrazione regionale ha il mal
vezzo di partorirle non per quello che faranno, ma per chi le andrà
nei fatti a gestire.
Forse l'ultimo che ha beneficiato di questo tipo di fondazioni è
il collega Borre che forse ci potrà relazionare su quello che è
stato fino ad oggi l'esito operativo della Fondazione Grand Paradis
che opera in un bacino dove c'è il Parco del Gran Paradiso, dove ci
sono le AIAT e dove ci sono tanti altri soggetti attori.
Non sappiamo ancora chi è che andrà ad occuparsi di questa
fondazione, speriamo di essere smentiti con i fatti ma, visto che
non vogliamo fare atti di fede perché non abbiamo dato la fiducia
politica a questa maggioranza, di conseguenza la giudichiamo per i
suoi atti.
Gli atti che voi ci presentate sono atti che non sono credibili
e non sono credibili perché non hanno gli strumenti tecnici e qui
mi ripeto: non c'è un comitato scientifico, strumento essenziale
per ogni fondazione che voglia essere credibile; non ci sono gli
strumenti finanziari perché questi strumenti non esistono, a questo
riguardo il Presidente della Regione dice che ci sono molte
attività sparpagliate delle quali si tratta solo di tirare le fila
ma, se così è, scusate, non è la fondazione che fa un lavoro di
questo genere, ma è un ufficio dell'Amministrazione che va a
coordinare altri uffici dell'Amministrazione. Gli atti che abbiamo
esaminato perciò sono atti lacunosi, sono atti che non sono in
grado di conseguire l'obiettivo dichiarato e per questi motivi
esprimiamo e confermiamo il nostro giudizio negativo.
Président
Je soumets au vote l'article
1
er
:
Conseillers présents et votants: 30
Pour: 28
Contre: 2
Le Conseil approuve.
Je soumets au vote l'article 2:
Conseillers présents et votants: 30
Pour: 28
Contre: 2
Le Conseil approuve.
Je soumets au vote l'article 3:
Conseillers présents et votants: 30
Pour: 28
Contre: 2
Le Conseil approuve.
Je soumets au vote l'article 4:
Conseillers présents et votants: 30
Pour: 28
Contre: 2
Le Conseil approuve.
Je soumets au vote l'article 5:
Conseillers présents et votants: 30
Pour: 28
Contre: 2
Le Conseil approuve.
Je soumets au vote l'article 6:
Conseillers présents et votants: 30
Pour: 28
Contre: 2
Le Conseil approuve.
Je soumets au vote l'article 7:
Conseillers présents et votants: 30
Pour: 28
Contre: 2
Le Conseil approuve.
Je soumets au vote le projet de loi dans son ensemble:
Conseillers présents et votants: 29
Pour: 27
Contre: 2
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK