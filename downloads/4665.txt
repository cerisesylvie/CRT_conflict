Consiglio Regionale della Valle d'Aosta - Oggetto del Consiglio n. 363 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 363 del 29 giugno 1982 - Resoconto
OGGETTO N. 363/VII - ACQUISTO DI IMMOBILI SITI IN AOSTA, VIA
PORTE PRETORIANE N. 19, DA DESTINARE A SEDE DI UFFICI DELLA
REGIONE. APPROVAZIONE, IMPEGNO DI SPESA. DELEGA ALLA
GIUNTA.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di approvare l'acquisto, per il prezzo a corpo di L.
125.000.000 (centoventicinquemilioni) di un immobile distinto al N.
C. E. U. del Comune di Aosta come segue:
FG.42 n. 258/18 via Porte Pretoriane, 19 - P.2° - Categ.A/10
- Classe 3° Vani 5 R. C. 3530;
2°) di approvare ed impegnare la spesa di L. 125.000.000,
finanziandola con imputazione al capitolo 23250 del bilancio
preventivo della regione per l'anno 1982 ("Spese per l'acquisto e
costruzione di beni patrimoniali"), che presenta la necessaria
disponibilità;
3°) di delegare alla Giunta regionale l'adozione di ogni
provvedimento di esecuzione per addivenire alla
stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonché per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV)
: Si tratta di un alloggio particolarmente
vasto che credo conosciate, quello in Via Porte Pretoriane, dove ha
sede l'Alliance Française. sembra che il prezzo richiesto, secondo
i canoni attuali, sia equo, per cui proponiamo al Consiglio
l'acquisto.
PRESIDENTE
: Ha chiesto di parlare il Consigliere
Carlassare; ne ha facoltà.
CARLASSARE - (Dem. Prol. - Nuova Sin. ):
Chiedo se è possibile cercare di coordinare un po' tutti questi
acquisti )perché mi pare si stia verificando una Situazione per cui
la Regione si allarga a macchia d'olio nel centro di Aosta con
tutta una serie di immobili decentrati l'uno rispetto all'altro,
creando una certa confusione.
Non è invece il caso di studiare una nuova soluzione urbanistica
per cui si arrivi a concentrare gli uffici regionali senza che si
intasi ulteriormente il centro storico di Aosta, in nodo che siano
più razionali e più facilmente accessibili per chi deve andarci
PRESIDENTE
: Ha chiesto di parlare il consigliere Minuzzo;
ne ha facoltà.
MINUZZO - (PSDI):
Al di là di quanto ha detto il collega
Carlassare, vorrei chiedere al Presidente della Giunta, In
riferimento a tutte le sentenze della Corte Costituzionale per la
trasformazione abusiva degli alloggi in uffici, se la regione si è
cautelata in questo senso.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
Nella seconda pagina, nella perizia, è
scritto "Pertanto l'alloggio attualmente è classificato
catastalmente come Ufficio".
Per quanto riguarda quanto diceva il Consigliere Carlassare, si
possono scegliere diverse strade. Questo palazzo è una
testimonianza che ad un certo momento una Giunta, di cui facevo
parte, ha voluto concentrare tutti gli uffici regionali in un unico
palazzo, che ha resistito fino ad un certo punto, dopodiché siamo
"scoppiati". Qui si tratta di definire anche quelli che sono gli
scopi precipui: è indispensabile - ed in questo do ragione al
Consigliere Carlassare - che ci sia una concentrazione sufficiente,
cioè che non ci siano uffici staccati perché tali uffici funzionano
male per definizione.
Però può anche essere utile che ci siano degli interi stabili
adibiti ad una data funzione. Nel caso specifico, c'è un'ulteriore
necessità che la Giunta regionale ritiene molto importante, che è
quella di rivitalizzare il centro storico. C'è una parte del centro
storico che è abbandonata e l'esperienza fatta con le Porte
Pretoriane dimostra invece che il centro storico è recuperabile,
può essere abitato e deve avere anche qualche ufficio di prestigio.
Per cui, credo che non siamo poi così distanti come opinione.
PRESIDENTE:
Ha chiesto di parlare il Consigliere Minuzzo;
ne ha facoltà.
MINUZZO - (PSDI):
Mi ero dimenticato, me ne scuso con il
Presidente, di chiedere prima se rimane in locazione all'Alliance
Française.
Comunque l'affitto lo sta già pagando la regione per l'Alliance
Française? Ho capito. Grazie.
PRESIDENTE:
Ha chiesto di parlare il Consigliere
Carlassare; ne ha facoltà.
CARLASSARE - (Dem. Prol. - Nuova Sin. ):
Il problema della rivitalizzazione del Centro Storico è un
problema importante e ne sono particolarmente sensibile. Ritengo
che un utilizzo del centro storico solo come uffici, o
prevalentemente come uffici, sia una falsa rivitalizzazione, perché
si rischia di creare un centro commerciale, abitato ed utilizzato
solo nell'orario di ufficio e poi, magari, abbandonato sulla falsa
riga di tutta una serie di centri commerciali, nei quali alle otto
di sera non c'è più anima viva.
Se da una parte è vero che una serie di uffici deve essere
co11ocata nel centro della città, dall'altra è indispensabile non
procedere con acquisti o costruzioni di nuovi edifici o che, sulla
base delle esigenze che via via sorgono, ma è necessario elaborare
un programma che tenga presente che il centro storico di Aosta è
soggetto ad una particolare concentrazione di uffici e di servizi
che lo intasano, lasciando tutta una serie di aree cittadine,
quelle periferiche, prive di flusso di gente.
E' il caso, invece, di affrontare uno studio con la prospettiva
di risolvere, almeno per un lungo periodo, armonicamente questo
problema, dove gli uffici che devono essere collocati in centro lo
siano, mentre altri uffici e strutture regionali siano decentrate,
facilitando l'afflusso della gente che deve accedere a queste
strutture creando dei servizi di trasporto. Questo palazzo - non
sono un urbanista - si sarebbe potuto costruire anche alla
periferia di Aosta, salvo collegarlo molto bene con dei servizi di
trasporto pubblico per consentire a chiunque l'accesso,
valorizzando così queste aree periferiche e riducendo anche la
concentrazione di uffici che sono affiancati alla struttura di un
palazzo come quello regionale.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti: 26; votanti: 25; astenuto: 1 (Carlassare); favorevoli:
25
Il Consiglio approva.
PRESIDENTE:
Colleghi Consiglieri, la seduta è
sospesa.
Ci troviamo di nuovo oggi alle ore 16,00.
La seduta termina alle ore dodici minuti ventisette.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK