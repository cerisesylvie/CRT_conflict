Consiglio Regionale della Valle d'Aosta - Oggetto del Consiglio n. 1699 del 18 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1699 del 18 dicembre 1985 - Resoconto
OGGETTO N. 1699/VIII - REVOCA DELLA GARA DI COPPA DEL MONDO
DI SLALOM SPECIALE MASCHILE, PREVISTA PER DOMENICA ° DICEMBRE A
COURMAYEUR. (Interrogazione).
PRESIDENTE:
Do lettura dell'interrogazione presentata dal
Consigliere Baldassarre:
INTERROGAZIONE
Venuto a conoscenza che la gara di Coppa del Mondo di slalom
speciale che si doveva svolgere domenica 1° dicembre a Courmayeur è
stata annullata.
Ritenuto che tale decisione presa all'ultimo momento ha
nociuto all'immagine turistica della Valle d'Aosta e che
nell'organizzazione della predetta gara sono state individuate
carenze che potevano essere superate con altri mezzi
INTERROGA
l'Assessore al Turismo per conoscere i costi
dell'organizzazione della sopracitata gara.
PRESIDENTE:
Ha chiesto di parlare l'Assessore al Turismo,
Urbanistica e Beni culturali Borbey, ne ha facoltà.
BORBEY (D.C.):
La richiesta da parte dell'interrogante è
quali sono stati i costi dell'organizzazione della sopra-citata
gara. Dunque i costi sono di 100 milioni - perchè abbiamo ancora 11
milioni da definire sulla competenza 1984 - dai quali vanno dedotti
6 milioni e 200 mila lire.
All'interno di questa spesa complessiva, abbiamo le seguenti
voci: acquisto cartelline, 2 milioni 643, acquisto oggetti omaggio
per i giornalisti e la giuria, 5 milioni 335, acquisto pali da
slalom, 8 milioni 117, acquisto duplicatore, 3 milioni 400,
acquisto materiale vario, 1 milioni 318, acquisto di cabine in
legno per la Rai, 4 milioni 740, per un totale di circa 25-27
milioni. Queste spese riguardano ad ogni modo l'acquisto di
materiale che sarà riutilizzabile per gare future, quindi possiamo
dire che la gara che non si è svolta è costata all'ente pubblico
circa 60 milioni.
Nella premessa dell'interrogazione si dice che a gara è stata
annullata all'ultimo momento: questo è logico perchè non potevamo
certo rinunciare alla gara un mese prima, vi abbiamo rinunciato nel
tempo che i regolamenti internazionali ci danno, quindi entro
quattro giorni prima della gara, per poter dare la possibilità ad
un'altra località di organizzarla. La stessa cosa è successa lo
scorso anno, quando in Francia si è dovuto rinunciare ad una gara
di Coppa del Mondo di fondo: tre giorni prima della data è stata
assegnata alla Valle d'Aosta, l'abbiamo accettata ed abbiamo fatto
una bellissima figura. Quest'anno alla stessa località francese la
federazione internazionale ha riconosciuto che non si poteva fare
altrimenti che non rinunciare, riassegnando quindi a quella
località la gara di Coppa del Mondo.
Certamente la perdita dello Slalom di Coppa del Mondo di
Courmayeur ha nociuto all'immagine turistica della valle; d'altra
parte, anche gli organi responsabili a livello internazionale
stanno riconoscendo che era impossibile fare la gara a Courmayeur,
così come altre località francesi e svizzeri hanno dovuto
rinunciare alle gare. Quindi c'è un danno, ma questo non bisogna
portarlo all'esaltazione come se fosse una colpa dei valdostani,
perchè così facendo porteremmo davvero un danno maggiore alla Valle
d'Aosta.
Dico questo perchè, anche se avessimo potuto avere la neve
artificiale, la Coppa del Mondo non si sarebbe potuta disputare. E'
una dichiarazione ufficiale che faccio, perchè con l'apporto della
neve artificiale si possono fare gare a quel livello solo quando ci
sono 30-40 se non 50 cm di neve fresca. Sono stato
all'inaugurazione dell'apertura della stazione del Sestriere, là
erano caduti 54 cm di neve fresca e si è potuto fare la gara con
l'apporto della neve artificiale; a quel periodo invece a
Courmayeur la neve fresca era alta solo 8 cm, quindi sarebbero
occorsi venti giorni consecutivi di innevamento artificiale per
poter disputare la gara.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Forse in questa interrogazione,
nella parte in cui si richiedevano all'Assessore i costi
dell'organizzazione, dovevo chiedere quanti sol di si sono persi.
L'Assessore Borbey non l'ha nascosto; parla. di 60 milioni, diamo
per buona questa cifra.
Però, Assessore Borbey, abbiamo fatto una brutta figura e questo
non lo dico io, ma un giornale locale, che scrive con un titolo che
forse riempiva mezza pagina: "Che brutta figura!".
Sono contento che l'Assessore Bor-bey, finalmente, scendendo un
po' dal suo solito atteggiamento, abbia fatto delle considerazioni
ed abbia ammesso che in quest'occasione si sia provocato un danno
all'immagine della Valle d'Aosta, e di questa affermazione ne
prendo atto con piacere.
Mi chiedo anche se, visto che negli ultimi due anni si è avuto
la fortuna dalla nostra parte, non era comunque il caso di
prevedere, specialmente quando si fanno gare alla fine di novembre
o agli inizi di dicembre, qualcosa di alternativo: il Sestriere ha
utilizzato dei cannoni per l'innevamento artificiale ed abbiamo
visto tutti in televisione che, appena al di fuori della pista,
c'era il verde, e questo significa che qualche provvedimento è
stato pur preso.
Altrimenti a che servirebbe attrezzarsi con cannoni per
procurarsi la neve artificiale? Non avrebbe senso. Pertanto
ribadisco il mio giudizio critico, ritenendo che,
nell'organizzazione della gara, deve essere mancato qualcosa; non
voglio attribuire all'Assessore in prima persona certe
responsabilità, me ne guarderei bene, altrimenti l'Assessore si
scatena, però è necessario, quando si prendono degli impegni,
prevedere anche delle soluzioni alternative, che in questo caso non
sono state previste.
Mi ritengo soddisfatto per le notizie date dall'Assessore Borbey
e mi auguro che certe cose non possano più accadere proprio
nell'interesse dell'immagine della Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK