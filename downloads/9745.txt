Consiglio Regionale della Valle d'Aosta - Oggetto del Consiglio n. 866 del 22 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 866 del 22 novembre 1989 - Resoconto
OGGETTO N. 866/IX - Disegno di legge: "Rifinanziamento della
legge regionale 5 marzo 1987, n. 12, recante interventi per la
realizzazione di iniziative promozionali per la commercializzazione
di prodotti regionali".
Presidente - Ha chiesto di parlare l'Assessore all'Industria,
Commercio, Artigianato e Trasporti Lanivi, ne ha facoltà.
Lanivi (ADP)
- Il disegno di legge che è all'attenzione
del Consiglio regionale prevede il rifinanziamento della legge n.
12, che autorizza la Regione a dare contributi ad imprese
artigiane, commerciali o industriali, che organizzino o partecipino
a manifestazioni espositive, mostre, fiere, in Italia o all'estero,
sia che queste manifestazioni avvengano in maniera singola o
associata.
L'esperienza sinora maturata ha dimostrato la insufficienza dei
fondi stanziati, per cui con questo disegno di legge si rifinanzia
la legge e si aumenta la cifra a disposizione per far fronte alle
domande che vengono presentate.
Presidente
- La Presidenza fa presente che sono allegati
i pareri della I e della III Commissione.
E' aperta la discussione generale. Se nessun Consigliere chiede
di parlare, si passa all'esame dell'articolato. Do lettura
dell'articolo 1:
Articolo 1
1. La legge regionale 5 marzo 1987, n. 12, è rifinanziata, per
l'anno 1989 e seguenti per l'ulteriore spesa annua di lire
centocinquanta milioni.
Presidente
- Pongo in votazione l'articolo 1:
Esito della votazione
Presenti, votanti e favorevoli: 29
Il Consiglio approva all'unanimità.
Presidente
: Do lettura dell'articolo 2:
Articolo 2
1. L'onere di centocinquanta milioni annui derivante
dall'applicazione della presente legge, graverà sul capitolo 36150
"Contributi per la realizzazione di iniziative promozionali per la
commercializzazione dei prodotti regionali" della parte spesa del
bilancio di previsione della Regione per l'esercizio 1989 e sui
corrispondenti capitoli dei bilanci per gli esercizi
successivi.
2. Alla copertura dell'onere di cui al comma precedente si
provvederà come segue:
- per l'anno 1989, mediante riduzione di lire cento milioni
dello stanziamento iscritto al capitolo 50100 "Fondo globale per il
finanziamento di spese per ulteriori programmi di sviluppo (spese
correnti)" a valere sull'apposito accantonamento previsto
all'allegato n. 8 - Settore 2 - Sviluppo economico - del bilancio
di previsione della Regione per l'anno 1989, nonchè mediante
riduzione di lire cinquanta milioni dello stanziamento iscritto al
capitolo 36060 "Contributi per iniziative e manifestazioni
economiche e per il potenziamento delle attività economiche".
- per gli anni 1990 e 1991, mediante utilizzazione per lire
trecento milioni delle risorse disponibili relative al programma
2.2.2.09 "Interventi promozionali per l'industria" del bilancio
pluriennale 1989/1991.
- per gli anni successivi, gli oneri previsti dalla presente
legge saranno iscritti con le leggi di approvazione dei relativi
bilanci.
Presidente
- Pongo in votazione l'articolo 2:
Esito della votazione
Presenti, votanti e favorevoli: 29
Il Consiglio approva all'unanimità.
Presidente
: Do lettura dell'articolo 3:
Articolo 3
1. Alla parte Spesa del bilancio di previsione della Regione per
l'anno 1989 sono apportate le seguenti variazioni:
in diminuzione
Cap. 36060 "Contributi per iniziative e manifestazioni
economiche e per il potenziamento delle attività economiche" L.
50.000.000
Cap. 50100 "Fondo globale per il finanziamento di spese per
ulteriori programmi di sviluppo (spese cor-renti)" L.
100.000.000
L. 150.000.000
in aumento
Cap. 36150 "Contributi per la realizzazione di iniziative
promozionali per la commercializzazione dei prodotti regionali" \L.
150.000.000
Presidente
- Pongo in votazione l'articolo 3:
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
: Pongo in votazione la legge nel suo
complesso:
Esito della votazione:
Presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK