Consiglio Regionale della Valle d'Aosta - Oggetto del Consiglio n. 619 del 24 giugno 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 619 del 24 giugno 2009 - Resoconto
OGGETTO N. 619/XIII - Interrogazione: "Realizzazione di un
programma di consulenza e di ricerca affidato al Dipartimento di
informatica dell'Università di Torino".
Interrogazione
Richiamata la delibera 1286 del 2009 con la quale viene
approvata una convenzione tra la RAVDA e il Dipartimento di
Informatica dell'Università di Torino per la realizzazione di un
programma di consulenza e di ricerca dal titolo "Rete internet e
intranet della Regione Valle d'Aosta: analisi di usabilità e
valutazione tecnologica", per un importo di euro 98.400 Iva
inclusa;
Verificato che nel mese di marzo, con apposita deliberazione
n. 584, la Giunta approvava un Piano Operativo Annuale 2009 per la
programmazione, l'organizzazione e la gestione del sistema
informativo regionale, redatto dal Dipartimento innovazione e
tecnologia in collaborazione con la società partecipata INVA
S.p.a.;
Preso atto che all'interno dello stesso piano operativo erano
previste consulenze esterne data la carenza di figure altamente
specializzate nel settore informatico all'interno
dell'amministrazione;
Constatato che il programma di consulenza e ricerca del
Dipartimento di Informatica dell'Università di Torino prevede in
sintesi l'analisi del livello qualitativo e di usabilità del sito
regionale e l'eventuale proposta di soluzioni migliorative;
i sottoscritti Consiglieri regionali
Interrogano
il Presidente della Regione per sapere:
1) per quali motivi il progetto di ricerca non è stato
affidato alla società partecipata in house INVA S.p.a., società
pubblica preposta alla progettazione e alla fornitura di prodotti
informatici per la pubblica amministrazione;
2) quali sono i motivi che hanno determinato la scelta del
Dipartimento di Informatica dell'Università di Torino e non altri
istituti di ricerca;
3) attraverso quali criteri è stata ritenuta congrua la spesa
complessiva di euro 98.400;
4) se sarà lo stesso Dipartimento di Informatica a fornire i
programmi e l'assistenza tecnica necessaria una volta individuati
gli ambiti di miglioramento del servizio.
F.to: Zucchi - Lattanzi - Benin
Président
- La parole au Président de la Région,
Rollandin.
Rollandin (UV)
- Merci, M. le Président. Pour ce qui est
des réponses sur ce thème:
"
per quali motivi il progetto
di ricerca non è stato affidato alla società partecipata in house
INVA, società pubblica preposta alla progettazione e alla fornitura
di prodotti informatici per la pubblica amministrazione"
,
l'intervento oggetto della convenzione con il Dipartimento di
informatica comprende una significativa componente di valutazione
del sistema informatico attualmente in uso presso
l'Amministrazione. Tale sistema è in parte sviluppato dalla società
INVA, è già quello che ha sviluppato, allora si vuole far
controllare questo e non potevamo affidarlo di nuovo ad INVA.
Risultava quindi evidentemente improprio e poco significativo
chiedere a lei stessa di fare una valutazione di quello che a suo
tempo in parte aveva fatto. Inoltre in linea generale si reputa
assolutamente opportuno, nell'ambito delle attività più innovative
in ambito scientifico e tecnologico, operare a stretto contatto con
l'ambiente accademico, ritenendo tale collaborazione stimolante sia
per la crescita culturale del personale interno, sia per le
ricadute dei risultati in termini di qualità del servizio sugli
utenti dell'Amministrazione. L'intervento richiesto rientra in
questo ambito considerando che il progetto non possa trovare
partner più indicato di un'università dove la ricerca, in
particolare sui temi richiesti, costituisce una delle attività
fondamentali e qualificanti della stessa.
Secondo punto:
"quali sono i motivi che hanno determinato la
scelta del Dipartimento di informatica dell'Università di
Torino..."
, il Dipartimento di informatica dell'Università di
Torino, oltre alle normali competenze relative alla progettazione
di sistemi informatici, svolge varie attività di ricerca e sviluppo
proprio su temi specifici relativi all'interazione uomo-macchina,
con particolare attenzione alle interfacce con gli utenti e
all'usabilità delle applicazioni
software
, che è quella che
noi vorremmo verificare. Nell'attività del progetto, ad
integrazione delle competenze specifiche del Dipartimento di
informatica, sono stati coinvolti ricercatori che fanno parte del
gruppo di ricerca in scienze della comunicazione della Facoltà di
lettere e filosofia, oltre che ricercatori afferenti alla Facoltà
di scienza della formazione che si occupano di interfacce
multimediali. Questa varietà di competenze multidisciplinari, tutte
orientate, pur da prospettive diverse, allo sviluppo e alla
valutazione di sistemi e di interfacce
web
, garantisce una
visuale più ampia nei confronti delle numerose componenti extra
informatiche che caratterizzano l'ambiente internet e costituisce
una realtà scientifico-tecnologica unica in Italia. Il gruppo
operante presso il Dipartimento di informatica dell'Università di
Torino è stato pertanto selezionato per l'ampia varietà di
competenze a cui ho fatto cenno di cui è in possesso e per le
capacità non comunemente diffuse, neppure in ambito accademico, di
affrontare i temi richiesti con prospettive diversificate e non
strettamente limitate all'ambito tecnologico.
"Attraverso quali criteri è stata ritenuta congrua la spesa
complessiva di euro 98.400"
: il programma dell'intervento si
compone di due fasi, i cui risultati sono previsti a 120 e 180
giorni dalla sottoscrizione della convenzione stessa. I costi del
progetto sono stati ritenuti congrui sulla base dei 210 giorni/uomo
che il gruppo di lavoro messo in campo dall'Università, composto da
professori ordinari, ricercatori, sistemisti e analisti tecnici,
dedicherà complessivamente alle attività richieste per l'esecuzione
delle attività di ricerca, analisi e consulenza, individuate dalla
convenzione, utilizzando le strutture e le apparecchiature del
Dipartimento di informatica.
"Se sarà lo stesso Dipartimento di informatica a fornire i
programmi e l'assistenza tecnica necessaria una volta individuati
gli ambiti di miglioramento del servizio"
: a questo possiamo
dire che il
software
e l'assistenza tecnica verranno
acquisiti dall'Amministrazione seguendo le procedure normalmente
adottate in questi casi. La fornitura di tali servizi non rientra
infatti fra le attività specifiche dell'Università e non sono
necessarie per le successive fasi attuative dei risultati del
progetto le particolari competenze messe a disposizione
dall'Università nella fase di ideazione e di progettazione delle
componenti tecnologiche richieste. Spero di avere dato i
chiarimenti necessari.
Président
- Est-ce qu'il y a la réplique?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK