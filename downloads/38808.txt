Consiglio Regionale della Valle d'Aosta - Oggetto del Consiglio n. 2277 del 15 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
GIUNTA REGIONALE
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2277 del 15 luglio 2016 - Resoconto
OGGETTO N. 2277/XIV - Reiezione di mozione: "Impegno del
Presidente della Regione ad affermare la contrarietà al raddoppio
del Traforo del Monte Bianco ed a relazionare alla commissione
consiliare competente in merito alla conformità del tunnel alle
normative sulla sicurezza". (Approvazione di una
risoluzione)
Rosset (Presidente) -
Punto 40 dell'ordine del giorno. Ha
chiesto la parola il Consigliere Roscio, ne ha facoltà.
Roscio (ALPE) -
Per illustrare la mozione del gruppo
ALPE, è giusto ripercorrere brevemente alcuni avvenimenti recenti,
ma anche meno recenti.
Solo il 27 giugno di quest'anno all'Assemblea annuale di
Confindustria il Presidente Rollandin ha rilasciato alcune
dichiarazioni circa il futuro del Tunnel del Monte Bianco, ha
parlato della necessità di fare degli interventi perché altrimenti
vi sarebbero state delle lunghe chiusure con conseguenti rotture
dell'asse di transito europeo e che occorreva, in base ad un sano
realismo, aprirsi a tutte le soluzioni possibili. Questo in
quell'occasione è stato interpretato non solo dai giornali ma anche
all'estero come un'apertura verso un raddoppio del traforo. Tutto
questo non abbiamo capito in base a quali valutazioni tecniche, se
esistono valutazioni tecniche che attestino queste necessità. Una
reazione è subito arrivata dal mondo politico transfrontaliero,
perché il Sindaco di Chamonix, Fournier, ha subito ribadito - non
so se ha interpretato male il pensiero del nostro Presidente -
dicendo che: "la proposta era infondata e totalmente inammissibile,
che non esiste alcun problema sulla sicurezza del tunnel, che le
valli alpine non potrebbero sopportare l'aumento del traffico in
caso di raddoppio, che il problema del trasporto ferroviario per
esigenze di attraversamento alpino potrebbe essere l'unica
soluzione prospettabile".
Su questo un'osservazione va fatta, perché sembra che esistano
esigenze profondamente diverse tra popoli al di qua delle Alpi e al
di là delle Alpi. In ogni caso sembra che forse le dichiarazioni
hanno peccato di imprudenza e sicuramente non c'è stato un
confronto con chi, come noi, è coinvolto in questo collegamento
internazionale. Inoltre lo scenario ad oggi sul fronte dei
trasporti vede una ricchezza dell'offerta con nuovi tunnel
transalpini, come il Gottardo e il futuro Fréjus. In questa ottica,
per andare a vedere qual è stato il posizionamento di questo
Consiglio riguardo al raddoppio del traforo, sono andato a vedere
nei resoconti delle passate legislature cosa si era discusso e
quali erano state le determinazioni di questo Consiglio.
Interessante perché nel 2001 ho trovato una dichiarazione allora
del Presidente Dino Viérin, che parlava "
d'un
refus du
projet de doublement
", la posizione quindi era molto chiara.
Nella legislatura passata addirittura sono state diverse le
interpellanze e diverse le mozioni, l'ultima del 2012, dove allora
il Presidente Rollandin riaffermava la contrarietà al raddoppio
dicendo - e cito proprio il verbale -: "le problème n'existe pas
étant donné que depuis toujours ou les français sont d'accord, ou
bien on ne parle pas de doublement du tunnel", queste sono le
parole dette nel 2012.
Vengo all'impegno della mozione perché va fatta chiarezza. Si è
cambiata idea rispetto al 2012, oggi le condizioni sono mutate e
quindi la contrarietà che c'era allora nei confronti del raddoppio
del traforo è venuta meno? Noi, coerentemente con quanto espresso
allora, visto che non abbiamo elementi per ritenere il contrario,
chiediamo che si ribadisca invece questa posizione, che era
radicata da oltre un decennio in questo Consiglio. Comunque
chiediamo che si venga a relazionare in commissione riguardo a
quello che è stato ventilato come una necessità, cioè vogliamo
sapere se ci sono degli studi che attestino l'obbligo addirittura
di non poter fare lavori se non chiudendo per un tempo lungo il
traforo per rispettare le norme sulla sicurezza.
Qua le posizioni sono duplici: da un lato, quella valdostana,
che dice che sono necessari interventi perché ad oggi la sicurezza
è garantita, ma un domani bisognerà invece intervenire pesantemente
e quello che dice il Sindaco di Chamonix, secondo il quale non
esiste né adesso, né per un domani alcun problema sulla sicurezza,
quindi sono due posizioni nettamente contrapposte. Se invece
bisognerà intervenire, noi vorremmo conoscere quali sono gli
intendimenti su eventuali progetti futuri perché le dichiarazioni
sembrano improntate ad avere già le idee abbastanza chiare; almeno
sembra che il Sindaco di Chamonix e anche tutta la stampa dedicata
le abbiano interpretate nella stessa maniera con la quale le
abbiamo interpretate noi.
Presidente -
Porto a conoscenza dell'Assemblea che è
pervenuta una risoluzione dei gruppi di maggioranza sulla mozione,
risoluzione che è prevista dagli articoli 65 e 104, comma 4, del
Regolamento; chiedo pertanto di distribuirla.
Procediamo con la discussione generale in merito alla mozione.
La risoluzione è successiva, comunque dobbiamo attivare la
votazione sulla mozione, quindi chi ha intenzione di prendere la
parola la può richiedere. La risoluzione è successiva. Non ci sono
altre richieste di intervento sulla mozione, dichiaro chiusa la
discussione generale. Ha chiesto la parola il Presidente della
Regione, ne ha facoltà.
Rollandin (UV) -
Je crois que la question du Tunnel du
Mont-Blanc est un thème important pour ce qui est des liaisons de
la Vallée d'Aoste avec la Savoie ; nous avons fêté les 50 ans de
l'ouverture de ce tunnel et en plus il y a eu les effets de
l'interruption des communications et le souvenir des trois années
d'isolement que nous avons traversées après le tragique accident du
24 mars 1999.
Si on va reprendre les journaux de ces années-là ou les comptes
rendus des séances du Conseil de l'époque, je crois qu'on pourrait
voir les préoccupations que suscitaient les retombées économiques
de cette tragédie sur la Vallée d'Aoste et sur les infrastructures.
Il était impossible de développer les rapports transfrontaliers, et
cette interruption du réseau routier en l'espace d'un instant et
pendant trois ans a fait de notre Région non plus le "carrefour de
l'Europe", mais un simple "cul de sac".
Je pars de cette considération pour dire que, s'il est bon
d'envisager l'avenir avec prudence, il est tout aussi important de
le faire en tirant profit des leçons de l'histoire. Celle-ci nous a
enseigné que nous devons développer de plus en plus notre
conscience environnementale, notamment en luttant contre la
pollution et en limitant la circulation commerciale des véhicules
lourds. Le milieu naturel constitue notre patrimoine et sans doute
nous devons le préserver. L'histoire nous a aussi appris qu'il est
essentiel de faire de la sécurité routière un objectif prioritaire,
qui exige l'adoption de règles efficaces et la mise en place
d'infrastructures appropriées. Elle nous a également démontré que
l'isolement géographique constitue un frein puissant pour la
croissance, tant économique que culturelle. Il est important, à ce
sujet, de maintenir et de valoriser nos relations pour être plus
forts en tant que communauté, pour affirmer notre identité mais
aussi pour renforcer notre position politique et économique en
Italie et en Europe. Je pense que nous devons considérer toutes ces
indications, en même temps, afin de comprendre comment affronter
l'avenir avec cohérence. Aujourd'hui toutes les conditions sont
réunies pour confirmer que la Vallée d'Aoste n'est pas disposée à
renoncer à ses relations avec la France à travers le tunnel et
prendre acte du fait que le Tunnel du Mont Blanc, tout comme les
infrastructures routières qui y mènent, est un ouvrage sûr (il n'y
a pas donc de problèmes à ce sujet) et qui respecte pleinement les
normes en vigueur. Cette sécurité est assurée grâce à d'importantes
ressources financières et à de fréquents travaux d'entretien et
d'amélioration. Sur ces travaux d'entretien il y a eu des
difficultés à faire passer l'idée qu'il fallait les faire pendant
certains horaires, sans arrêter la circulation dans le tunnel. Ce
qui n'est pas "escompté" c'est qu'il a fallu une prise de position
forte afin qu'il n'y ait pas la fermeture pendant une période
plutôt longue pour faire les travaux sous le tunnel. Enfin les
conditions existantes permettent de reconnaître que, conformément
aux attentes, les règles de circulation qui interdisent l'accès du
tunnel aux véhicules lourds les plus polluants, le rajeunissement
général du parc automobile, (la plupart des poids lourds sont
aujourd'hui des "Euro 6"), mais aussi le suivi permanent de la
qualité de l'air sur les voies d'accès et dans le tunnel,
contribuent comme le témoignent les relevés, a maintenir stable la
situation environnementale, qui n'est en tout cas pas affectée par
les flux de circulation actuels.
Je crois qu'il fallait approfondir le thème de la pollution, qui
n'est pas lié à la circulation, mais à d'autres facteurs. Voilà
pourquoi je crois qu'une éventuelle fermeture du tunnel serait plus
préoccupante que le "doublement" de ce dernier. Cela est d'autant
plus vrai que si les différentes communautés locales devaient être
d'accord pour envisager cette hypothèse, dans le cadre de règles
bien précises. L'objectif supérieur est de garantir le maintien de
cet axe de circulation européen. Si nécessaire, avec une seconde
galerie qui séparerait les deux sens de circulation pour plus de
sécurité, mais qui permettrait éventuellement aussi de maintenir un
passage ouvert en cas de fermeture de l'autre galerie pendant plus
ou moins longtemps, ce qui s'est passé déjà dans notre cas et dans
d'autres cas encore. Les travaux programmés sur un tronçon de 500
mètres de soubassement ont déjà fait craindre cette possibilité de
fermeture du tunnel. Nous sommes intervenus pour l'éviter et nous
avons demandé que soient explorées toutes les possibilités afin que
lesdits travaux soient réalisés sans perturber les équilibres et
les intérêts de l'espace transfrontalier, ni les échanges et les
déplacements entre la Vallée d'Aoste et la Haute-Savoie, ni non
plus les réalités productives et commerciales y afférentes. Il faut
limiter la fermeture pour respecter le cadre de la complémentarité
entre le Tunnel du Mont Blanc et celui du Fréjus, mais aussi pour
la pleine fonctionnalité du réseau autoroutier qui traverse la
Vallée d'Aoste et monte au Tunnel du Mont Blanc...je crois que les
sociétés des autoroutes auraient quelque chose à dire. Les travaux
nécessaires pour le Tunnel du Mont Blanc seront réalisés entre 2017
et 2018 et, pour ce faire, le tunnel sera fermé à la circulation
essentiellement pendant la nuit, ainsi que pendant quelques
journées pour un maximum de 72 heures, ce qui signifie qu'il
restera accessible pour l'essentiel, malgré quelques
limitations.
Au cours des années qui viennent la voûte du tunnel aura, elle
aussi, besoin de quelques interventions et cette fois il s'avrera
peut-être plus compliqué de résoudre le problème avec quelques
brèves journées de fermeture. Je ne suis pas un partisan
inconditionnel de la "seconde galerie", mais je ne pense pas qu'il
faille refuser à priori de réfléchir à cette éventualité et la
réflexion est liée au taux de circulation par rapport à ce qui se
passe aujourd'hui. Ce qui ne signifie pas que nous devons renoncer
à insister sur une amélioration de l'infrastructure ferroviaire ;
bien au contraire disposer d'une voie ferrée moderne avec les
dernières innovations en la matière qui constitue une véritable
liaison avec les grands axes à haute vitesse, demeure une priorité,
nous l'avons déjà dit.
D'ailleurs, nous considérons que la question de l'environnement
est tout à fait prioritaire ; la seule chose que j'exclus
totalement à priori c'est le fait qu'une seconde galerie
unidirectionnelle au Tunnel du Mont Blanc puisse signifier un
doublement ou une augmentation du nombre des poids lourds en
transit. J'ai déjà eu l'occasion de le dire à plusieurs reprises,
même dans cette salle, cela n'a rien d'automatique et donc je ne
peux que confirmer l'affirmation reprise par le Conseiller Roscio.
On n'est pas là pour demander d'augmenter le passage des poids
lourds et de doubler le trafic ; le doublement du tunnel ne
signifie pas doubler le trafic : signifie poser la question d'une
façon plus aisé et selon le règlement européen, ce qui donnerait le
même résultat d'aujourd'hui du point de vue des passages, mais on
maintiendrait évidemment le fonctionnement et les garanties de
sécurité.
Je ne crois pas qu'être ouverts au dialogue est contre les
intérêts de notre Région, bien au contraire. Il s'agit
d'approfondir ; je crois qu'à ce propos vous avez lu la résolution
qu'on a présentée qui va dans la direction que je viens de dire.
L'aspect qu'on prévoit c'est de donner la possibilité d'imaginer un
travail fait ensemble pour reconnaître qu'il ne faut pas augmenter
le trafic, mais il faut faire le possible pour activer un système
qui puisse donner des garanties pour l'utilisation du tunnel même.
C'est là la différence substantielle et la raison pour laquelle on
veut qu'il y ait toute l'attention nécessaire afin qu'il n'y ait
plus des fermetures réelles du tunnel. En effet, dans la résolution
qu'on a préparé comme forces de majorité on dit: "a relazionare
alla commissione in merito a eventuali ipotesi finalizzate
all'utilizzazione delle infrastrutture e alle esigenze funzionali
di sicurezza del traffico, nonché ad affermare la contrarietà nelle
sedi istituzionali opportune nei confronti di ipotesi di raddoppio
della galleria che comportino un aumento sensibile del traffico
commerciale pesante attraverso la Valle d'Aosta, anziché mirare
alla prioritaria realizzazione di un tunnel che migliori lo
scorrimento in sicurezza".
Je crois qu'il est assez clair, on reprend le thème qu'on avait
déjà examiné et je crois que si un peu partout dans les tunnels il
y a ce processus, si le Fréjus a dû s'adapter, cela n'est pas un
hasard, c'est une obligation pour garantir ces effets. Je pense
qu'il faut imaginer de prévoir qu'il y ait la possibilité d'aller
dans cette direction, bien sûr en accord avec la France, car on ne
peut pas penser de faire cela sans consentement. Il ne s'agit donc
pas seulement de l'avis du Syndic de Chamonix, ce n'est pas le
Syndic de Chamonix qui décide ce qu'on doit faire, mais je crois
que les décisions sont prises à un autre niveau, qu'il est tout à
fait évident que aussi bien pour les investissements que pour les
décisions de ce niveau c'est à l'échelle d'États compétents qu'on
va décider au moment où... Notre préoccupation est de répéter que
la vie n'est pas changée par rapport à ce qu'on a dit à ce
temps-là, mais il faut faire attention, le tunnel a 50 ans, le
tunnel a des exigences d'être réaménagé, il faut y penser, il faut
être à même de ne pas arriver à un moment où on doit fermer le
tunnel, après on est là et on se demande pourquoi. Je crois qu'il
faudrait, au préalable, être en mesure de solliciter une prise de
position officielle par le Ministère compétent envers les français
afin qu'il y ait la possibilité d'éclaircir quelle est la position
officielle par rapport au problème de maintenir le tunnel dans les
conditions d'efficacité de transport et de liaison existantes.
Voilà le sens de cette résolution et l'aspect que nous croyons
nécessaire de soutenir à ce sujet.
Presidente -
Ha chiesto la parola il Consigliere Bertin,
ne ha facoltà.
Bertin (ALPE) -
Il Tunnel del Monte Bianco svolge
egregiamente le sue funzioni - lo ha detto anche il Sindaco di
Chamonix - non siamo nelle condizioni tragiche che per il momento
ci vengono prospettate: al momento funziona. Lo dice il Sindaco di
Chamonix, che credo, come sottolineava anche lei, per fare un
raddoppio ci vuole la volontà dei due soggetti e di là è evidente
che non c'è nessuna volontà. La proposta, come ha detto il Sindaco
di Chamonix, è irricevibile e, per quanto mi riguarda, sono
assolutamente d'accordo con il Sindaco: la proposta di raddoppiare
il tunnel è irricevibile, anche perché - quello che si vorrebbe
evitare - comporta un aumento sensibile del traffico commerciale
pesante. L'importante è che non lo aumenti in modo sensibile. Cosa
vuol dire "in modo sensibile"? Questo è tutto da verificare. Sono
quelle cose che si comincia a mettere i piedi all'interno della
porta e poi si spalanca. "Sensibile" può essere tutto e niente. È
assolutamente pericoloso cominciare dei discorsi di questo genere,
senza sapere dove si vuole andare a parare. Mi pare evidente da
questo punto di vista che non si sappia dove si vuole andare a
parare, innanzitutto perché, quando si vogliono fare cose del
genere, bisognerebbe forse prima avere dei rapporti con gli altri
soggetti al di là del Monte Bianco, che sono coinvolti direttamente
da questa eventuale situazione di raddoppio.
Resto fermamente contrario, un raddoppio del tunnel non sarebbe
positivo per la nostra regione; al contrario se ci sono degli
elementi che possono aumentare la sicurezza, ovviamente questi
vanno verificati, ma non hanno nulla a che fare con un raddoppio
con un'altra canna. Prendiamo ad esempio il Tunnel del Gran San
Bernardo che ha appena avuto un intervento di sicurezza - glielo
ricordo Presidente Rollandin - e non ha per questo necessitato un
raddoppio del Tunnel del Gran San Bernardo: si è fatto un
intervento esclusivamente di sicurezza, in collaborazione con gli
svizzeri e credo che quello sia un intervento serio che affronta la
questione, certamente non un raddoppio del tunnel. "Purché non si
verifichi un aumento sensibile del trasporto commerciale", sappiamo
che invece è inevitabile che questo provochi un aumento di ogni
tipo di traffico e le zone di montagna come la nostra, ma ancora di
più quella al di là del Monte Bianco, la Valle dell'Arve è una
delle regioni più inquinate di Francia, come Parigi, siamo
addirittura a livello di Parigi...Passy è una regione dal punto di
vista dell'inquinamento dell'aria paragonabile alle grandi
metropoli urbane come Parigi, è una grave preoccupazione per gli
abitanti della Valle di Chamonix, ma è anche un biglietto da visita
turistico estremamente negativo, perché in montagna la gente ci va
innanzitutto e anche per la buona qualità dell'aria. Il quadro
ambientale è un po' diverso da quello che ha cercato di
raffigurarci lei, soprattutto nella parte di là delle Alpi.
Da questo punto di vista, se proprio vogliamo analizzare i
problemi di sicurezza, ci sono diversi esempi di risoluzione di
questi problemi: quello del Tunnel del Gran San Bernardo è solo
uno. Da questo punto di vista, potremmo in commissione, oltre ad
analizzare questi problemi di sicurezza, anche fare un sopralluogo,
propongo al Presidente della commissione competente di fare un
sopralluogo sia nel Tunnel del Monte Bianco, che in quello del Gran
San Bernardo, nel quale possiamo verificare le due situazioni dal
punto di vista della sicurezza, visto che l'intervento fatto nel
Tunnel del Gran San Bernardo è recente e in grado di raffigurare
quali siano i problemi di sicurezza. Questo sì si potrebbe fare, ma
bisogna sgombrare il campo da ogni ipotesi di raddoppio, come viene
ipotizzato in modo poco chiaro da parte della risoluzione
presentata dalla maggioranza, che apre la porta a scenari
ingovernabili e che non si riesce a capire, non si sa neanche dove
si vuole andare a parare. Si capisce, purtroppo lo capiamo: si
vuole raddoppiare il tunnel, un grande
business
e aumentare
i passaggi sotto il tunnel, quello che farebbe guadagnare molti
soldi ai gestori del tunnel, a Benetton e a tutta la combriccola,
la
lobby
che su questi traffici di passaggi ci guadagna e ci
guadagna tanto. Stiamo attenti.
Per quanto mi riguarda, un'ipotesi di raddoppio del tunnel in
questa prospettiva per la nostra regione è estremamente negativo,
al contrario analizziamo il resto.
Presidente -
Ha chiesto la parola il Consigliere
Chatrian, ne ha facoltà.
Chatrian (ALPE) -
I due colleghi hanno già illustrato e
ribadito la posizione del gruppo; fino all'ultimo non sapevamo se
presentare venerdì scorso tale iniziativa, perché facendo la
riunione tra di noi ci siamo detti che forse il messaggio che è
stato veicolato è stato magari modificato, travisato...non chiaro
perché ci pareva non ricevibile. Il messaggio invece era molto
chiaro: la risoluzione che questa nuova maggioranza oggi ha voluto
mettere nero su bianco presentando una risoluzione sulla nostra
mozione è molto chiaro, la volontà è di una seconda canna. Noi non
solo non accettiamo, ma riteniamo pericoloso in questo momento
iniziare dei percorsi poco utili, cercando invece di tenere
altissimo il livello di sicurezza e di controllo comunque di
qualità ambientale. Per ribadire la nostra posizione molto ferma,
puntuale sulla mozione che abbiamo presentato 12 giorni fa e per
dichiarare voto contrario invece, che non è un'apertura sibillina
di una porta e di una finestra; la volontà ci sembra molto chiara,
molto diretta: quella di una seconda canna, quella di una
potenzialità di far giocare una partita milionaria e noi riteniamo
che in questo momento l'unica partita milionaria sia quella di
tenere l'asticella altissima dal punto di vista della sicurezza e
altissima per quanto riguarda la qualità ambientale, turistica
della nostra regione e nello stesso tempo garantire le nostre
potenzialità e facendoci forza anche di tutta quella parte francese
che è direttamente interessata, che è nettamente contraria al
raddoppio della canna. Noi quindi siamo contrari al raddoppio del
tunnel e soprattutto siamo a favore di mantenere un'asticella
altissima per quanto riguarda la sicurezza e la qualità
ambientale.
Presidente -
Ha chiesto la parola il Consigliere Marquis,
ne ha facoltà.
Marquis (SA) -
Questo è un tema che in più occasioni è
arrivato in aula negli ultimi anni, su cui c'è sempre stato del
confronto. È un tema sul quale spesso ci si è espressi anche sulla
base di pregiudizi ideologici. Io ritengo che l'accessibilità di un
territorio sia un fattore oggi che determina la sua attrattività e
la competitività in un contesto economico che è sempre più
globalizzato e che è caratterizzato da una crescita della mobilità
delle persone e delle merci: chi rimane oggi estraneo alle
direttrici di traffico è penalizzato sotto il profilo delle
opportunità di sviluppo. Io credo che, ragionando sul futuro della
Valle d'Aosta, questa sia una partita milionaria per il prodotto
interno lordo della nostra regione.
A livello europeo questo tema è stato affrontato individuando le
varie direttrici di interesse sovranazionale, sia con riferimento
al traffico su gomma che a quello su ferro, quindi grandi
interventi sono in fase di programmazione e anche di realizzazione.
Come dite voi, il traffico commerciale è auspicabile che su lunga
tratta venga riorientato sul ferro, ma queste sono le volontà
dell'Europa che vanno in linea con tutti gli investimenti che si
stanno facendo di grandi collegamenti internazionali.
Oggi credo che ci troviamo a discutere, così come si sono
trovati negli anni Cinquanta del secolo scorso: quando si
diffondeva l'uso dell'automobile come mezzo di massa, erano stati
chiamati ad affrontare le medesime problematiche. La lungimiranza
di allora, portò alla realizzazione del Tunnel del Gran San
Bernardo e di quello del Monte Bianco, che furono aperti negli anni
1964 e 1965; è stata realizzata l'autostrada sempre negli stessi
anni Quincinetto/Aosta e negli anni Novanta è stato completato il
raccordo Aosta/Monte Bianco. Io credo che l'infrastrutturazione
della regione, sotto questo profilo, abbia garantito lo sviluppo
che abbiamo avuto sino ad oggi. È forse l'elemento che ha
contribuito di più a diffondere il benessere in Valle d'Aosta e
quindi oggi siamo chiamati a fare dei ragionamenti, che sicuramente
sono la base dell'accessibilità per la Valle d'Aosta nei prossimi
decenni. Con questo non voglio dire che si deve parlare solo del
traffico su gomma, ma sicuramente bisogna ragionare a livello di
sistema dei trasporti facendo anche un'analisi su progetti che
siano di aggiornamento della rete ferroviaria, dei progetti
lungimiranti che possano dare delle prospettive di raggiungimento
della Valle d'Aosta in tempi sostenibili rispetto alle attese,
soprattutto di coloro che frequentano la Valle d'Aosta sotto il
profilo turistico e anche a favore dei pendolari.
Io credo che la Valle d'Aosta non debba aprirsi solo per ragioni
culturali e sociali all'Europa, ma deve essere legata all'Europa
anche da ragioni economiche, quindi queste nostre infrastrutture
devono essere il punto di partenza per andare a cercare nuovi
mercati, perché il problema più grosso della Valle d'Aosta - ce lo
diciamo quasi in ogni Consiglio regionale - è quello di essere
chiusi all'interno delle nostre montagne. Da anni quando si parla
di seconda canna, si parla di raddoppio del traforo, lasciando
intendere o insinuando che ciò significa raddoppiare il traffico,
ma così non è perché il traffico che passa tra l'Italia e la
Francia viene suddiviso tra il Traforo del Fréjus e quello della
Valle d'Aosta. Non è che se ci fossero dieci canne, si moltiplica
per dieci il traffico, significherebbe che il traffico viene diviso
per dieci. Quello che cambia è l'adeguamento del sistema dei
trasporti per favorire una percorribilità in condizioni di
sicurezza. Va segnalato che il Fréjus sta intervenendo, sta
realizzando la seconda canna proprio per fruire meglio delle
infrastrutture in condizioni di sicurezza, questa canna verrà
aperta nel 2018. Non è che in Valle d'Aosta si parla di aumentare i
volumi del traffico, lasciando andare le cose come sono,
sicuramente i volumi del traffico si ridurranno: si ridurrà il
transito turistico, perché, qualora ci fosse un'alternativa alla
nostra di percorribilità in condizioni di maggiore sicurezza,
l'utenza farà delle scelte che vanno in direzione diversa rispetto
alla nostra. Io quindi credo che, qualora ci fosse l'opportunità di
realizzare una canna per migliorare la fruizione in sicurezza del
percorso, vadano fatte le dovute riflessioni e valutazioni senza
rigettare questa occasione.
Si dovrà anche considerare - come ha detto e illustrato in modo
compiuto prima il Presidente nella relazione - che il traforo sarà
oggetto di interventi anche pesanti, che tra l'altro incideranno
fortemente sui bilanci della società, perché lavorare in condizioni
del mantenimento dell'apertura dei transiti in condizioni di
disagio costa significativamente di più rispetto ad una gestione
diversa delle lavorazioni da fare. Credo quindi che, qualora se ne
verificasse l'opportunità, vada fatta una valutazione attenta, una
valutazione corretta, fondata su dei presupposti di carattere
scientifico più che ideologici. Ci sono quindi delle opportunità
nella vita che non vanno perse, così come dicevo prima, nel secolo
scorso sono stati fatti degli interventi che hanno garantito lo
sviluppo, noi dobbiamo pensare in modo avveniristico al futuro,
anche perché le normative sulla sicurezza si fanno sempre più
stringenti e quindi è inevitabile che con il passare degli anni nei
prossimi decenni le condizioni richieste non saranno quelle di
oggi, quindi bisogna fare attenzione a non perdere le opportunità
che si possono presentare.
Presidente -
Ha chiesto la parola la collega Certan, ne
ha facoltà.
Certan (ALPE) -
Credo che oggi abbiamo sentito tutto e il
contrario di tutto: questa mattina il collega La Torre ci ha
invitato a smettere di dire che la nostra Valle d'Aosta è isolata,
perché è molto aperta e raggiungibile da diverse vie; adesso il
collega Marquis ha detto che la Valle d'Aosta è chiusa e poco
transitabile e quindi è necessario questo intervento. Fra i due
litiganti sicuramente il terzo gode e il Presidente Rollandin ha
sintetizzato dicendo: "facciamo una seconda canna", quindi facciamo
tutti i lavori, spendiamo le risorse, buttiamo cemento dentro il
Monte Bianco per la seconda canna per una questione esclusivamente
di sicurezza. D'altronde noi sappiamo che anche il secondo Tor è
stato fatto solo per una questione di sicurezza, quindi sappiamo
che questa è la filosofia, e quindi facciamo una seconda canna ma
poi non usiamola, la teniamo lì solo per sicurezza, perché
assolutamente siamo contrari al raddoppio. "Ce n'est pas le Syndic
de Chamonix qui décide", sicuramente lo sappiamo, così come non è
il Sindaco di Courmayeur, ma credo che le comunità di Chamonix e di
Courmayeur dovrebbero essere interpellate prima e comunque avere
una concertazione e una condivisione prima di lanciare certe
risoluzioni o certi messaggi. Crediamo che sia una bella
boutade
.
Lei ha detto, Presidente, che il nostro tunnel ha cinquant'anni.
Credo che purtroppo - "purtroppo" perché a seguito di una tragedia
- il Tunnel del Monte Bianco sia stato completamente rinnovato,
adeguato ai nuovi indici e parametri di sicurezza e non ha 50 di
anni, ma possiamo dire che ne ha 16, perché comunque è stato
completamente adeguato e le norme di sicurezza attuali sono
assolutamente attendibili. È sconcertante questo passaggio. Tra le
altre cose è difficile anche potersi esprimere su questo impegno,
perché non è comunque facile arrivare a capo di che cosa
significano tutte queste frasi messe insieme. Comunque, ci sembra
che il messaggio sia chiarissimo: chi vivrà, vedrà; si fa intanto
la seconda canna, poi come si utilizzerà non è importante. Mi
chiedo quali sono le previsioni per controllare il non aumento di
traffico: a Pont-Saint-Martin mettiamo una sbarra con i
bigliettini, chi passa sopra un tot di traffico lo blocchiamo? A
Passy facciamo la stessa cosa? Sarebbe interessante questo tipo di
analisi, che sicuramente non va nella direzione di quanto è scritto
in premessa: "Ricordata l'importanza del traffico ai fini del
mantenimento dello sviluppo economico, sociale e culturale della
Valle d'Aosta". Credo che non ci sia assolutamente in questo
momento nessuna necessità, anche perché mi sembra che questo tipo
di discorso ci è stato ricordato qualche mese fa dall'Assessore
Marguerettaz, secondo il quale in questo momento nessun
collegamento con la Francia era stato intrapreso riguardo ad un
eventuale collegamento ferroviario Morgex/Passy. Il mio voto quindi
sarà sicuramente contrario riguardo alla risoluzione, anche proprio
per l'impegno un po' confuso, ma che ha comunque ben chiaro
l'obiettivo e voterò chiaramente a favore della nostra mozione.
Presidente -
Ha chiesto la parola il collega Fabbri, ne
ha facoltà.
Fabbri (UVP) -
Io intervengo sia a nome del mio gruppo
che a titolo personale, perché purtroppo la mia età ormai avanzata
mi fa ricordare quando il tunnel non esisteva e quando eravamo
veramente il famoso
cul-de-sac
che più di una volta viene
ricordato, per cui la mia paura è quella che si possa tornare
indietro nel tempo e avere di nuovo uno sbarramento a livello del
Monte Bianco. Ricordo benissimo l'inaugurazione del traforo,
ricordo benissimo l'entusiasmo che tutti noi valdostani abbiamo
avuto in quel momento per poter avere una via di comunicazione
europea importantissima: ci portava in Europa. Il mio terrore
adesso è che si verifichi di nuovo un evento di questo tipo: ecco
perché io veramente sento di dover dire di non dover correre il
rischio che questo avvenga e che cioè questo tunnel prima o dopo ci
verrà chiuso perché non risponde più a dei criteri di sicurezza che
l'Europa ci imporrà. Per una volta convengo anche con quello che
dice il collega Marquis, effettivamente noi non dobbiamo tagliarci
fuori dall'evoluzione europea, perché effettivamente questo è un
atout
che dobbiamo giocarci fino in fondo. Ecco perché io
sostengo la nostra risoluzione, non faccio della dietrologia e
vorrei anche contestare quello che il nostro vicino Signor Sindaco
di Chamonix afferma, perché chiaramente la chiusura del tunnel per
lui sarebbe la risoluzione ai suoi problemi.
Presidente -
Ha chiesto la parola la Consigliera Morelli,
ne ha facoltà.
Morelli (ALPE) -
Non ho proprio l'età del collega Fabbri,
però anche a me la sensazione di vivere in un
cul-de-sac
non
piace. Io non ricordo i tempi in cui non esisteva il tunnel, ma
ricordo i tempi in cui il tunnel è stato chiuso e ricordo bene
naturalmente tutti i limiti che questa chiusura ha provocato, tutti
i danni che questa chiusura ha provocato alla nostra economia, ma
ricordo bene anche la sensazione di chiusura personale: una
sensazione quasi soffocante, perché il tunnel è una via verso
l'Europa che serve a far transitare merci e persone, ma serve anche
a noi valdostani ad avere rapporti culturali, linguistici con le
popolazioni vicine, ma anche con il resto d'Europa. Questa
sensazione quindi è assolutamente condivisa e quindi ribadiamo
l'assoluta necessità di mantenere in efficienza il Tunnel del Monte
Bianco, di garantire il trasferimento da parte a parte di merci e
di persone, ma riteniamo che alcune doverose precisazioni vadano
fatte riguardo alla possibilità della realizzazione di una seconda
canna. Per quanto riguarda il raddoppio del tunnel, utilizzandolo
non com'è stato fatto per il Traforo del Gran San Bernardo come
canna di sicurezza, ma come doppia mobilità, abbiamo più di qualche
dubbio rispetto al fatto che il traffico non crescerebbe, sarebbe
una cosa totalmente insensata. Non si farebbe mai un investimento
di quel tipo se non ci fosse un ritorno economico adeguato,
proporzionato. È una ragione economica: non si fa un investimento
del genere senza un ritorno economico. Questi sono i dubbi, per cui
noi ribadiamo la contrarietà ad un raddoppio del Tunnel del Monte
Bianco, perché porterebbe inevitabilmente ad un aumento del
traffico.
Io ricordo quando già nel 2012 e poi anche in altri anni abbiamo
affrontato questo tema in Consiglio regionale e ricordo anche bene
che ad un certo punto, quando ciclicamente questo argomento è
ritornato
à la une
, le reazioni in Savoia, che non sono
state soltanto del Sindaco di Chamonix: si sono pronunciati i
Deputati, i Consiglieri regionali della Savoia in modo contrario,
ricordo bene che nel 2012 si era detto senza mezzi termini: "gli
italiani vogliono il raddoppio perché hanno bisogno di fare cassa,
hanno bisogno di rientrare dai lavori di costruzione
dell'autostrada e quindi puntano ad un incremento del traffico",
questa è la ragione che è sicuramente ancora valida oggi.
In sintesi la nostra posizione che già è stata ben espressa dai
colleghi: garantiamo la sicurezza all'interno del Tunnel del Monte
Bianco, ma guardiamoci bene da un raddoppio, dalla costruzione di
una seconda canna per sdoppiare il flusso perché l'aumento del
traffico è garantito.
Presidente -
Non ci sono altre richieste di intervento,
metto in votazione la mozione.
Presenti: 31
Votanti: 30
Favorevoli: 5
Contrari: 25
Astenuti: 1 (Gerandin)
La mozione è respinta.
È stata presentata una risoluzione, credo che possiamo darla per
illustrata o qualcuno chiede ancora di prendere la parola? Ha
chiesto la parola il Consigliere Gerandin, ne ha facoltà.
Gerandin (UVP) -
Colgo l'occasione anche per motivare la
mia astensione di prima e l'astensione anche su questa risoluzione,
per il semplice motivo che nel 2009, era il 16 aprile, c'è stata in
quest'aula una mozione in cui si diceva molto semplicemente che
"considerato che il trasporto odierno e futuro dovrà incentivare
quello su rotaia e non quello su gomma, potenziando quindi la rete
ferroviaria, impegna il Presidente della Regione a riaffermare
l'assoluta contrarietà nei confronti del raddoppio del Traforo del
Monte Bianco nelle sedi istituzionali opportune e a presentare in
Consiglio la discussione su un eventuale tunnel di sicurezza". Dico
questo perché io mi riconosco pienamente in questo atto del 2009,
prima non sono riuscito a prenotarmi e non ho avuto la possibilità,
per colpa mia, di fare la dichiarazione di voto, avrei richiesto a
quest'aula di ritirare sia la mozione che la risoluzione, in quanto
mi riconosco pienamente in questo atto.
Detto questo, alcune considerazioni. Perché non voto neanche la
risoluzione? Perché, a mio parere, ci sono comunque alcuni punti un
po' ambigui, perché, quando si parla di aumento sensibile del
traffico, siamo un po' contro un discorso di dire: "non aumentiamo
il traffico pesante". Quando si parla di scorrimento in sicurezza,
non è più una canna di sicurezza, ma è qualcos'altro. Pertanto, il
mio sarà un voto di astensione, come già detto.
Sul discorso più generale - e qui mi rivolgo a lei, Presidente -
io penso che su argomenti così importanti e dopo delle prese di
posizioni così importanti come quelle fatte a suo tempo in più
occasioni da parte del Consiglio, probabilmente informare il
Consiglio prima di fare delle dichiarazioni in tavoli
ufficiali...anche perché lei, Presidente, ha un ruolo non
indifferente: è Presidente ma è anche Prefetto, e comunque
un'autorità in merito a quello che riguarda il discorso della
visibilità della Valle d'Aosta. Pertanto, questo per dire che, da
una parte, mi vedo anche molto poco preoccupato dal fatto che passi
la risoluzione o passi la mozione, perché probabilmente la Valle
d'Aosta sarà l'ultima ad incidere su una decisione di questo
genere, pertanto mi spiace anche che in Valle si sfruttino magari
le occasioni ufficiali per eventualmente copiare alcuni modelli
romani, in cui gli annunci fanno effetto più che decisioni
veramente importanti nell'interesse dei valdostani.
Presidente -
Ci sono altre richieste di intervento? Per
la replica, chiede la parola il Presidente della Regione, ne ha
facoltà.
Rollandin (UV) -
Vorrei chiarire due aspetti. Il primo è:
se il collega Gerandin si stupisce di alcune affermazioni, anche
noi ci stupiamo ogni tanto di vedere che non possiamo dare le
soluzioni o le risposte alle interrogazioni perché siamo in attesa
della
claque
. Ogni tanto noi ci chiediamo come mai manchi il
Consigliere Gerandin: manca perché non c'è la claque.
(interruzione di un Consigliere, fuori microfono)
...fuori tema no, perché a questo punto il discorso è legato
alle dichiarazioni che uno fa e voglio dirle che io ribadisco la
dichiarazione che ho fatto e l'ho fatta a giusto titolo per
sottolineare che questo discorso della sicurezza, quando noi
diciamo "sensibile", vuol dire che non è possibile stabilire 10
macchine in più o 10 macchine in meno. Il discorso del "sensibile"
è questo e non solo è appropriato, ma correttissimo, e deve essere
così per riuscire a non dirsi delle frottole. Se si vuole la
sicurezza, non si può dire che si va fino a 10 camion o 12 camion,
quando ci può essere un'emergenza, un'urgenza, cosa che succede
regolarmente. Questa è la ragione per cui noi lo abbiamo detto qui
e come me altri hanno detto, il Tunnel del Monte Bianco è una delle
vie essenziali e noi abbiamo solo chiesto, se ci dovrà essere, se
gli Stati si metteranno d'accordo, di garantire una canna che
permetta solo questo e non altro, per noi il problema è questo,
cosa che non hanno fatto, ad esempio, per il Fréjus. Questa è la
ragione per cui noi abbiamo presentato una risoluzione che non solo
è doverosa, ma va nella direzione già più volte auspicata e che
tutti vorremmo che succedesse non solo nella nostra Valle, ma anche
per le altre situazioni di viabilità.
Presidente -
Ha chiesto la parola il Consigliere
Gerandin, ne ha facoltà.
Gerandin (UVP) -
Solo per chiarire, non ho capito la
prima parte sulla storia della carta, me la spieghi adesso perché
non l'ho capita. Mi spieghi a cosa era riferita, per cui se me la
può spiegare...
Presidente -
Non c'è nulla da spiegare, è inutile che
facciamo un mono-dibattito, ritorniamo sull'argomento. L'argomento
è la risoluzione. Se ci sono altre richieste di intervento, sennò
passiamo alla votazione. Dichiaro aperta la votazione. La votazione
è chiusa.
Presenti: 32
Votanti: 31
Favorevoli: 26
Contrari: 5
Astenuti: 1 (Gerandin)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK