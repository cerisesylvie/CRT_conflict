Consiglio Regionale della Valle d'Aosta - Oggetto del Consiglio n. 1103 del 26 gennaio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1103 del 26 gennaio 2005 - Resoconto
OGGETTO N. 1103/XII - Attività del gruppo misto di lavoro
Regione e Società Autostrade per lo studio di agevolazioni
tariffarie. (Interpellanza)
Interpellanza
Richiamata la mozione approvata dal Consiglio regionale il 4
novembre scorso che impegnava la Giunta regionale a costituire al
più presto un gruppo di lavoro, che comprenda gli azionisti di
riferimento delle società concessionarie (RAV e SAV), l'ente
concedente (ANAS) e la Regione, che si impegni entro 12 mesi dalla
sua costituzione a predisporre delle ipotesi di soluzioni atte a
provvedere, tra l'altro, forme di agevolazione tariffaria per i
tratti autostradali valdostani;
Tenuto conto che dal 1° gennaio 2005 le tariffe autostradali
sono aumentate;
I sottoscritti Consiglieri regionali
Interpellano
La Giunta regionale per sapere:
1) se il gruppo di lavoro indicato dalla mozione approvata il
4 novembre 2004 è stato costituito e in caso di risposta positiva
quante volte si è riunito e quali sono le determinazioni a cui
finora è pervenuto;
2) in caso di risposta negativa al punto precedente entro
quando tale gruppo di lavoro verrà costituito e conseguentemente si
riunirà, indicando inoltre quali sono le motivazioni che ne hanno
finora impedito la sua istituzione;
3) come intende procedere al fine di verificare al più presto
la possibilità di perseguire gli obiettivi prefissati dalla mozione
sopra richiamata.
F.to: Lanièce - Comé - Stacchetti
Président - La parole au Vice-président Lanièce.
Lanièce (SA) - Questo è un argomento che è stato già oggetto di
numerosi dibattiti in questo Consiglio, tenuto conto anche delle
diverse iniziative che sono state presentate negli anni passati.
Nel 1998 in merito al problema della tangenziale Aosta-est e
Aosta-ovest, due nel 2003 e una nel 2004 in merito alla possibilità
di prevedere delle tariffe agevolate sulle tratte autostradali
valdostane e l'ultima, presentata dalla maggioranza il 4 novembre,
una mozione, che impegnava la Giunta a predisporre una intesa con
le società concessionarie, al fine di arrivare a forme di
agevolazione tariffaria e a rivedere l'organizzazione tariffaria
Aosta est-Aosta ovest.
Su quella mozione, durante il dibattito, la "Stella Alpina"
aveva presentato un emendamento che era stato firmato dal
sottoscritto insieme ai proponenti della mozione, che impegnava la
Giunta a costituire al più presto un gruppo di lavoro che
comprendesse gli azionisti di riferimento della società
concessionaria "RAV" e "SAV", l'ente concedente "ANAS" e la
Regione, con l'impegno a predisporre, entro un anno, ipotesi di
soluzione atte a prevedere forme di agevolazione tariffaria sulle
tratte autostradali valdostane.
Il 4 novembre u.s. il Consiglio ha votato - tranne il gruppo
"Arcobaleno" che si è astenuto - questa mozione, impegnando il
Governo a nominare questo gruppo di lavoro affinché studiasse le
varie possibilità di addivenire a prevedere eventualmente delle
forme tariffarie agevolate. Il 1° gennaio è scattato l'aumento
nazionale sulle tariffe autostradali, che si aggira circa sul 3%,
in Valle d'Aosta si parla di percentuali che si avvicinano al 10%.
A fronte di questo ennesimo aumento torna di attualità questo
problema, per cui abbiamo ritenuto opportuno ripresentare una
interpellanza per conoscere l'attività svolta dal gruppo di lavoro,
nel caso sia stato costituito, e le sue prime determinazioni che
sono emerse nel frattempo.
Nel caso in cui non sia stato ancora nominato, quali sono le
motivazioni che hanno finora impedito la sua istituzione e infine
come si intende agire in modo da verificare al più presto la
possibilità di introdurre una tariffazione agevolata per i tratti
autostradali, alla luce anche di questo ennesimo rincaro che ha
colpito gli utenti autostradali valdostani dal 1° gennaio di
quest'anno.
Président - La parole au Président de la Région, Perrin.
Perrin (UV) - Ma réponse sera très brève, parce que le groupe de
travail indiqué dans la motion n'a pas encore été constitué et il
ne s'est donc pas encore réuni. Nous attendons en effet toujours de
connaître le nom du représentant "ANAS", qui est un membre
essentiel de ce groupe de travail étant donné que c'est "ANAS"
l'autorité compétente en matière de tarifs autoroutiers: donc c'est
un composant essentiel pour pouvoir discuter de tarifs.
Je peux retracer la chronologie de la procédure en question,
cela pour dire que nous nous sommes activités, car nous avons
demandé avec lettre qui date du 1er décembre à "ANAS" et à la "RAV"
et à la "SAV" de désigner leurs représentants, nous les avons
contactés aussi par téléphone; on a eu la réponse le 21 décembre de
"RAV" et le 20 janvier de "SAV" et là nous avons reçu communication
des noms des personnes désignées. Dès que "ANAS" aura choisi son
représentant - et nous avons déjà rappelé à cet organisme que nous
attendons sa réponse par une deuxième lettre de sollicitation et
aussi par un rappel téléphonique - nous procéderons à l'institution
et à la convocation du groupe de travail, afin de respecter les
engagements indiqués dans la motion du 4 novembre dernier.
Sur le contenu, je n'entre pas dans le mérite; justement on
proposera lors de la première rencontre à la commission les
sollicitations que cette Assemblée a apporté sur la question des
tarifs autoroutiers et donc nous informerons de la suite des
travaux.
Président - La parole au Vice-président Lanièce.
Lanièce (SA) - Nel prendere atto della risposta del Presidente,
non possiamo che rammaricarci del fatto che, a distanza di quasi
tre mesi dalla votazione di questa mozione, il gruppo di lavoro non
sia stato ancora costituito.
Giustamente per poter costituire questo gruppo di lavoro è
essenziale che ci sia il rappresentante "ANAS", perché le tariffe
sono determinate da "ANAS", però ciò ci fa tornare indietro a un
problema che era già stato analizzato precedentemente, sempre
durante le discussioni delle mie precedenti iniziative, in modo
particolare l'ultima, quella del 2004 quando il Presidente Perrin
aveva dichiarato: "ci stiamo attivando, "SAV" e "RAV" sono
disponibili ma da "ANAS" non ci è pervenuta ancora nessuna
risposta". In effetti, una battuta che sarebbe facile fare è: visto
che questo problema è stato sollevato da me diverso tempo fa e dopo
4-5 anni si è arrivati a una mozione in Consiglio che dava alcune
indicazioni, non vorrei che questo gruppo di lavoro venisse
costituito fra 4 anni!
Penso che occorra invece essere conseguenti; quando discutemmo
la mozione dissi: "per fortuna che questa volta c'è qualcosa di
nuovo, cioè la maggioranza, finalmente ha preso a cuore questo
problema, presentando una mozione, e quindi sicuramente c'è la
volontà di risolvere al più presto la questione". Giustamente, come
ha detto anche il Presidente, questo non significa che sicuramente
si potranno ottenere tariffe agevolate, ma almeno si potrà dire ai
cittadini che abbiamo fatto tutto il possibile per affrontare
questo problema, che riguarda molti utenti della rete
autostradale.
È chiaro che adesso il fatto che il gruppo di lavoro non sia
stato ancora costituito stride, perché ormai si pensava che fosse
una cosa già risolta nel senso di poter affrontare veramente il
problema in un gruppo ristretto composto da persone che possono
effettuare certe scelte, ma oggi invece verifichiamo che continua a
mancare la parte essenziale, l'"ANAS". Allora questa mozione, mi
chiedo, era stata presentata per quale motivo? Non vi eravate
parlati prima? Quando uno presenta una mozione, soprattutto se è in
maggioranza, lo fa perché ha quasi la certezza di poter raggiungere
il risultato voluto; qui invece sembra quasi che la maggioranza
abbia presentato una mozione solo per poi poter dire che si è
parlato del problema. Ciò mi sembrerebbe molto riduttivo, anche
perché spero che i proponenti non avevano questa intenzione. Fra
l'altro il Consigliere Borre, in sede di commissione aveva più
volte sollevato il problema, quindi penso che avesse tutta la
volontà di portare avanti un problema per cercare di risolverlo.
Oggi comunque vediamo che continua a mancare il rappresentante
dell'ANAS come già mi era stato risposto alle mie iniziative del
2003 e del 2004. Questo è un nodo da risolvere e noi invitiamo il
Governo a capire se c'è la volontà da parte di "ANAS" di essere
partecipe; poi sappiamo bene che i risultati sono una cosa diversa,
ma se non ci si trova attorno ad un tavolo a discutere del
problema, mai potremmo conseguire risultati. Non vorremmo che i
cittadini alla fine dicessero: ma voi politici come al solito fate
finta di interessarvi ai nostri problemi, e poi nicchiate.
Penso che questa sia un'accusa che dobbiamo evitare, per cui
visto che non si tratta solo di un sollecito fatto adesso, ma che
risale alle mie iniziative del 2003 e del 2004, invito il Governo a
incontrare al più presto il rappresentante "ANAS" in Valle d'Aosta
perché ci dica chiaramente se si vuole analizzare questo problema
oppure no, in modo che non illudiamo i cittadini valdostani,
evitando di perdere del tempo a discutere iniziative che sono solo
fini a sé stesse.
Questo è l'invito che rivolgo al Presidente, spero che lo
accetti di buon grado, ma qui occorre fare chiarezza e penso che un
incontro fatto al più presto dal Presidente con il rappresentante
"ANAS" in Valle o anche a livello romano, possa chiarire se c'è la
volontà da parte di questo ente di ascoltare e di sedersi attorno
ad un tavolo, per vedere se ci sono le condizioni per prevedere una
politica tariffaria agevolata per gli utenti autostradali
valdostani.
Si dà atto che, dalle ore 11,52, presiede il Vicepresidente
Nicco.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK