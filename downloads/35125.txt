Consiglio Regionale della Valle d'Aosta - Oggetto del Consiglio n. 2692 del 21 novembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Incarichi di consulenza e speciali
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2692 del 21 novembre 2012 - Resoconto
OGGETTO N. 2692/XIII - Interrogazione: "Conferimento di un
incarico di consulenza ad una società esterna per l'espletamento di
una gara d'appalto per l'affidamento in gestione del Centro
essiccamento siero di Saint-Marcel".
Interrogazione
Richiamato il provvedimento dirigenziale n. 3906 in data
06/09/2012 recante "Affidamento mediante cottimo fiduciario, ai
sensi della l.r. 36/2001, allo studio Zimatec S.r.l. di Aosta, del
servizio per la valutazione tecnico-economica inerente alla
funzionalità del Centro essicamento siero di Saint-Marcel e alla
predisposizione della documentazione necessaria all'espletamento
della gara per l'affidamento in gestione del centro stesso" per un
importo complessivo di 44.044,00 Euro;
Richiamati il provvedimento dirigenziale n. 2273/12 con cui
veniva revocata la procedura di gara per l'affidamento in
concessione del servizio di gestione del Centro e la deliberazione
della Giunta regionale n. 1159/12 recante proroga della validità
della convenzione in essere con la società ISECO S.p.A. di
Saint-Marcel per il periodo 1° giugno 2012- 31 gennaio
2013;
Ricordato che la società ISECO operava già in regime di
proroga dal mese di settembre 2011 a causa del ritardo con cui
erano state avviate, da parte dell'amministrazione regionale, le
procedure di aggiudicazione del servizio, precedentemente
disciplinato da una convenzione scaduta da più di due anni;
Preso atto che l'annullamento della gara e l'avvio di una
nuova procedura d'appalto, così come la proroga della proroga della
concessione al precedente gestore comportano un esborso
supplementare per l'amministrazione regionale;
Considerato che la decisione di non procedere
all'aggiudicazione del servizio è stata assunta perché l'offerta,
pur essendo valida, non era ritenuta conveniente per
l'amministrazione e che tale scelta è stata condivisa
dall'Assessore Isabellon, posto che in data 21 giugno 2012, in
risposta ad una nostra specifica richiesta, ha dichiarato di
ritenere "corretta la valutazione adottata dal dirigente
competente";
tutto ciò premesso i sottoscritti Consiglieri
regionali
Interrogano
l'Assessore competente per sapere:
1) se è stato messo al corrente della volontà di affidare un
ulteriore oneroso incarico di consulenza alla società che aveva già
effettuato analoghe prestazioni nel 2011 per la medesima gara di
appalto per un corrispettivo di 56.000,00 euro e se ne ha condiviso
i presupposti;
2) se la scelta di avvalersi di una società esterna per
l'espletamento di una gara d'appalto, per un importo di tali
dimensioni, è da ritenersi conveniente per l'amministrazione, visto
e considerato che esistono strutture e professionalità interne in
possesso di una notevole esperienza in materia.
F.to: Chatrian - Bertin - Cerise - Louvin - Patrizia
Morelli
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie Presidente.
Prima di entrare nel merito della risposta, è opportuno
rettificare alcune affermazioni fatte nella premessa
dell'interrogazione, laddove si parla di esborso supplementare da
parte dell'Amministrazione. Le proroghe alla società ISECO sono
state fatte sulla base della vecchia convenzione, ma con una
rinegoziazione dei termini economici secondo quanto definito nello
studio di fattibilità con costi in linea con la nuova procedura di
aggiudicazione inferiori rispetto al passato, per cui non si può
parlare di un costo aggiuntivo. Si conferma poi di essere a
conoscenza del conferimento dell'incarico affidato e che le
prestazioni fornite dallo studio Zimatec sono soltanto analoghe a
quelle precedenti, perché nel corso di un anno sono cambiati
radicalmente i presupposti, soprattutto di natura economica. Il
bando proposto prevedeva un investimento economico per interventi
di
revamping
degli impianti da parte dell'Amministrazione
regionale, che al termine dei 20 anni di durata della concessione
avrebbe avuto un impianto rimesso a nuovo e tecnologicamente
aggiornato. Stante la situazione economica attuale, è stato
ritenuto non più sostenibile l'utilizzo di
revamping
complessivo del centro siero a causa dei costi elevati. In questa
ottica è stato necessario ridare un incarico esterno per
dettagliare ulteriormente gli studi fatti in precedenza e adeguarli
alla mutata situazione e quindi predisporre i nuovi documenti di
gara di un appalto che, partendo da un approccio diverso, sarà
differente da quello precedente.
In merito al secondo punto, pur riconoscendo che in
amministrazione operano strutture e personalità di notevole
esperienza, qui si tratta di figure esperte nel settore della
trasformazione del siero, tenuto conto che l'impianto in questione
è uno dei pochi presenti a livello italiano ed europeo e le persone
competenti su questo tipo di processo industriale sono poche. Lo
studio Zimatec, avente competenza specifica in materia di
progettazione e gestione degli impianti di trasformazione del
siero, grazie all'adeguata trasformazione multidisciplinare di
tecnici specialistici che compongono lo studio, è stato ritenuto in
grado di assicurare il giusto supporto agli uffici regionali, nel
rispetto degli obiettivi e delle tempistiche fissate
dall'Amministrazione regionale, considerata anche l'esperienza
acquisita nel predisporre lo studio di fattibilità e i documenti di
gara per il bando precedente.
Président -
La parole au Vice-président Chatrian.
Chatrian (ALPE)
- Merci Présidente.
La situazione è nota su questo argomento, diverse volte siamo
intervenuti per conoscere nel dettaglio l'organizzazione della gara
di appalto e conseguenti atti amministrativi. Sinceramente,
Assessore, la sua risposta ha un po' dell'incredibile, perché noi
abbiamo posto due domande che vanno in una certa direzione. Il
contratto scadeva nel settembre 2011 e questa data era nota dal
settembre 2002; in questo anno e mezzo la Giunta ha dovuto fare tre
delibere per prorogare il contratto, ci sono diversi atti
amministrativi, e preparare una gara di appalto, come detto
dall'Assessore. Perché dico "ha dell'incredibile"? Perché nel
luglio 2011 l'Amministrazione ha messo sul tavolo quasi 60.000 euro
per una consulenza tecnica, per preparare questo bando delicato,
complesso perché non ci sono argomenti simili nelle vicine Regioni.
La gara non è andata a buon fine, c'erano delle offerte valide, ma
queste offerte non sono state ritenute convenienti per
l'Amministrazione regionale. Il TAR ha accolto oggi in parte il
ricorso presentato dalla ditta ISECO condannando l'Amministrazione
a risarcire la stessa ISECO per la mancata aggiudicazione e a
pagare 2.500 euro di spese di giudizio, le motivazioni ad oggi non
le conosciamo, le conosceremo solo la prossima settimana.
Il quesito che oggi poniamo qual è? Un'ulteriore consulenza da
46.000 euro è stata messa sul tavolo per predisporre
un'integrazione di bando: stiamo parlando di 100.000 euro di
consulenza con affidamenti diretti e la risposta che oggi viene
data dall'Assessore, al quale chiedevamo se fosse stato messo al
corrente di un ulteriore incarico così pesante e se ne condividesse
i presupposti...l'Assessore oggi conferma che condivide i
presupposti, e la seconda se di nuovo è da ritenersi conveniente
per l'Amministrazione mettere altri 46.000 euro sul tavolo per
redigere un'integrazione di bando. Penso che questa partita sia
iniziata male, stia proseguendo male, per non dire peggio, per
arrivare dove: con i mezzi che l'Amministrazione ha messo sul
tavolo? Siamo amareggiati dalla sua non risposta, purtroppo, e
sinceramente seguiremo in maniera dettagliata il prosieguo di
questa vicenda.
Probabilmente l'Amministrazione regionale dovrà fare
un'ulteriore proroga, perché dubito che la gara europea terminerà
entro il 31 gennaio 2013. Peggio di così forse non si poteva
affrontare un dossier del genere. Non capisco se dietro ci sono
delle intenzioni per ingarbugliare, non capisco quali siano le
soluzioni che state cercando di mettere sul tavolo, non capisco le
decine di migliaia di euro che state spendendo per delle
consulenze, lei ci dice che poche persone hanno queste competenze,
ma all'interno di questa amministrazione abbiamo strutture
importanti che affrontano temi altrettanto importanti e queste
scelte in un momento di grande difficoltà economica non solo non le
condividiamo, ma ci mettiamo sul tavolo una responsabilità di
natura politica, una di superficialità da un lato e, dall'altro,
non vorrei pensare male, ma che ci sia un affinamento di questa
gara così importante, perché sono 12.000.000 di euro di risorse
pubbliche per i prossimi venti anni. La partita è iniziata male,
sta proseguendo ancora peggio e sicuramente torneremo su questo
dossier. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK