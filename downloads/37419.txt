Consiglio Regionale della Valle d'Aosta - Oggetto del Consiglio n. 1200 del 6 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1200 del 6 maggio 2015 - Resoconto
OGGETTO N. 1200/XIV - Interpellanza: "Interventi per la
valorizzazione della cinta muraria di Aosta".
Presidente -
Per l'illustrazione, ha chiesto la parola il
Consigliere Bertin, ne ha facoltà.
Bertin (ALPE) -
Grazie Presidente.
Quello della cinta muraria di Aosta è un argomento che avevamo
già affrontato negli anni scorsi, in particolare sette anni fa,
quando avevo presentato un'interpellanza nella quale si
"sollecitava" la realizzazione di un percorso turistico-culturale
intorno alle mura della cinta romana della città di Aosta. Questo,
tra l'altro, della vocazione turistica di Aosta è anche un
argomento che in questi giorni viene spesso riproposto in questa
campagna elettorale, l'attrattiva dei monumenti della città è
certamente un
atout
turistico che andrebbe, a mio avviso,
utilizzato molto meglio di quanto è stato fatto sinora. In
particolare, con quest'interpellanza facevamo riferimento ad un
piano, ad uno studio di fattibilità che era stato assegnato, poi
recepito dall'Amministrazione regionale, riguardante
l'illuminazione della cinta muraria, cinta muraria che negli anni
ha subito molti interventi di recupero e di messa in sicurezza, ma,
dal punto di vista della valorizzazione, a mio avviso, rimane
ancora molto da fare. Questa parte dell'illuminazione andava,
appunto, nella direzione della valorizzazione. La cinta muraria di
Aosta, tra l'altro, è una delle meglio conservate nel suo genere, è
di epoca romana e ha un percorso di circa 3 chilometri (700 di in
un lato, 600 dell'altro lato), è un percorso che è ancora tutto in
gran parte visibile, anche sarebbe...si potrebbe realizzare un
percorso anche con dei costi relativamente bassi e che metterebbero
in valore questa cinta che poi si collega anche con le torri di
diverse epoche, che certamente sarebbe da valorizzare e utilizzare
in modo migliore. Per questo ci chiedevamo che fine avesse fatto
questo studio di fattibilità e quale seguito sarà dato a questo
studio in generale e quali sono gli intendimenti del Governo
regionale relativamente, in particolare, alla valorizzazione delle
mura, non tanto l'aspetto del restauro. Grazie.
Presidente
- Per la risposta, ha chiesto la parola
l'Assessore Rini, ne ha facoltà.
Rini (UV) -
Grazie Presidente.
Grazie collega Bertin, lei pone l'accento su un tema che permane
al centro della nostra attenzione. Condividiamo con lei le
osservazioni pertinenti, puntuali che ha fatto sull'importanza di
questo bene di cui dispone la città di Aosta e quindi tutta la
Regione e soprattutto come possa diventare davvero un volano di
attrazione anche turistica per la nostra città. Ovviamente rimane,
come le dicevo, una nostra priorità, vi è l'intenzione di
valorizzare questa parte così importante della città di Aosta
all'interno di quella che è la programmazione più ampia, la
programmazione globale di rivalorizzazione e rimessa in recupero
quindi del patrimonio dei beni culturali, a maggior ragione anche
visto proprio il contesto anche nel quale troviamo questo bene,
quindi la cinta muraria di Aosta. Rimane quindi una nostra
priorità, ovviamente dobbiamo fare fronte non tanto alla
disponibilità di cassa, ma più che altro alla disponibilità di
spesa, che è ancora diverso, abbiamo parlato prima di Patto di
stabilità e quindi credo che più che mai in questo settore sia
pertinente. Le ribadiamo però la nostra attenzione che rimane
massima e la volontà quindi di riuscire ad inserire questa parte di
recupero - perché no? - anche all'interno di progetti diversi che
stiamo portando avanti, anche - non solo - con fondi europei,
quindi la possibilità di inserire questo segmento, che, come lei
ricordava, non è neanche particolarmente impattante da un punto di
vista economico, ma lo può essere a livello di ritorno di immagine,
anche turistica, ma non solo, e quindi su questo continueremo a
lavorare.
Pour ce qui concerne la deuxième question, à l'heure actuelle
les travaux de restauration conservative concernent une portion de
quelques 80 mètres de longueur du côté nord-est de l'enceinte
romaine d'Aoste, tout à proximité de la Tour du Baillage. Ces
travaux, approuvés et adjugés par l'acte du dirigeant n° 3986 du 17
octobre 2014, ont commencé le 28 octobre de la même année, ont été
suspendus pour des raisons climatiques le 5 décembre 2014 et ont
été repris le 2 mars 2015. Ils seront achevés, conformément au
programme qui a été approuvé, le 22 juin 2015 au plus tard.
Merci.
Président -
Pour la réplique, la parole au Conseiller
Bertin.
Bertin (ALPE) -
Grazie Presidente.
Avevo introdotto quest'argomento della valorizzazione delle mura
romane attraverso un percorso turistico sette anni fa, tra l'altro,
in questi sette anni non si è fatto niente da questo punto di
vista, ce l'ha confermato anche lei, anche lo stesso studio di
fattibilità costato 25 mila euro sull'illuminazione, come si
sottolineava, l'illuminazione di per sé non avrebbe un impatto
finanziario enorme, ma servirebbe a valorizzare questo monumento,
anche su questo si sono spesi 25 mila euro senza dare seguito a
questo progetto. È un peccato, perché evidentemente qualcosa
bisogna fare in questo settore. Teniamo presente che giustamente,
come sosteneva anche lei, interventi dal punto di vista
conservativo sulle mura, che giustamente sono stati fatti in questi
anni...che hanno evidentemente una funzione importante e sono state
spese ingenti somme: si tratta di oltre mezzo milione e oltre di
somme spese nel recupero e nella conservazione, ma, al di là di
conservare queste mura, dobbiamo anche saperle valorizzare dal
punto di vista turistico. Dal punto di vista della valorizzazione,
non avete fatto niente in questi sette anni, neanche questo piano
dell'illuminazione non è andato avanti, questo studio di
fattibilità.
Credo sia desolante da questo punto di vista, se la città di
Aosta non sfrutta queste possibilità per trasformarsi da
industriale a turistico-commerciale, diventa francamente difficile,
qua si continua a fare propaganda elettorale ogni cinque anni
dicendo che si farà qualcosa. Al momento non si è fatto niente, è
il caso che questo diventi...lei ci dice una priorità, ma non
soltanto una priorità qui in Consiglio regionale e nei programmi
elettorali, ma che diventi in pratica un'azione concreta, che al
momento, come detto, è stata inesistente. Le mura sono una risorsa,
con le sue torri di diverse epoche e in qualche modo vanno
valorizzate, certo non come si è fatto con la Porta Pretoria, ma
che vanno valorizzate in modo intelligente e...come dire? i costi
non sarebbero neanche particolarmente significativi. È una cosa che
bisogna fare, non soltanto scriverlo nei programmi elettorali e
nelle dichiarazioni di questi giorni, ma dargli un seguito
concreto. Grazie.
Presidente
- Grazie Consigliere Bertin.
Considerata l'ora, credo che possiamo sospendere i lavori della
mattinata e riprendere i lavori alle ore 15,30. Ricordo per coloro
che fanno parte della Commissione che la Commissione è alle ore
14,30. Buon appetito a tutti.
---
La seduta termina alle ore 12,50.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK