Consiglio Regionale della Valle d'Aosta - Oggetto del Consiglio n. 2832 del 11 novembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2832 del 11 novembre 1997 - Resoconto
SEDUTA POMERIDIANA DELL'11 NOVEMBRE 1997
OGGETTO N. 2832/X Approvazione della vendita al signor Cleto
Dondeynaz di un terreno (reliquato stradale) di proprietà
regionale, sito in Ayas, distinto al N.C.T. al F. 41 con il n. 586.
Introito di somma.
Deliberazione Il Consiglio
Vista l'istanza presentata in data 6 novembre 1995 con cui il
Signor Cleto Dondeynaz ha chiesto di acquistare il reliquato
stradale della strada regionale n. 5 di Antagnod-Champoluc, in
Comune di Ayas, al Km. 5+520 circa, confinante con il terreno di
sua proprietà;
Preso atto che:
- l'Assessorato dei Lavori Pubblici con nota in data 17 giugno
1996, prot. n. 5664/5 LL.PP., aveva espresso parere favorevole
all'alienazione del reliquato dichiarandone l'inservibilità ai fini
pubblici;
- che il Servizio Demanio e Patrimonio dell'Assessorato del
Bilancio e delle Finanze, con relazione di stima in data 2
settembre 1996 aveva espresso parere favorevole alla cessione
dell'immobile al Comune di Ayas, determinando il valore in Lire
60.000= (sessantamila) al metro quadrato;
- che tra le condizioni per la cessione del terreno di cui
trattasi sono state incluse:
a) la preventiva autorizzazione da richiedere all'Ufficio
Concessioni Stradali dell'Assessorato dei Lavori Pubblici per
eventuali opere da costruirsi sul reliquato, secondo le vigenti
norme in materia di sicurezza stradale;
b) distanze minime da rispettare;
Atteso che il Signor Cleto Dondeynaz si è dichiarato disposto ad
acquistare l'immobile in argomento alle condizioni sopracitate;
Visto il decreto del Presidente della Giunta regionale n. 452 in
data 3 luglio 1997 con il quale il fondo sito in Comune di Ayas,
distinto al Catasto Terreni dello stesso Comune al Foglio 41 con la
particella n. 586 di metri quadrati 25 è dichiarato inservibile ai
fini pubblici, è sdemanializzato e trasferito al patrimonio
regionale;
Preso atto che l'allora Assessore al Bilancio e alle Finanze,
Massimo Lévêque, ai sensi dell'articolo 22, comma 5, della legge
regionale 19 gennaio 1996, n. 1 ha espresso il proprio assenso con
nota in data 12 giugno 1996, prot. n. 12321/5 FIN;
Posto che relativamente al disposto della legge regionale n.
12/97 va precisato quanto segue:
- trattasi di un reliquato stradale per la cui esigua superficie
e la posizione sia altimetrica che planimetrica non può rivestire
interesse che per i confinanti;
- trattasi di trattativa privata già avviata prima dell'entrata
in vigore della suddetta legge, con conseguente fondata aspettativa
dei privati all'adempimento regionale;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/1999, nonché la
circolare applicativa n. 7 del 6 febbraio 1997 (prot. n.
320/SGT);
Considerato che la presente deliberazione attiene all'obiettivo
n. 062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Visto il parere favorevole rilasciato dal Capo del Servizio
attività contrattuali e patrimoniali della Presidenza della Giunta
regionale, ai sensi del combinato disposto dell'articolo 72 della
legge regionale n. 3/1956 e successive modificazioni, e del
combinato disposto degli articoli 13 - comma 1 - lett. c) e 59 -
comma 2 - della legge regionale n. 45/1995, in ordine alla
legittimità della presente deliberazione;
Delibera
1) di approvare la vendita a favore del Signor Cleto Dondeynaz,
nato ad Ayas il 5 luglio 1926 ed ivi residente in frazione Magnéaz,
di un reliquato stradale consistente in un terreno sito nel Comune
di Ayas, distinto al Catasto Terreni al Foglio 41 con la particella
n. 586 di metri quadrati 25, per il prezzo di Lire 60.000=
(sessantamila) al metro quadrato;
2) di introitare la somma complessiva di Lire 1.500.000=
(unmilionecinquecentomila) al capitolo 10200 della parte entrata
del bilancio di previsione della Regione per l'anno 1997 ("Provento
vendita di beni immobili");
3) di onerare la parte acquirente di tutte le spese di
stipulazione, registrazione e trascrizione dell'atto conseguente al
presente provvedimento e di ogni altra spesa accessoria;
4) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto di cui trattasi, la facoltà di autorizzare
l'inserzione nello stesso delle precisazioni, rettifiche ed
aggiunta che il Notaio riterrà necessarie per il perfezionamento
del rogito;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente Pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK