Consiglio Regionale della Valle d'Aosta - Oggetto del Consiglio n. 1777 del 10 gennaio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1777 del 10 gennaio 1991 - Resoconto
OGGETTO N. 1777/IX - Assunzione di un mutuo con la Cassa
Depositi e Prestiti per l’ampliamento e la
sistemazione della strada regionale n. 36 di Saint-Barthélemy
tratto Marsan-Petit Fénis. Revoca della deliberazione consiliare n.
1027/IX del 14 febbraio 1990.
Presidente: Do lettura della proposta di deliberazione iscritta
al punto 33 dell’ordine del giorno.
IL CONSIGLIO
Premesso che con precedente deliberazione n. 1027/IX del 14
febbraio 1990 veniva approvata l’assunzione di un
mutuo di lire 1.161.497.000 con la Cassa Depositi e Prestiti con
onere a totale carico dello Stato, per sistemazioni stradali;
considerato che la Cassa Depositi e Prestiti con lettera prot.
n. 65865 del 28 maggio u.s. richiede, in base alla normativa
attualmente in vigore, l’approvazione del piano
finanziario limitatamente alle spese di gestione
dell’opera da realizzare;
atteso che la circolare della Cassa Depositi e Prestiti n. 1168
del maggio 1989 integrata con circolare n. 1173 del 27 marzo 1990
prevede che l’assunzione dei mutui debba essere
approvata successivamente al piano finanziario;
ritenuto necessario applicare le direttive
dell’Istituto mutuante e procedere alla
riapprovazione dell’assunzione del mutuo;
visto il parere della II Commissione consiliare permanente;
delibera
1) di revocare la propria precedente deliberazione n. 1027/IX
del 14 febbraio 1990;
2) di assumere con la Cassa Depositi e Prestiti un mutuo di lire
1.161.497.700, al saggio vigente al momento della concessione, da
destinare ai lavori di ampliamento e sistemazione della strada
regionale n. 36 di Saint-Barthélemy - tratto Marsan-Petit Fénis. Il
mutuo sarà ammortizzato in 20 annualità comprensive del capitale e
dell’interesse.
L’onere per l’ammortamento sarà
assunto dallo Stato, ai sensi della legge 11 marzo 1988, n. 67 -
Delibera CIPE 14 giugno 1988 - Legge 26 aprile 1989 n. 155;
3) di impegnarsi, se la pubblicità delle gare relative ai lavori
viene effettuata attraverso la pubblicazione
dell’estratto del bando sui quotidiani, ad inserire
la dicitura "l’opera verrà finanziata dalla Cassa
Depositi e Prestiti con i fondi del risparmio postale";
4) di impegnarsi a porre sul luogo dei lavori finanziati un
cartello con la dicitura "opera finanziata dalla Cassa Depositi e
Prestiti con i fondi del risparmio postale".
Presidente:
Tenuto conto che la relazione relativa
all’oggetto precedente vale anche per questo, se
nessuno chiede la parola, pongo in votazione la proposta di
deliberazione testé letta.
Esito della votazione:
Presenti, votanti e favorevoli: 30
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK