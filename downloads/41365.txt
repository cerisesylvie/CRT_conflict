Consiglio Regionale della Valle d'Aosta - Oggetto del Consiglio n. 499 del 19 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 499 del 19 marzo 2019 - Resoconto
OGGETTO N. 499/XV - Ritiro di mozione: "Impegno per la
presentazione di una bozza di linee guida in materia di minori e
famiglia nella Commissione consiliare competente".
Rini (Presidente)
- Punto 4 all'ordine del giorno. La
parola al collega Cognetta per l'illustrazione.
Cognetta (MOUV')
- Questa mozione che era stata
presentata in data 19 e 20 febbraio, quindi in un momento
precedente a quello nel quale stiamo discutendo, chiedeva di
presentare in Commissione quanto era stato poi deciso in
quest'Aula, ovvero la presentazione di linee guida che in qualche
modo normassero o dessero maggiori garanzie alle separazioni
rispetto agli accessi agli atti e normalmente a ciò che accade
all'interno del processo che si svolge e che parte quando c'è una
separazione. Nel frattempo, dal momento della presentazione del 19
e 20 febbraio ad oggi, in Commissione è stata presentata una bozza
di delibera - per questo ringrazio l'Assessore, perché non era
obbligato a farlo, ma l'ha fatto mantenendo fede all'impegno - che
ha cominciato una discussione. Si è avviata una discussione e ci
sono state diverse audizioni: c'è stata l'audizione di
un'associazione, c'è stata l'audizione dell'Ordine degli avvocati,
di coloro che si occupano in particolar modo di separazioni, c'è
stata l'audizione del
forum
delle famiglie e ci saranno
altre audizioni, perché abbiamo visto che sostanzialmente non è
completamente rispondente a quanto detto rispetto alla mozione
approvata un anno fa, quindi si affrontano delle tematiche in
quella delibera, ma non soddisfano completamente quanto era stato
deciso allora.
A questo punto, quindi, ci sarà un approfondimento in
Commissione e pertanto io chiedo sostanzialmente al Presidente di
Commissione di impegnarsi a portare avanti questo processo e a non
interromperlo prima che questo sia concluso. Vorrei pertanto una
rassicurazione del governo, se possibile, e poi eventualmente
proseguire nella discussione.
Presidente
- Apriamo la discussione generale. Visto che è
stata posta una domanda diretta all'Assessore, le do la parola,
Assessore Baccega.
Baccega (UV)
- Il collega Cognetta ha già anticipato che
il percorso, in questo senso, è avviato. Direi uno dei
provvedimenti fortemente partecipati, che poi alla fine dovrà
elaborare un documento conclusivo che tenga conto di tutte le
preoccupazioni e gli elementi sviluppatisi nelle diverse audizioni.
Io mi impegno a non portare a conclusione la delibera così com'è
stata presentata. Si sono già predisposti degli emendamenti. Adesso
non sto ad entrare nel merito, magari ci confrontiamo in modo
conclusivo e lo dico al Presidente, in Commissione. Sottolineo che
già alcune cose sono state recepite e ci sono già degli emendamenti
predisposti da condividere poi con la Commissione. Ben venga quindi
l'impegno. Mettiamo solo dei tempi che siano ragionevolmente
stretti.
Presidente
- La parola al collega Bianchi.
Bianchi (UV)
- Come ha già anticipato l'Assessore - e
comunque i componenti della Commissione lo sanno -, la riunione
della Commissione è già calendarizzata per mercoledì prossimo; in
quella sede ci sarà l'audizione dell'Assessore con i dirigenti in
maniera da continuare l'
iter
, la discussione della delibera.
È chiaro che ci sono state una serie di audizioni e il collega
Cognetta le ha elencate. Ricordo anche che abbiamo già udito i
dirigenti dell'Amministrazione e che li avremo nuovamente in
Commissione. Ben venga quindi il lavoro su questa delibera che
continueremo mercoledì prossimo.
Dalle ore 11:55 assume la presidenza il Vicepresidente
Distort.
Distort (Presidente)
- Ha chiesto la parola la Presidente
Rini.
Rini (GM)
- Molto brevemente. Questo credo che sia un
segnale importante di come ci si possa trovare sulle tematiche, al
di là dell'appartenenza politica, al di là dell'appartenenza e
anche della posizione all'interno di questo Consiglio tra
maggioranza e opposizione.
Ringrazio il collega Cognetta che ha sollevato una tematica
delicata, importante, che troppe volte si affronta anche con la
paura di affrontarla - scusate il gioco di parole - in maniera
compiuta, in maniera approfondita; è una tematica che riguarda
tante famiglie, tante persone, tanti padri. Il caso vuole che ne
discutiamo oggi che è la festa del papà, quindi credo sia un bel
segnale.
I ringraziamenti li estendo ovviamente all'Assessore, il quale
ha capito che questa volontà non era assolutamente provocatoria.
Anche prima qualcuno ha detto "chi c'è è per costruire e non per
distruggere" e questo è un esempio di come si possa costruire. La
ringrazio quindi Assessore per la disponibilità e la sensibilità
che ha dimostrato, come ringrazio il Presidente della
Commissione.
Seguirò con attenzione i lavori perché, come dicevo prima, è una
tematica che va affrontata con estrema serietà, perché ci sono casi
di padri separati anche sul nostro territorio oltre che di madri
separate, e di padri poco spesso se ne parla - ahimè, lo dico da
mamma -, quindi credo che la nostra Regione stia facendo un passo
importante. Grazie per voler condividere queste linee guida
all'interno della Commissione, perché sappiamo che redigere un atto
con una certa impostazione rispetto alla situazione vigente ed
attuale possa fare la differenza, possa segnare la differenza nella
vita di chi si trova coinvolto in queste situazioni. Ben venga
quindi che la Commissione e quest'Aula si occupino di tematiche
importanti come queste.
Presidente
- Ha chiesto la parola il Consigliere
Manfrin.
Manfrin (LEGA VDA)
- Ringrazio ovviamente i colleghi,
in primis
il collega Cognetta e poi tutti i colleghi che
hanno sottoscritto questa iniziativa, per aver voluto porre
l'accento su un problema di assoluta attualità, che deve
necessariamente essere risolto con l'audizione di tutti i soggetti
interessati. Mi permetto anche di ringraziare le parti che abbiamo
audito in Commissione: l'Associazione Genitori Separati, che ha
portato uno spaccato delle difficoltà rilevate nelle varie
questioni legate alla loro attività; l'Ordine degli avvocati, che
ha sia esposto in Commissione, sia fatto pervenire poi una
comunicazione con un elenco dettagliato di punti su cui si dovrà
necessariamente lavorare ed aggiungere alla delibera che abbiamo
esaminato in Commissione e, infine, il Forum delle famiglie, che ha
aggiunto una parte alla delibera presentata in quel momento.
È assolutamente necessario - e condivido le parole della
Presidente Rini - addivenire ad una soluzione che possa portare con
sé l'esperienza di chi lavora nel settore e l'esperienza di chi
vive e affronta un certo tipo di percorso a volte come un sopruso,
come una difficoltà quotidiana. È assolutamente necessario che in
maniera
bipartisan
si affronti questo discorso in
Commissione con l'aiuto e la collaborazione di tutti, in maniera da
poter offrire effettivamente delle linee guida che possano
integrare le necessità richieste da più parti.
Presidente
- Ha chiesto la parola la collega Nasso.
Nasso (M5S)
- Solo per aggiungere due riflessioni.
Innanzitutto si continua a portare una tematica molto importante,
di cui già si è disquisito ampiamente, e il fatto che in
Commissione siano già cominciate delle audizioni - come chi mi ha
preceduto ha riferito - è proprio per affrontare al meglio questa
delicata questione. Già dalle poche audizioni che abbiamo potuto
sentire abbiamo veramente constatato quale grossa criticità ci sia
in questo ambiente molto, molto delicato, perché va a toccare le
famiglie, soprattutto i minori, e una parte sempre troppo
trascurata di genitorialità. Il lavoro in Commissione deve pertanto
procedere, dobbiamo arrivare veramente a sviscerare tutta la
questione in maniera ottimale e speriamo che sia un lavoro
proficuo.
Presidente
- Ha chiesto la parola il Consigliere
Cognetta.
Cognetta (MOUV')
- Alla luce di quanto espresso dal
governo, dal Presidente di Commissione e dai colleghi firmatari,
ritengo opportuno ritirare questa mozione e proseguire i lavori in
Commissione. Se eventualmente poi non sarò soddisfatto, mi riserbo
di fare altre azioni.
Presidente
- Si prende atto della volontà di ritirare la
mozione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK