Consiglio Regionale della Valle d'Aosta - Oggetto del Consiglio n. 315 del 20 novembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 315 del 20 novembre 1967 - Resoconto
OGGETTO N. 315/67 - Comune di Montjovet. Deliberazione in
data 6.4.1967 del Consiglio comunale relativa all'acquedotto di una
sorgente per la costruzione dell'acquedotto per la frazione Perral.
Richiesta di informazioni. (Interpellanza)
Bionaz (D.C.)
- Il Consiglio comunale di Montjovet con
deliberazione n. 8 del 6 aprile '67 ha deciso di acquistare la
sorgente Perriere dal Signor Peaquin Attilio e dalla Signora
Peaquin Celestina Letizia, proprietari di terreni contraddistinti
in Catasto Foglio V dal Mappale 101 e 314, per l'importo
complessivo di lire 150 mila. Contro detta deliberazione, hanno
presentato opposizione i Signori Goyet Enrico, Goyet Vittorio
Amato, Cretier Emilio, Bosc Onorina, Bonjean Giuseppina, Brunet
Marcella, Goyet Mammere e Goyet Pietro, rivendicanti diritti di
proprietà sull'atto che viene captata per alimentazione di
sottostante piscina costruita con il sussidio della Regione nel
1958 e seguenti.
La questione della sorgente è già stata oggetto di esame e di
differita decisione da parte della Giunta regionale dal febbraio
1962. Venne inviato un tecnico regionale per accertare la
consistenza della sorgente e le necessità agricole. Gli oppositori
vennero invitati a cercare un accordo con il Comune onde evitare
giudizi e ritardi nell'attuazione di un rifornimento idrico. Si è
cercato di evitare al Comune una causa e l'inizio dei lavori
sospendibili per opposizione. Gli oppositori sono stati nuovamente
convocati per esaminare la questione in base agli atti in loro
possesso, dopo di che la Giunta verrà chiamata ad esprimersi al
riguardo.
Ecco quanto avevo da dire.
Manganoni (P.C.I.)
- Il Consiglio comunale aveva
inoltrato una delibera, precedente al 6 aprile, la quale era stata
approvata dalla Giunta, senonché su quella delibera il tecnico che
ha fatto la relazione aveva sbagliato il nome di un proprietario.
Si è fatta la seconda delibera rettificando uno sbaglio, va bene
tutti possono sbagliare un nome, guardate che qui si trattava di
tanti nomi.
Ed allora manda la seconda delibera, logicamente fatta la
rettifica, avrebbe dovuto essere approvata.
No, questa seconda delibera dal 6 aprile giace, giace nei
cassetti della Regione. Non dico del Presidente della Giunta, dico
della Regione.
Ora cosa succede qui? Qui si sente da parte di quei banchi;
strutture turistiche, sviluppo della Regione, in certi Comuni gli
costruirebbero palazzi d'oro, in altri Comuni non gli si dà l'acqua
per bere.
Questa la verità. Ora in Valle d'Aosta, non facciamo due pesi e
due misure, non ci sono i figli delle galline bianche e i figli
delle galline nere, perché quei poveri abitanti di Perral, a
Montjovet, sono solo degli operai, dei contadini, dei poveri
cristi, che non hanno voce in capitolo qui.
Qualcuno ce l'ha e lo vedremo... (
voce di Bionaz
) ...un
momento, un momento, aspetta che ci vengo dopo, stattene bravo un
momento... (
Bionaz:
stia bravo Germano
)
...Allora che
cosa succede? A quelli gli si nega l'acqua potabile, nell'alta
Valle d'Aosta si stanziano dei miliardi per costruire delle
funivie, dei palazzi del ghiaccio, per la dolce vita e a quelli non
gli si dà l'acqua da bere. Questo succede in questa Valle d'Aosta,
ora, Bionaz siamo obiettivi, chi sono questi oppositori? Fra questi
oppositori c'era Antonio Bizzotto che è il parroco, il parroco
quando ha saputo, ha firmato questo perché gli avevano raccontato
delle gran balle. Quando il parroco ha saputo come stava la
situazione, il parroco ha ritirato la sua firma e quindi dò atto
dell'onestà del parroco di St. Germain. Ora, un'altra Bosc Onorina,
saputo come stavano le cose ha ritirato la sua firma e così dicasi
per ....Agostino, chi sono rimasti? Sono rimasti Goyet Enrico
padre, Goyet Enrico figlio, Goyet fratello, Goyet Mammer figlio,
che sono, il Goyet Vittorio è il segretario della Democrazia
Cristiana. Allora il segretario della Democrazia Cristiana va con
tutta la parentela, la tribù ha firmato contro ed è venuto, se non
lo è oggi, lo era ieri, adesso veramente è difficile sapere con
tutto quel po' di can can e di subbuglio, tutto quello che bolle
nella pentola democristiana con i commissari e allora è un po'
difficile capire chi è che comanda, quindi ci sarà forse un
commissario nella sezione di Montjovet. Ad ogni modo, e sappiate,
sapete chi è questo signore, io lo conosco, quando abbiamo fatto la
strada per Chenal, questa strada passava su un tratto di incolto,
di terreno incolto, un clapey di proprietà di questo signore.
Si è opposto, abbiamo dovuto fare l'esproprio e abbiamo tirato
avanti i lavori per un anno. Con l'esproprio siamo passati, abbiamo
costruito la strada per Chenal. Questo signore, e io qui vi direi,
basta osservare questo fatto per qualificare questo signore, per un
anno ha continuato ad andare su per la mulattiera portando a spalle
su lo "tzetun" la roba e non passava sulla strada fatta. Quindi
quando si ha a che fare con delle persone di questo tipo, a parte
adesso che sia segretario della DC o meno, no, ma veramente...
(
voci
) ...quando voi avete a che fare con delle persone del
genere, che per un anno continuano ad andare su con "lo tzetun", no
perché.... e non passano con l'ape, per la strada costruita, voi
immaginatevi che gente che io non so, ma che vorrei sottoporre alla
visita di un medico, lei che è Presidente del Consiglio a vedere un
po' dove bisogna convocarli. Ora date retta a me, lasciamo perdere,
c'è stato un sopralluogo di un tecnico della Regione qui, ora si
potrebbe sapere cosa ha concluso il contenuto di questa relazione,
di questa perizia, chiamatela come volete, del tecnico regionale? E
allora io dico, voi che gli assistenti regionali li volete
addomesticare per fare certe relazioni sui certi acquisti e per
quelli voi dite, c'è la relazione del tecnico, anche se quella
relazione è un'assurdità. È qualche cosa di inammissibile che fa
ridere tutti, quello vale e io vi dico tirate un po' fuori questa
relazione di un tecnico e consultatela. Quindi io concludo dicendo
lasciamo perdere, abbiamo visto chi sono queste persone che
ricorrono, che si oppongono, sono le solite teste di legno. Ora
pensate che questo villaggio che si trova sulla Statale 26
....(
voci
) .... non so se abita lì, ma possiede il terreno
lì in quella zona, allora questa gente che non ha l'acqua potabile,
Mappelli, Assessore alla Sanità, cosa ci sta a fare lì? È bene
portare le caramelle ai pensionati, però qui si tratta di sanità e
di igiene, quella gente beve l'acqua non potabile che va "pe
deudeun lo seuillun de buc", tu sai che cosa sono "les seuilluns de
buc"? Allora tu, come Assessore alla Sanità dovresti ribellarti a
queste cose quando sei in Giunta, quando succede quanto esposto
prima, queste palesi ingiustizie in Valle d'Aosta e lì si nega
l'acqua per bere. Ma scusami un po', tu, nello svolgimento delle
tue mansioni non ti senti ribellare, no? Visto? Va bene così! Mi
fai pena Mappelli. Allora, io sì ho finito, però vi dico questo:
rendetevi conto di questo fatto, mandate avanti questa delibera e
questo testone qui che continua andare a piedi quando c'è la
strada, che poi si oppone per attingere una parte d'acqua per uso
potabile, c'è la legge che prevede, che per uso potabile si ha
precedenza su qualsiasi altra acqua, tutti gli altri hanno firmato.
Ci sono qui una ventina di firme, tutti hanno firmato, io dico, non
priviamo d'acqua un villaggio per la testardaggine di una singola
persona che conosciamo.
Bionaz (D.C.)
- Lasciamo stare le amenità che tira fuori
Manganoni, che quando parla di certi argomenti dovrebbe almeno
aggiornarsi, tu non sei aggiornato, scusami Manganoni, poi
naturalmente qui sorridono le tue affermazioni, andiamo ai
fatti.
Quando ci fu questa delibera ci fu anche il ricorso, il 26
aprile, dunque successiva alla deliberazione, il 26 aprile
1967.
Cosa dice questo ricorso? Il ricorso dice che loro hanno diritto
a una piscina e chi ha venduto la sorgente al Comune non si è
preoccupato di assicurare i diritti a quelli che godevano l'acqua
della piscina, la verità è tutta qui Manganoni. Ora se ci fosse
stato lì una presa preventiva di accordo tra le parti, diciamo noi
vi assicuriamo l'acqua attuale della piscina e voi potete prendere
di più per poter condurla a Perral, tutto era risolto. No, un
momento lascia stare, di più o di meno, ad ogni modo questo è un
altro discorso, qui sono diritti privati, Manganoni non veniamo qui
a capovolgere il Codice Civile, siamo tutti maestri qui per fare
delle sparate e poi quando vi prendete le suonate state belli zitti
tutti insieme.
È successo questo: che loro hanno ricorso, hanno ricorso.
Noi prima di prendere in esame ci siamo preoccupati di mandare
sul posto il Geom. Gonrad, il quale effettivamente ha
indirettamente convalidato, lui dice che ci dovrebbe essere acqua
sufficiente per tutti e due ed è questo che importa. Cioè se
l'alimentazione della piscina è destinata all'irrigazione, non
subisce delle perdite o delle diminuzioni, ecco che è possibile
alimentare anche l'acquedotto di Perral. Qui mi risulterebbe
addirittura che si parla di cinque, quattro-cinque litri al
secondo, mi pare che ci potrebbe essere l'acqua sufficiente. Il
perché del parroco si è già ritirato è perché l'abbiamo proprio
convinto di questo, abbiamo detto "guardate, venite un po' di
venire incontro a questa popolazione" e io penso di convincere
anche gli altri a non proseguire questa causa, perché li ho
convocati già tre volte qui. Sicché vedete di mettervi d'accordo
con il Comune per avere un'alimentazione sufficiente per gli uni e
per gli altri. Ma lì si parla di litri al secondo, mi pare che
l'acquedotto di Perral potrebbe essere largamente alimentato, ecco
la verità, non quella che dici tu che non diamo l'acqua da bere,
che ci intromettiamo e tutte queste belle cose.
Dalla relazione del Geom. Gonrad appare proprio possibile questo
accordo, senza mettere le persone nella condizione, o diremo, senza
invogliarli a fare una causa civile che poi sarà quello che sarà,
perché il possesso dell'acqua indubbiamente ce l'hanno, il possesso
dell'acqua irrigua. Ora qui c'è un certo comprensorio che è
irrigato da quest'acqua e non vorremmo naturalmente mettere il
Comune nella condizione di avere dei danni, di dover riparare a dei
danni, di dovere intavolare una causa alla quale naturalmente
dovrebbe poi fare fronte. Questa è la nostra preoccupazione, non
per opporsi all'acquedotto di Perral. Il Consigliere Cretier mi è
buon testimone che quelle stesse cose gliele ho già dette, a lui e
al suo sindaco, e si è già ottenuto qualche cosa, cioè mi sembra
che ci sia un ammorbidimento nella posizione dei ricorrenti che è
quello che vogliamo ottenere. Non falsate sempre gli aspetti delle
questioni e poi venite qui a dire, ma insomma non vogliamo dare
l'acqua potabile, ma addirittura non so poi perché non vogliamo
dare l'acqua potabile e poi se vuoi sapere, il segretario della
D.C. abita proprio a Perral, ecco per tua soddisfazione.
Cretier (P.C.I.)
- Il Presidente non dice proprio la
verità, perché a me e al Sindaco ha sempre detto che c'era una
denuncia in corso, la denuncia non c'è più adesso?
Bionaz (D.C.)
- ...che denuncia? Denuncia addirittura,
siete abituati a un certo frasario, non so perché si debba parlare
di denuncia...
Manganoni (P.C.I.)
- C'è una legge sull'esproprio, è
proprietà privata, ha ragione Bionaz, proprietà privata, ma se
quello dice di no, per cento anni dice di no, quello per cento anni
non avrà l'acqua, c'è una legge che dice che l'acqua per uso
potabile ha la precedenza assoluta.
Bionaz (D.C.)
- Ma vi sentite di andare a espropriare e
di pagare i danni a tutto il comprensorio irrigato? Ve la sentite?
Bel servizio che rendereste al Comune.
Manganoni (P.C.I.) -
Gli altri hanno ceduto, ci sono solo
queste forze rettangolari che non hanno ceduto, gli altri hanno
tutti ceduto; guarda qui l'elenco, tutti hanno ceduto, sono solo
quattro persone che
...
Bionaz (D,C.)
- Io penso e sono convinto che dagli ultimi
atteggiamenti, si riuscirà a metterli d'accordo...
(Manganoni:
...
quando?) ... insomma, li ho visti la settimana scorsa...
Manganoni
(P.C.I.)
- Ma è dal mese di aprile, sono
sempre senza acqua intanto.
Bionaz (D.C.)
-
Ma scusate non so cosa volete
pretendere, quando si arriva già...
Manganoni (P.C.I.) -
Se non volete... si fa
l'esproprio
.
Bionaz (D.C.) -
Non è un mezzo idoneo per riuscire a
convincerli. No, no, non è vero niente, se io faccio queste
affermazioni le faccio a ragion veduta e con cognizione di causa.
Io ritengo che si possa convincerli a non proseguire in questa
posizione, sì.
Manganoni (P.C.I.) -
Sì, ma quando?
Bionaz (D.C) -
Li ho visti la settimana scorsa e questo
lo dico anche a lei Consigliere Cretier, io penso che si possa
arrivare a questo componimento della vertenza, non perché vogliamo
sostenere gli uni o gli altri, ma insomma non capisco perché
dovremmo castigare il Comune e non avere l'acqua necessaria. Ma
insomma, queste sono delle argomentazioni fuori, diciamo, fuori dal
credibile!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK