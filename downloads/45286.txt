Consiglio Regionale della Valle d'Aosta - Oggetto del Consiglio n. 2059 del 12 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2059 del 12 dicembre 2022 - Resoconto
OGGETTO N. 2059/XVI - Interrogazione a risposta immediata:
"Infiltrazioni d'acqua nel nuovo prefabbricato che ospita classi
del Liceo classico e musicale di Aosta".
Bertin (Presidente) -
Punto n. 5.01. Si è prenotato il
consigliere Perron, ne ha facoltà.
Perron (LEGA VDA) -
Abbiamo preso atto da segnalazioni
prima, e poi anche a mezzo stampa, che, a distanza di nemmeno un
anno dall'inaugurazione, nel prefabbricato scolastico di Via Roma,
il quale ospita classi del liceo classico e del liceo musicale, si
sono verificati problemi d'infiltrazione d'acqua.Questi problemi
hanno costretto la sospensione delle lezioni in presenza e, dalle
parole che abbiamo letto dell'Assessore Marzi, l'impresa
costruttrice è intervenuta nella giornata di mercoledì 30 novembre,
su segnalazione della scuola, per risolvere il problema -
ovviamente dichiarazioni che abbiamo letto a mezzo stampa - ma si è
poi reso necessario un altro intervento per approfondire le cause e
risolvere le operazioni, per cui è stata poi attivata la DAD, per
chi non lo sapesse la didattica a distanza, quindi le classi sono
state a casa e collegate a Internet per la giornata di lunedì 5 e
martedì 6 dicembre.
Preso atto di queste notizie, vogliamo chiedere se ci siano
state segnalazioni alle strutture regionali precedenti a quelle
della data del 30 novembre e, in tal caso - e comunque anche in
generale per il futuro - quali assicurazioni siano state date
riguardo alla piena funzionalità dello stabile che, ricordo, era
stato inaugurato soltanto a gennaio del 2022.
Presidente -
Risponde l'assessore Marzi.
Marzi (SA) -
La scrivente amministrazione ha ricevuto una
segnalazione di alcune limitate e puntuali infiltrazioni di acqua
in data 28 giugno 2022, anche in quel caso è stata attivata
prontamente l'impresa costruttrice che è intervenuta per
ripristinare tempestivamente l'impermeabilizzazione della copertura
laddove si erano verificate le modeste
infiltrazioni.Successivamente non vi sono più state altre
segnalazioni fino alla data del 29 novembre, da lei citata.Per
quanto attiene alla futura e piena funzionalità dello stabile,
nelle giornate del 5 e 6 dicembre - date concordate con la
dirigente dell'istituzione scolastica - l'impresa costruttrice ha
effettuato una verifica completa dell'impermeabilizzazione
sull'intera copertura. La verifica ha fatto emergere la necessità
di ripristinare in alcuni punti l'impermeabilizzazione.L'impresa è
quindi intervenuta non limitandosi a effettuare una riparazione
puntuale, ma procedendo alla posa di uno strato nuovo di
impermeabilizzante su tutta la copertura, al fine di scongiurare
eventuali e ulteriori infiltrazioni.
Alla data attuale non sono segnalate ulteriori infiltrazioni di
acqua.
Presidente -
Per la replica, consigliere Perron.
Perron (LEGA VDA) -
Ovviamente esprimiamo un po' di
preoccupazione perché sappiamo tutti che quest'anno c'è stata una
siccità notevole, quindi probabilmente il 28 giugno era l'ultima
volta che ha piovuto forte, poi si è ripetuto l'episodio di pioggia
a fine novembre, quindi diciamo che su pochi episodi piovosi che ci
siano delle infiltrazioni, è chiaro che esprimiamo la nostra
preoccupazione.
Sarà importante valutare da qui in poi che cosa succederà,
quindi era importante avere rassicurazioni da lei riguardo al
futuro e ovviamente seguiremo la questione ancora e riporteremo,
nel caso, che le assicurazioni lei ci ha dato non vadano a buon
fine. Speriamo di no, ovviamente, ma valuteremo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK