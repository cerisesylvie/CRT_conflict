Consiglio Regionale della Valle d'Aosta - Oggetto del Consiglio n. 1551 del 26 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1551 del 26 maggio 2022 - Resoconto
OGGETTO N. 1551/XVI - Interrogazione: "Impatto sugli utenti
derivante dalla chiusura della RSA di Antey-Saint-André".
Bertin (Presidente) -
Punto n. 31, risponde l'assessore
Barmasse.
Barmasse (UV) -
La prima domanda è "Quali siano stati gli
sviluppi riguardo la chiusura della RSA" - in realtà è una
struttura socio-assistenziale - "di Antey-Saint-André, a partire
dall'ultimo Consiglio".
Non siamo a conoscenza come Assessorato di ulteriori sviluppi in
merito alla chiusura della struttura di Antey, trattasi di accordi
e trattative tra soggetti privati rispetto ai quali
l'Amministrazione regionale non intende interferire, pur auspicando
che i soggetti coinvolti trovino un accordo che possa consentire di
mantenere in funzione la struttura.
La seconda domanda: "In quali strutture della Valle, sia
pubbliche sia private, i 178 posti sono suddivisi".
La disponibilità di posti - pari a 178 nelle strutture per
anziani del territorio regionale comunicata nel corso dell'ultimo
Consiglio - è un dato estrapolato dall'ultima comunicazione
bi-settimanale, quella disponibile era risalente alla data del 5
maggio, del monitoraggio dei dati Covid-19 all'interno delle
strutture. Tale dato deriva dalla differenza tra il numero dei
posti letto complessivamente autorizzati per tutte le strutture
private e pubbliche regionali e il numero di posti effettivamente
occupati.
Tale dato varia in continuazione; secondo l'ultimo report
disponibile del 23 maggio, i posti risultano essere 163, il
dettaglio viene indicato nel prospetto che le consegnerò, perché è
un dettaglio abbastanza articolato.
Come vedrete, i posti nelle strutture pubbliche nel privato
convenzionato alla data del 23 maggio sono 36 e potranno essere
ricoperti in maniera progressiva sulla base della graduatoria
dell'unità di valutazione multidimensionale, struttura deputata
alla valutazione dei fabbisogni degli utenti dal loro inserimento
in strutture con il setting assistenziale adeguato e tenuto conto
delle esigenze d'inserimento delle varie strutture che, finora,
limitavano l'occupazione dei posti letto per consentire eventuali
isolamenti fiduciari, ma con una recente delibera abbiamo dato le
linee guida in cui si evita l'isolamento degli eventuali pazienti,
anche nel caso in cui siano positivi in stanze dedicate, quindi si
sono liberati sicuramente altri posti.
"Quali siano le liste di attesa per le varie strutture
indicate": non esistono liste di attesa suddivise per strutture,
poiché la graduatoria è predisposta dall'UMB, è unica e regionale,
e riguarda ovviamente solo le strutture pubbliche e le strutture
private convenzionate.
Alla data del 23 maggio risultano in graduatoria 24 persone in
attesa di collocazione, oltre le 24 di cui sopra ci sono altre 20
persone - già collocate in una struttura o a domicilio - che sono
in attesa del posto in una struttura più rispondente ai propri
fabbisogni.
Si segnala che - a seguito dell'approvazione della DGR n. 579
del 23 maggio 2022 avente per oggetto "Approvazione dell'aumento
della copertura del fabbisogno dei servizi residenziali per persone
anziane in condizione di non autosufficienza per l'anno 2022,
mediante ricorso a strutture private accreditate presenti sul
territorio" - verrà ulteriormente ampliata la possibilità di
copertura del fabbisogno di servizi residenziali per persone
anziane in condizione di non autosufficienza, mediante ricorso alle
strutture private accreditate presso la struttura Domus Pacis di
Donnas per dieci posti letto con un servizio infermieristico 24 ore
giornaliero a decorrere dal primo giugno 2022.
La necessità era proprio quella di avere un servizio
infermieristico di H24 per la tipologia degli attuali pazienti e/o
degenti nell'Ospedale per poter permettere di far sì che alcuni
pazienti in Ospedale, soprattutto pazienti che erano positivi,
negativizzati, potessero essere spostati sul territorio, quindi è
stata ampliata di ulteriori dieci posti.
Adesso le faccio avere la tabella di tutti i posti.
Presidente -
Per la replica, il consigliere Perron.
Perron (LEGA VDA) -
La questione, come sappiamo, era già
stata oggetto di una precedente iniziativa in Consiglio, poi
l'abbiamo letta sui giornali.
Quello che ci premeva soprattutto fare con quest'iniziativa era
assicurare la maggior chiarezza possibile su questi dati che erano
stati forniti, perché ovviamente se i posti ci sono ma poi ci sono
delle lunghe liste di attesa, i familiari poi rischiano a fine
mese; giustamente lei dice la trattativa ora è in oggetto, non è un
tema di discussione qua perché è una trattativa tra privati, certo,
lo comprendiamo, ma certamente i familiari poi sono in allarme,
perché rischiano di trovarsi a fine mese in condizioni di dover
trovare un posto e quindi ci auguriamo che questi dati che ci
fornisce - e la ringraziamo di questo - possano garantire la
maggior trasparenza possibile e la possibilità di scelta poi per
queste famiglie.
La ringraziamo, prendiamo i dati e seguiremo comunque ancora la
cosa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK