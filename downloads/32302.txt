Consiglio Regionale della Valle d'Aosta - Oggetto del Consiglio n. 1077 del 10 marzo 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1077 del 10 marzo 2010 - Resoconto
OBJET N° 1077/XIII - Communications du Président de la
Région.
Presidente
- La parola al Presidente della Regione,
Rollandin.
Rollandin (UV)
- Grazie, Presidente. Volevo solo riferire
in merito al contenzioso tra Gestione straordinaria in liquidazione
e il gruppo Lefebvre. Con la sentenza depositata il 23 febbraio la
Corte di Cassazione si è pronunciata in relazione alla sentenza n.
663/2007 della Corte di Appello di Torino relativa alla cosiddetta
"causa madre" fra Gestione straordinaria del Casino de la Vallée,
ora Gestione straordinaria in liquidazione, e la società del gruppo
Lefebvre, respingendo il ricorso della Gestione straordinaria e
dichiarandone l'inammissibilità. Con questa pronuncia si determina
il passaggio in giudicato della sentenza della Corte di Appello di
Torino del 2007, che, ribaltando la sentenza del 2005 del Tribunale
di Aosta, aveva condannato Gestione straordinaria al pagamento
della somma di 3.615.000 euro più interessi e spese legali a favore
del gruppo Lefebvre a fronte della richiesta iniziale di
200.000.000.000 di lire per le vicende connesse alla locazione da
parte della Gestione straordinaria di beni materiali e immateriali
di SITAV fra i quali i
software
e la banca dati. La sentenza
della Cassazione, determinando la definitività della sentenza della
Corte di Appello di Torino, chiude un contenzioso lungo 15 anni e
che potrebbe avere conseguenze su altri contenziosi tuttora
pendenti che contrappongono la Gestione straordinaria ad alcune
società cessionarie di crediti SITAV e riconducibili al gruppo
Lefebvre. Va ricordato in particolare che nel frattempo SITAV e le
altre società del gruppo hanno instaurato successivi giudizi per
vedersi riconoscere il pagamento di canoni e penali riferiti al
contratto di locazione fra Gestione straordinaria e SITAV, già
oggetto della cosiddetta "causa madre", di cui abbiamo la sentenza
definitiva, per un ammontare complessivo di 300.000.000 di euro.
Queste cause, insieme ad altre che hanno per oggetto
sostanzialmente le stesse pretese, sono state sospese dal Tribunale
di Aosta sino al giudizio della Corte di Cassazione di cui stiamo
dicendo, quindi potranno ora riprendere il loro corso in un quadro
definito dalla sentenza della Corte di Appello di Torino, sentenza
che ha sì condannato la Gestione straordinaria, ma ha altresì
ricompreso nell'importo dei 3.615.000 euro (naturalmente ben
inferiori ai 200.000.000.000 di lire e 300.000.000 di euro) ogni
pretesa fatta valere dalle controparti. Questo credo sia giusto
sottolinearlo, tenendo conto che di tale problema abbiamo parlato
in Consiglio diverse volte. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK