Consiglio Regionale della Valle d'Aosta - Oggetto del Consiglio n. 198 del 18 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 198 del 18 ottobre 2018 - Resoconto
OGGETTO N. 198/XV - Approvazione di risoluzione: "Impegno per
il reperimento delle risorse finanziarie necessarie a garantire la
continuità del servizio dell'Istituzione scolastica Mont Rose di
Pont-Saint-Martin".
Fosson (Presidente) -
Punto n. 36.02 dell'ordine del
giorno. La parola alla Consigliera Minelli per l'illustrazione.
Minelli (IC) -
La risoluzione che presentiamo questa sera
e che insieme al collega Bertschy abbiamo deciso di scrivere
successivamente anche all'assemblea che si è tenuta lunedì scorso a
Pont-Saint-Martin, alla quale era presente l'Assessore Sammaritani,
riguarda la grave situazione che è venuta a crearsi a
Pont-Saint-Martin relativamente all'edificio dell'Istituzione
scolastica Mont Rose A e nello specifico della scuola secondaria di
primo grado, edificio sito in via Carlo Viola e che, a seguito
delle verifiche sulle condizioni strutturali, dovrà essere adeguato
alle normative antisismiche. Le perizie tecniche hanno determinato
già per l'anno in corso l'adozione di misure straordinarie per
l'utilizzo della struttura, misure volte a garantire la sicurezza
degli alunni e di tutti gli operatori della scuola. Nella
fattispecie le classi hanno dovuto essere sgomberate dai piani che
occupavano e attualmente tutte le classi sono state posizionate al
primo piano e la segreteria e gli altri uffici sono al piano
terreno. Sono state sacrificate tutte le aule speciali, i ragazzi
non hanno al momento un'aula di musica, non hanno un'aula di
informatica, non sono provvisti di nessun computer e non possono
quindi lavorare come i loro compagni.
Si capisce quindi che la situazione sta creando dei disagi, sta
anche generando delle preoccupazioni nelle famiglie e nell'intera
comunità della Bassa Valle. Dal prossimo anno scolastico, così come
ci ha detto il professionista incaricato della perizia, l'edificio
non potrà assolutamente più essere utilizzato e quindi si rende
necessario individuare urgentemente una soluzione provvisoria, ma
allo stesso tempo studiare una soluzione definitiva, perché questa
comunità, come ben potete immaginare, non può nemmeno prendere in
considerazione l'idea di una delocalizzazione di una scuola media
che raccoglie un bacino di utenza che gravita su tutta la valle di
Champorcher, il territorio da Hône a Pont-Saint-Martin e parte
della valle di Gressoney.
La soluzione provvisoria che dovrà ospitare 250 ragazzi quindi
si renderà necessaria a partire da settembre del prossimo anno, da
giugno la scuola dovrà essere completamente sgomberata. La
realizzazione dell'intervento di urgenza, ma anche l'individuazione
di una soluzione definitiva, perché dovrà essere trovato il modo di
costruire o di ricostruire l'edificio, implica naturalmente delle
ingenti risorse economiche. Secondo noi, bisogna pensare di
ragionare già fin d'ora su un doppio binario: pensare di trovare
una soluzione di emergenza, e sarà un'emergenza che durerà comunque
parecchi anni, e allo stesso tempo pensare a una soluzione più
definitiva. Sappiamo bene che è il Comune di Pont-Saint-Martin
responsabile per quanto riguarda l'edilizia scolastica, ma la
scuola secondaria di primo grado riguarda gli abitanti di tutti i
Comuni della Comunità Mont Rose e anche dei Comuni della Bassa
Valle.
La risoluzione che presentiamo, firmata anche dai rappresentanti
dei gruppi di minoranza, quindi vuole impegnare il Governo
regionale a trovare una soluzione. Ora, abbiamo indicato noi nella
nostra risoluzione la necessità di trovare nel bilancio pluriennale
2019/2021 le risorse finanziarie necessarie a dare corso alle
scelte e agli investimenti che il Comune di Pont-Saint-Martin quale
soggetto istituzionale dovrà sostenere per garantire la continuità
del servizio scolastico comprensoriale, abbiamo però concertato con
l'Assessore Sammaritani una modifica a questo impegno che io non ho
e che pregherei l'Assessore di leggere e che ci trova comunque
d'accordo. Se l'Assessore vuole leggere la modifica...
Presidente -
La parola all'Assessore Sammaritani.
Sammaritani (LEGA VDA) -
Abbiamo preso conoscenza in modo
approfondito della criticità del Comune di Pont-Saint-Martin, che
peraltro si è verificata in modo del tutto estemporaneo e senza che
ci si potesse aspettare effettivamente che le risultanze delle
verifiche tecniche portassero a una situazione così negativa. È
evidente quindi che si tratta, come giustamente ha rilevato anche
il Sindaco in più occasioni nei nostri incontri, di un'emergenza
vera e propria. A questo punto abbiamo previsto di implementare con
un capo la premessa, che è quello che diceva la Consigliera
Minelli: "
Tenuto conto del fatto che l'edilizia scolastica delle
scuole secondarie di primo grado è di competenza degli Enti
locali
" che va ad integrare la premessa, mentre invece
l'impegnativa assume questa veste: "
Impegna il Governo regionale
ad avviare gli indispensabili procedimenti legislativi al fine di
reperire, anche di concerto con il CPEL, le risorse finanziarie per
realizzare i necessari interventi di edilizia scolastica al fine di
affrontare tutte le emergenze che impediscono di garantire la
continuità del servizio scolastico sul territorio regionale
-
questo riguarda naturalmente tutto il territorio -
nonché a
individuare tutte le risorse possibili in sede di predisposizione
del bilancio pluriennale 2019/2021 al fine di affrontare
l'emergenza e la futura pianificazione degli investimenti per la
scuola secondaria di primo grado nel comune di
Pont-Saint-Martin
", proprio per poter garantire che si faccia
tutto il possibile per far sì che la scuola secondaria permanga a
Pont-Saint-Martin, Comune già fortemente provato nel passato dal
fatto di aver perso la scuola secondaria di secondo grado.
Presidente -
La parola al Consigliere Bertschy.
Bertschy (UVP) -
Eravamo presenti l'altra sera
all'assemblea pubblica organizzata dal Comune di Pont-Saint-Martin
con la presenza dei genitori che erano particolarmente preoccupati
sia per l'anno in corso sia soprattutto per l'incertezza rispetto
al futuro. Ci si era presi l'impegno di discutere in Consiglio
regionale e provare a garantire un percorso di sostegno all'Ente
locale di riferimento, che oggi è il Comune di Pont-Saint-Martin,
ma immagino che il problema sarà comunque discusso e sostenuto
anche all'interno dell'
Unité
.
La nostra proposta era sicuramente più puntuale e anche più
impegnativa per il Governo, ci rendiamo conto che siamo in una fase
particolare anche di predisposizione del bilancio, in questa
riformulazione però noi chiediamo all'Assessore Sammaritani di
continuare a mantenere l'impegno che si è preso e si è assunto
l'altra sera di fronte ai genitori, all'Amministrazione comunale e
agli amministratori presenti. Un Comune seppur grande come quello
di Pont-Saint-Martin non può essere lasciato solo in una situazione
come questa, è un Comune che è stato ricordato anche per la
riorganizzazione scolastica che in questi anni si è sviluppata e
pianificata, oggi ha questa scuola come importante punto di
riferimento e si trova a fronteggiare una situazione di emergenza
totale, perché sappiamo che la scuola potrà essere utilizzata
ancora per questo anno scolastico, ma dal prossimo anno scolastico
andrà individuata una soluzione.
Ieri sera in Consiglio comunale a Pont-Saint-Martin pare essere
stata trovata, su proposta del gruppo di minoranza, anche
un'ulteriore possibilità di localizzazione dei moduli per la scuola
provvisoria, più centrale rispetto al Paese o quanto meno verrà
verificata, quindi è in corso un dibattito e un confronto
importante anche all'interno della comunità. Se noi garantiamo il
nostro impegno, il nostro sostegno, anche attraverso le strutture e
tutto quello che va fatto, credo che aiutiamo la comunità a
considerarsi comunque all'interno di un progetto e non abbandonata.
È importantissimo.
La collega Minelli lavora nella scuola e quindi ci è sembrato
giusto farle presentare questo testo, anche per l'attenzione che
sicuramente ha, anche come responsabile di tutta una serie di cose
che conosce meglio di tutti noi. È importante dare delle certezze
per il futuro. Il problema è che, se non si danno certezze e se non
si garantisce che ci sarà un progetto, oltre al progetto
temporaneo, le famiglie rischieranno di andare a iscrivere i propri
figli in futuro nei poli che sono vicini a quello del comune di
Pont-Saint-Martin. La soluzione temporanea quindi è importante, ma
è importante anche adottare in fretta un progetto per la soluzione
definitiva. Grazie dell'impegno che vi siete assunti come gruppo di
maggioranza e cerchiamo di renderlo efficace nei prossimi
giorni.
Presidente -
La parola al Consigliere Testolin.
Testolin (UV) -
Anche noi abbiamo sottoscritto la
versione iniziale di questa risoluzione perché crediamo che le
situazioni di gravità che bloccano oggi il Comune di
Pont-Saint-Martin e che potrebbero arrivare in futuro in altre
comunità meritino un'attenzione particolare, in linea di massima
anche attraverso i fondi destinati all'edilizia scolastica, che
possono essere momentaneamente direzionati verso un tipo di
intervento anche con il
placet
delle altre Amministrazioni
comunali. L'idea quindi era comunque quella di riuscire a dare in
qualche modo delle certezze a un'Amministrazione che si trova in
forte difficoltà per il discorso scolastico
in primis
, ma un
discorso scolastico che poi va a inserirsi in una comunità intera
per i ritorni e le altre situazioni che si verificano avendo 250
ragazzi sul territorio, con un indotto a tutto tondo, che aumenta
l'importanza della presenza scolastica sul comune di
Pont-Saint-Martin.
Quello che invece dispiace, seppur parzialmente accennato dal
collega Bertschy, è che, come sovente succede, ci si spinge un po'
avanti in determinate assise con delle certezze che poi
evidentemente certezze non sono e buona norma sarebbe pensare che
le criticità finanziarie che si possono trovare nel poter garantire
determinati tipi di interventi vanno poi confrontate con le
disponibilità di cui si parlava questa mattina in un'ottica di
giusta programmazione.
L'impegno forte che si vuole sottolineare in questo momento è
quello di lavorare nello specifico per questa criticità, di
condividere una strada che possa... in seguito a tutta una serie di
altre valutazioni che vanno messe sul tavolo per verificare le
disponibilità che potranno esserci, per riuscire a dare una
risposta puntuale che in casi come questo non può essere rimandata.
Ci sono degli
step
che devono essere rispettati e su questi
step
bisogna cercare di lavorare con molta attenzione e
molta considerazione delle problematiche che il Comune di
Pont-Saint-Martin in questo caso, ma i Comuni in generale devono
affrontare con risorse sempre più limitate e che, senza un sostegno
o senza risorse, che possono anche essere identificate in
trasferimenti specifici dallo Stato e quant'altro... essi possono
dare in qualche modo soddisfazione. La richiesta, oltre a questo
impegno formale, quindi è quella di lavorare sin da subito per
cercare poi di dare veramente gambe a questa risoluzione.
Presidente -
La parola al Consigliere Rollandin.
Rollandin (UV) -
Je regrette d'avoir appris de cette
rencontre sur le thème de l'école seulement cet après-midi, je
n'étais pas au courant, je ne sais pas qui l'a organisée. Je
regrette cela pour deux raisons: la première est que j'ai entendu
dire de la part de l'Assesseur que la Commune de Pont-Saint-Martin
a dû renoncer aux écoles secondaires. Je voudrais rappeler que ce
n'est pas la Commune qui a renoncé, il y a eu une série des débats
sur ce qui est le déplacement des écoles secondaires par rapport à
l'université, qui devait être déplacée à Pont-Saint-Martin,
autrement on risque de dire: "bon, on a enlevé l'école", non, on
avait prévu qu'on pouvait déplacer l'école avec des conditions et
donc je crois qu'il est différent.
L'autre question est celle des écoles, mais liée aux séismes,
aux tremblements. Il faut dire que depuis 2016, il y a un plan
général pour toutes les écoles, qui veulent mettre en relief ce qui
est la possibilité d'établir un plan d'intervention, qui ne soit
pas lié aux urgences, autrement on risque de faire toujours le
même... parce que aujourd'hui c'est Pont-Saint-Martin, demain c'est
Châtillon, puis après-demain un autre encore, c'est-à-dire un
système qui ne marche pas, même pour ce qui est des fonds à
disposition, je crois qu'il n'y aura pas mal de travail à faire
pour trouver les fonds nécessaires.
Je me permets de remarquer ces aspects car la question des
écoles... les Assesseurs à l'instruction publique ont travaillé sur
ce thème avec des difficultés, car très souvent on n'arrive plus à
maintenir certaines écoles, c'est le cas d'Aoste, pour des
questions de sûreté pour les élèves, il y a n'importe quoi et alors
il faut arrêter d'avoir l'école. Alors, moi je demanderais de faire
de façon que même ce qu'on va faire ce soir ne soit pas un épisode
sur lequel on a trouvé la solution et nous sommes à la place; non,
ce n'est pas ainsi, le problème reste tel qu'il est, on a engagé le
Gouvernement à trouver une solution, mais ce n'est pas la seule, il
faut travailler dans ce sens d'une façon réglementée, de façon à
être à même de donner des réponses dans le temps, car on ne peut
pas tout faire dans la même année. De toute façon, il faut avoir un
plan et puis se permettre de travailler en sachant où on veut
arriver pour les différentes écoles, c'est ce qu'on avait fait
démarrer depuis 2016, on doit le rappeler, car autrement on risque
de faire un bon débat sur quelque chose qui est localisée, point
c'est tout, non, ce n'est pas ainsi qu'on travaille!
Presidente -
La parola all'Assessore Sammaritani.
Sammaritani (LEGA VDA) -
Una brevissima replica
sull'intervento del collega Rollandin. Non ho fatto nessun tipo di
polemica sul fatto che Pont-Saint-Martin possa essere finito a
Verrès: è una presa d'atto e l'altra sera abbiamo affrontato una
seduta con una collettività che naturalmente lamentava questo stato
di fatto. Un Assessore all'istruzione penso che possa negare a
nessuno che le scuole siano un elemento molto importante anche per
la collettività e quindi era semplicemente uno stato di fatto, una
presa d'atto di questa situazione.
La programmazione è fondamentale, soprattutto in ambito
scolastico e soprattutto in questi anni in cui, per colpa di
nessuno naturalmente, si verifica che occorre porre mano e mettere
quindi in atto grossi interventi sull'edilizia scolastica, quindi
grosse risorse finanziarie, che purtroppo molto spesso si fa fatica
a reperire. In particolare naturalmente la programmazione sarà
particolarmente complessa in un ambito come questo, dove in realtà
la competenza spetterebbe agli Enti locali. È evidente quindi che a
maggior ragione occorre prevedere dei sistemi come quelli che
abbiamo anche ipotizzato già in bozza, anche se è soltanto un germe
che gettiamo, è soltanto un seme, proprio perché in questa mozione
nell'impegnativa abbiamo cercato di superare quella problematica
che consiste nel non fare degli interventi
spot
o di
finanziare di volta in volta un intervento, quanto piuttosto magari
immaginare una legge contenitore che possa di volta in volta essere
finanziata e vada ad affrontare... quindi in linea con quello che
suggeriva anche il collega Rollandin. Direi quindi che le
problematiche sono queste che saranno da affrontare negli anni
prossimi con grande oculatezza e programmazione soprattutto.
Presidente -
Pongo in votazione la risoluzione, come
emendata. La votazione è aperta. La votazione è chiusa. Comunico
l'esito della votazione:
Presenti: 32
Votanti           
: 32
Favorevoli: 32
Il Consiglio approva all'unanimità.
Con questa risoluzione i lavori del Consiglio si concludono,
buonanotte a tutti.  La seduta è chiusa.
---
L'adunanza termina alle ore 20:45.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK