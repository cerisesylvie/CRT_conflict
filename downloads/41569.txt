Consiglio Regionale della Valle d'Aosta - Oggetto del Consiglio n. 672 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 672 del 23 maggio 2019 - Resoconto
OGGETTO N. 672/XV - Interrogazione a risposta immediata:
"Criteri di scelta dei rappresentanti del Consiglio di
amministrazione della SITRASB S.p.a.".
Rini (Presidente) -
Possiamo passare al punto n. 19
all'ordine del giorno. La parola al collega Vesan.
Vesan (M5S)
- Velocemente, solo un piccolo commento.
Abbiamo messo 44 minuti a discutere una mozione ritirata, credo che
non ci salveremo mai dal nostro ordine del giorno. Entriamo
finalmente nel
question time
, dove i tempi sono veramente
brevi e contingentati. La nostra domanda è relativa alla nomina del
consiglio di amministrazione di SITRASB. Nella fattispecie, con la
stessa deliberazione della Giunta n. 516 del 19 aprile - purtroppo
è un question time che portiamo solo adesso perché è già stato
rinviato - vengono nominati il presidente, i consiglieri di
amministrazione, il sindaco effettivo e il sindaco supplente.
Vorrei specificare che la nostra interrogazione è esclusivamente
rivolta agli incarichi di membri del consiglio di amministrazione.
Non abbiamo alcuna perplessità per quello che riguarda né la nomina
del Presidente, né quella dei sindaci. Pregherei chi mi risponde di
sfruttare i suoi tre minuti per concentrarsi su questo argomento,
perché è interessante capire come si sia riusciti ad arrivare alla
scelta dei tre nominativi proposti partendo da una lista... non
leggo i nomi, ma quelli evidenziati in giallo sono tutti candidati.
Sono 80 persone che hanno un sacco di requisiti, vedo gente molto
variegata, ma fra questi molti politici. Se non vedo male, solo
sotto la lettera "G" ce ne sono tre consecutivi che ho già visto
nelle liste elettorali dell'Union Valdôtaine. Mi chiedo, oltre a
questo specifico requisito, cioè la presenza nelle liste
elettorali, quali siano stati invece i criteri di scelta che hanno
portato a individuare le tre figure che ci sono proposte con questa
delibera. All'interno della deliberazione della Giunta regionale si
legge chiaramente quale quadro motivazionale per giustificare un
incarico retribuito con 11.000 euro al mese più 155 euro per ogni
seduta: "
esaminati i curricula dei candidati e considerata la
necessità di procedere alle suddette nomine e infine ritenuto di
procedere alle nomine in questione...
" con unica eccezione un
candidato che è stato escluso per mancanza dei requisiti, perché
aveva già fatto tre mandati consecutivi da consigliere.
Presidente -
La parola al Presidente Fosson.
Fosson (GM)
- Mi fa già piacere che abbia limitato la
questione. Su tre versanti quindi siamo colpevoli per uno solo e
per gli altri due no, quindi mi va già bene, nel senso del
Presidente, eccetera. È chiaro che, quando si parla di nomine, si
scatenano sempre iniziative, probabilmente anche nella posizione
vostra di partito nazionale bisogna andare a trovare tutte le volte
dei fatti secondari che determinano la nomina di qualcuno al posto
dell'altro.
Intanto mi permetta, collega Vesan, non sono più 11.000 euro, ma
6.000 euro all'anno lordi comprensivi e proprio ai sensi della
legge n. 175 del 2016, il cosiddetto "decreto Madia", i gettoni di
presenza non sono più riconosciuti, sono aboliti, questo me lo
hanno confermato gli uffici. Capisce che cosa succede? Succede che
molti non vogliano aderire e fare i consiglieri: 6.000 euro annui
lordi onnicomprensivi.
Sono 80 domande perché, come sa, questa SITRASB era in proroga
da un anno, quindi sono domande di un anno fa. Io le rispondo
volentieri, ma se lei va a vedere, molte di queste persone non sono
più disponibili a fare questo lavoro a questi costi e le darò poi
anche delle altre dimostrazioni, perché in questo periodo in cui si
rifanno le nomine... le faccio un esempio: le due persone che con
grande competenza avevano gestito Aosta Structure fino ad adesso,
Rosset Thierry e Tonetti Roger, arrivate alla fine del loro
mandato, non hanno più rifatto domanda per la nomina. Questo è un
problema che abbiamo noi tutti, lei e noi, nel senso di andare a
vedere nelle partecipate perché non si fanno più domande, 6.000
euro annui lordi, con quello che rappresenta l'incarico...
Sul fatto delle competenze non siamo andati a vedere, mi
permetta, l'elenco, l'iscrizione al partito. Se diciamo che uno che
era in lista con qualcuno non può più avere un incarico, che è poi
una disponibilità a questi costi di fare qualche cosa, allora...
però, mi permetta, io vorrei poi che nell'elenco lei mi dicesse chi
aveva più professionalità delle persone che abbiamo scelto: Bruno
Cerise, ingegnere civile, che ha studiato all'Accademia di Modena;
Katia Guidi, laureata in legge, quindi con delle capacità
all'interno di un'amministrazione, e alla fine Fanny Deffeyes, che
è stata avvocato e che è stata indicata dalla zona... che erano
delle figure con delle professionalità come quelle che c'erano
prima e che non hanno più voluto ripresentarsi. La ringrazio di non
aver detto: "perché abbiamo messo e non cambiato il Presidente del
SITRASB, il dottor Meroi", non lo abbiamo cambiato per un motivo:
ha una grande competenza, è stato Responsabile della Protezione
civile valdostana e con un incarico particolare anche a Roma, non
abbiamo neanche pensato di cambiarlo.
Presidente -
Per la replica, la parola al collega
Vesan.
Vesan (M5S)
- Neppure a noi era venuto in mente di
cambiare Meroi, infatti ho specificato, la nostra domanda era di un
altro tipo. Certo che nelle motivazioni della delibera forse
bisogna fare più attenzione, perché se citiamo "
risultano
inserite le nomine dei seguenti candidati...
", forse il 19
aprile, quando l'avete approvata, potevate stralciare tutti quelli
che l'avevano ritirata. Approfitto dei miei pochi 30 secondi per
leggervi un articolo di un giornale, che parla della delibera di
Giunta che viene approvata: "
tutti
- si legge dal documento
-
hanno trovato una convergenza sui candidati da nominare. Dai
curricula e dalle dichiarazioni rese dai soggetti individuati
emerge la sussistenza dei requisiti richiesti, la mancanza di cause
ostative
- eccetera -
tutti gli Assessori regionali più il
Presidente e il Vicepresidente non rivelano conflitti di interesse
nella nomina. Questo è un incarico con stipendio annuo di 11.500
euro e 185 di gettoni di presenza
". Non sto parlando di lei:
sto parlando dell'incarico che ha portato il Presidente della
Regione Lombardia a essere indagato per abuso d'ufficio. Un quadro
motivazionale più ampio di quello che abbiamo all'interno di questa
delibera.
Io il dato di 11.155 euro l'ho ricavato dal sito regionale e
quindi forse conviene adeguare anche questo strumento, perché
magari queste 80 persone che hanno fatto la domanda l'hanno fatta
pensando di prendere 11.000 euro. Probabilmente, vista la scarsità
delle spiegazioni e il poco tempo a disposizione continueremo con
ulteriori atti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK