Consiglio Regionale della Valle d'Aosta - Oggetto del Consiglio n. 2717 del 27 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2717 del 27 luglio 2023 - Resoconto
OGGETTO N. 2717/XVI - Interrogazione: "Tempistiche dei
cantieri aperti sulla tratta autostradale Aosta-Torino".
Bertin (Presidente) -
Punto n. 12 all'ordine del giorno,
che sarà anche l'ultimo per la giornata di oggi. Risponde il
Presidente della Regione, ne ha facoltà.
Testolin (UV) -
L'interrogante chiede se il cantiere
aperto presso la tratta A5 Aosta-Torino s'ipotizzi volga al termine
oppure se interesserà l'intera stagione estiva.
L'Interrogazione interessa un argomento di assoluta attualità,
tanto che, già lo scorso 4 luglio, tutti i soggetti interessati -
le Forze dell'ordine, le concessionarie autostradali e dei Trafori,
l'ANAS, la Protezione Civile e le altre strutture regionali
interessate - sono stati sensibilizzati, in coerenza con le
indicazioni del Ministero dell'Interno, Viabilità Italia, affinché
sia posta la massima attenzione alle possibili problematiche
conseguenti all'incremento dei flussi di traffico, implementando in
particolare la vigilanza sulle strade, nonché le attività di
soccorso stradale di assistenza agli utenti.
Mercoledì 19 luglio scorso ho riunito le Concessionarie stradali
e autostradali e le Forze dell'ordine, al fine di fare il punto in
una visione d'insieme - allargata agli enti locali maggiormente
interessati dai flussi estivi e ai due Trafori - sulla situazione
delle arterie stradali della regione in vista della prossima
chiusura del Traforo del Monte Bianco e sulla viabilità in vista
delle giornate da "Bollino nero", per quanto riguarda il traffico
della nostra regione, al fine di condividere, tra l'altro, anche le
informazioni sulle situazioni dei cantieri.
Per quanto riguarda il quesito posto dall'interrogazione
relativa ai cantieri sulla tratta A5 Torino-Aosta, la Società
Autostrade valdostane ha comunicato che nella tratta di sua
competenza erano aperti tre cantieri relativi alla realizzazione
della nuova barriera spartitraffico centrale del tratto compreso
tra Montjovet e Verrès, di barriere antirumore in corrispondenza
dell'abitato di Châtillon e della nuova barriera di sicurezza
laterale sui ponti Narbussano e Chiappetti in Regione Piemonte.
SAV la settimana scorsa ha comunicato che i cantieri sono già
tolti nel fine settimana e che, in ogni caso, il cantiere tra
Montjovet e Verrès sarebbe stato totalmente rimosso il 21 luglio
scorso, mentre gli altri due saranno rimossi entro la fine del
corrente mese.
Presidente -
Per la replica, consigliere Marquis.
Marquis (FI) -
Abbiamo seguito questo dossier con
attenzione e anche l'evoluzione che ha avuto il suo interessamento
con la riunione che ha avuto con le società autostradali.
Quest'iniziativa nasce proprio dal fatto che ovviamente siamo
consapevoli che i lavori vadano fatti, però frequentando
l'autostrada anche nella parte della Bassa Valle verso Ivrea, mi
sono reso conto, perché l'ho visto in diverse occasioni, che il
problema che fa più specie è che ci sono dei lunghi cantieri con
dei restringimenti di carreggiata e dei ribaltamenti anche di
corsia, passaggio da una carreggiata all'altra, però non si vedono
delle persone a lavorare.
Questa è una cosa che fa strano, perché in genere sulle
autostrade si cerca sempre di limitare i disagi all'utenza, perché
è un'utenza a pagamento, quindi credo che sia importante
sollecitare le concessionarie autostradali a cercare di concentrare
il lavoro in un arco temporale che sia ragionevole, perché fare
tutta la tratta con tutti questi cantieri aperti... ho contato
due-tre persone che stavano lavorando su tre cantieri, mi sembra un
po' poco.
Speriamo che venga poi dato seguito a quello che lei ci ha già
rappresentato e che al più presto siano chiusi questi cantieri
perché sicuramente, se ci sono dei disagi sulla nostra tratta,
questi disagi derivano soprattutto dalle code che si formano quando
c'è da fare il cambio di carreggiata.
Bertin (Presidente) -
Con questo chiudiamo i lavori del
Consiglio di oggi che riprenderanno domani alle ore 09:00.
---
La seduta termina alle ore 19:55.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK