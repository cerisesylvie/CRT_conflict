Consiglio Regionale della Valle d'Aosta - Oggetto del Consiglio n. 328 del 9 febbraio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 328 del 9 febbraio 1984 - Resoconto
OGGETTO N. 328/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Do comunicazione dei disegni di legge
presentati, che sono in distribuzione ai Signori Consiglieri:
Disegno di legge n. 36,
presentato dalla Giunta regionale
in data 25 gennaio 1984, concernente: "Contributi ai Comuni nelle
spese d'istituzione e di gestione dei servizi e delle funzioni di
loro competenza" (I^ Commissione).
Disegno di legge n. 37,
presentato dalla Giunta regionale
in data 25 gennaio 1984, concernente: "Finanziamento di opere
pubbliche nell'interesse di Enti Locali" (I e II Commissione).
Disegno di legge n. 38,
presentato dalla Giunta regionale
in data 25 gennaio 1984, concernente: "Concessione della riserva
del 15% degli alloggi di edilizia residenziale pubblica
sovvenzionata agli appartenenti alle forze dell'ordine residenti in
Valle d'Aosta" (II Commissione).
Disegno di legge n. 39,
presentato dalla Giunta regionale
in data 25 gennaio 1984, concernente: "Rideterminazione
dell'assegno integrativo di natalità alle coltivatrici dirette;
alle lavoratrici artigiane ed esercenti attività commerciali" (IV^
Commissione).
Disegno di legge n. 40,
presentato dalla Giunta regionale
in data 25 gennaio 1984, concernente: "Modificazione della pianta
organica dei posti e del personale dell'Assessorato regionale della
Sanità ed Assistenza Sociale" (I e IV Commissione).
Disegno di legge n. 41,
presentato dalla Giunta regionale
in data 7 febbraio 1984, concernente: "Rifinanziamento per l'anno
1984 della L.R. 9 maggio 1977, n. 26, recante provvedimenti per
favorire il credito in agricoltura".
Disegno di legge n. 42,
presentato dalla Giunta regionale
in data 7 febbraio 1984, concernente: "Modificazioni alla L. R.
22.12.1980, n. 61, riguardante le norme per l'utilizzazione e la
gestione del patrimonio e la disciplina della contabilità
dell'U.S.L.''.
Disegno di legge n. 43, presentato dalla Giunta regionale in
data 7 febbraio 1984, concernente: "Ulteriore finanziamento,
limitatamente all'anno 1984, della spesa per l'applicazione della
L.R. 15 dicembre 1982, n. 93, recante norme in materia di
promozione di servizi a favore delle persone anziane ed
inabili".
Disegni di legge vistati:
Disegni di legge non vistati:
Deliberazioni vistate: n. 12
Deliberazioni non vistate:
Riunioni di Commissioni:
I- Commissione: 1
II- Commissione: 1
III- Commissione: 1
IV- Commissione: 1
I Commissione e Capigruppo per verifiche gestione Casa da Gioco:
8
I Commissione e Capigruppo per problemi informazione: 1
Signori Consiglieri,
In data 23 gennaio u.s. una delegazione del Consiglio regionale
da me guidata e composta dal Vice-Presidente del Consiglio Giulio
Dolchi, dalla Segretaria Lilliana Breuvé, dai Consiglieri Stévenin,
Voyat e Berti, ha compiuto una visita alla Municipalità di
Levallois-Perret.
Tale iniziativa si inserisce nell'ambito degli scambi che la
Presidenza del Consiglio intende promuovere con la città in cui
sono presenti ed operano molti emigrati valdostani.
La delegazione del Consiglio è stata ricevuta dal Sindaco di
Levallois-Perret, Patrick Balkany, e dall'intera Giunta
Municipale.
Nel portare l'indirizzo di saluto del Consiglio regionale, ho
sottolineato l'utilità di questi scambi di contatti ed ho posto
l'accento sulla necessità di rafforzare i legami che uniscono i
valdostani residenti in Valle con i valdostani emigrati.
Il Sindaco di Levallois, assurto a tale importante incarico a
seguito della competizione elettorale per il rinnovo del Consiglio
Comunale svoltosi il 6 marzo, ha manifestato la piena disponibilità
a questo genere di rapporti, ha messo in evidenza il profondo
contributo dato dalla Comunità valdostana di Levallois per lo
sviluppo del Comune ed ha auspicato una sempre più stretta
collaborazione fra nuova Giunta Municipale e la Comunità valdostana
operante a Levallois.
La delegazione del Consiglio poi
ha avuto un incontro alla Maison du Val d'Aoste con il
Presidente dell'Associazione dei Levalloisiens, d'origine
valdostana, Remy Juglair, e con numerosi componenti la Comunità
valdostana, che hanno dichiarato di approvare altamente le
iniziative di questa Presidenza e di tenere sempre più stretti i
contatti con la Municipalità.
In data 22 gennaio ho avuto modo altresì di partecipare alla
60a. edizione dell'Arbre de Nobel, annuale festa tradizionale degli
emigrati valdostani a Parigi, che quest'anno si è svolto nella
Banlieue parigina.
Vorrei concludere queste brevi comunicazioni dando notizia al
Consiglio che è pervenuto da parte della Consulta per l'emigrazione
e l'immigrazione del Veneto un o.d.g. relativo alle problematiche
attuali del mondo dell'emigrazione.
Infine il Capo dell'Ispettorato del Lavoro della Valle d'Aosta,
Dott. Francesco Cavalieri, ha fatto pervenire a questa Presidenza
copia della relazione contenente dati conoscitivi sull'attività
svolta dall'Ispettorato del Lavoro nel corso del 1983.
La Direzione d'Esercizio del Traforo del Monte Bianco ha
comunicato i dati relativi al traffico sotto il Tunnel del Monte
Bianco nel mese di gennaio u.s..
La documentazione in questione è agli atti della Segreteria di
questa Presidenza, per l'eventuale consultazione da parte dei
signori Consiglieri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK