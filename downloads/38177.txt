Consiglio Regionale della Valle d'Aosta - Oggetto del Consiglio n. 1767 del 2 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1767 del 2 febbraio 2016 - Resoconto
OGGETTO N. 1767/XIV - Interpellanza: "Ritardi
dell'Amministrazione regionale nell'effettuare pagamenti in favore
della società in house Società di Servizi Valle d'Aosta S.p.a. per
i servizi svolti".
Follien (Presidente) -
Punto 17 dell'ordine del giorno.
Per l'illustrazione, la parola al Consigliere Gerandin.
Gerandin (UVP) -
Merci Président.
Questa interpellanza nasce dal fatto che per la prima volta
vengono rispettati i contenuti della legge regionale n. 8
dell'aprile 2013 per quello che riguarda la disciplina e le
modalità di esercizio del controllo analogo nelle società
in
house
regionali. Si ricorda, Presidente, che già in passato era
stata fatta un'interpellanza in questo senso, chiedendo come mai
una legge che era operativa a partire dall'aprile 2013 non avesse
mai avuto corso. Le motivazioni sono state varie, non stiamo a
ripercorrere il passato. Noi riteniamo che questo cambio di
indirizzo sia importante, perché comunque al di là di tutto ci
permette di avere una visione del Programma operativo strategico
(POS) e il Programma esecutivo annuale (PEA). Ci dispiace che non
tutte queste società in house abbiano rispettato la scadenza del 31
ottobre per presentare questi POS e PEA; qualcuno non l'ha
presentato, altre sono state respinte, qualcun'altra ha presentato
esclusivamente il PEA e non il POS.
Fatta questa breve premessa, è chiaro che è importante che
questa disciplina prevista a livello regionale venga mantenuta e
negli anni venga rispettata da tutti, perché pensiamo che avere
un'idea precisa del futuro di queste società in house sia doveroso,
soprattutto adesso che andremo incontro a quel famoso "bilancio
consolidato" per cui queste società entreranno di fatto nel
bilancio regionale.
La Società di Servizi ha presentato solo il PEA, così almeno
risulta dalla delibera di Giunta approvata il 30 dicembre. In
questo PEA emerge un dato che a nostro parere è preoccupante,
perché cita un elenco di fatture aperte a fine dicembre 2014 per un
importo superiore a 539 mila euro, fatture non pagate da parte
delle varie strutture regionali.
Ora, tanto per essere chiari fino in fondo, essendo la Società
di Servizi una società in house in cui vengono affidati
direttamente questi servizi per conto dell'Amministrazione, e
tenuto conto che questa società viene utilizzata in maniera molto
importante per servizi in ambito di politiche sociali, istruzione,
cultura, agricoltura e foreste mediante il sistema di affidamento
diretto, ossia senza gara, noi volevamo capire quali erano le
problematiche che impedivano un regolare pagamento di queste
fatture, tenuto conto che questa società, almeno per come è nata e
per come è stata strutturata, società in house, deve essere un
braccio operativo diretto che opera per conto delle strutture
regionali. Non riusciamo pertanto a capire quali difficoltà ci
siano nel rispettare le scadenze di pagamento. Grazie.
Presidente -
Per la risposta, la parola al Presidente
Rollandin.
Rollandin (UV) -
Merci Président.
Pour ce qui est des problèmes que le collègue a mis en évidence
par cette interpellation, dans le Programme opérationnel annuel
approuvé par le Gouvernement, fin 2015, la
Società di Servizi
Valle d'Aosta
notait que diverses factures avaient été payées
dans des délais différents par rapport à ceux établis par les
contrats signés avec l'Administration régionale. Cette situation,
relative à 2014, a été engendrée par un rallongement du temps
nécessaire au contrôle des factures; le problème a déjà été résolu
grâce à l'amélioration de cette procédure de contrôle et à
l'introduction de la facturation électronique, comme par ailleurs
le précise le Programme opérationnel annuel. À l'heure actuelle,
les paiements des factures de la
Società di Servizi
sont
donc effectués dans les délais prévus.
Presidente -
La parola al Consigliere Gerandin.
Gerandin (UVP) -
Merci Président.
Abbiamo letto con interesse che c'era stato un miglioramento per
quello che riguarda questo sistema di fatturazione e anche di
pagamento mediante il discorso della fatturazione elettronica, però
sempre in questo famoso Piano esecutivo annuale c'è scritto che "la
situazione finanziaria sopra illustrata ha portato in data 2
febbraio 2015 ad un Cda avente ad oggetto 'anticipo fatture' per
far fronte alla temporanea liquidità di causa dei ritardi di
pagamenti da parte degli Assessorati committenti". Per cui, nel
2015 c'è stato un aggravio dal punto di vista economico dei costi
di questa società
in house
per un anticipo fatture a causa
di questi ritardi. La cosa che ci preoccupa di più è il passaggio
seguente che dice che "tale situazione ha portato nell'applicazione
dei margini più sostenuti che, lungi dall'avere un intento
speculativo, sono strettamente finalizzati a permettere alla
società di fare fronte agli impegni finanziari ricorrenti e ad
evitare il ripetersi di situazioni di sofferenza". Significa che
questa società in house, che tratta direttamente con
l'Amministrazione regionale dove avvengono affidamenti diretti, si
è premurata in questo caso di aumentare i costi dei servizi per
avere una garanzia dal punto di vista del margine operativo.
Sinceramente è un sistema che, in un momento di grave difficoltà,
noi difficilmente riusciamo a capire. Se i problemi sono stati
risolti con la fattura elettronica, ci spiega Presidente come mai
una società in house deve aumentare il margine operativo per far
fronte ad un ipotetico ritardo dei pagamenti? Di controlli, è
indubbio, c'è solo scritto che è legato ai controlli, ma se questo
problema è risolto, non ha più senso che una società chieda un
margine operativo lordo superiore! Questo è quanto è stato scritto,
per cui leggo e mi attengo a quanto scritto. Se non è così, questa
società non ha più nessun timore di avere dei ritardati pagamenti
dovuti ai controlli, alle fatturazioni.
Bene, sarebbe importante - e lo era, a nostro modesto parere -
che nel Piano esecutivo annuale non ci fosse stato questo passaggio
in cui io ti dico: siccome mi affidi direttamente, ti chiedo un
margine operativo superiore per cautelarmi sui ritardati pagamenti.
È vero che fa parte della possibilità di fare gli affidamenti
diretti senza gara per quanto riguarda le società in house, ma ciò
non vieta che per legge si debba anche verificare la congruità dei
prezzi, si debba verificare che comunque ci siano tutti gli estremi
per arrivare ad un affidamento diretto corretto. Soprattutto noi
riteniamo che, in un momento di così grande difficoltà, non abbia
veramente senso chiedere un margine in più dal punto di vista dei
costi dell'affidamento dei servizi, perché non vi è la certezza che
vengano rispettati i tempi per i pagamenti dei servizi effettuati
per conto della società che controlla queste società a
partecipazione totale regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK