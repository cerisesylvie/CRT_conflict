Consiglio Regionale della Valle d'Aosta - Oggetto del Consiglio n. 191 del 5 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 191 del 5 dicembre 1988 - Resoconto
OGGETTO N. 191/IX - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n 9389 in data 29 ottobre 1988
: Lavori di
sistemazione idraulica della Dora Baltea nel tratto in
corrispondenza della traversa Montecatini e del ponte della strada
regionale n. 14 di Saint-Marcel. Appalto dei lavori a licitazione
privata - Approvazione ed impegno di spesa.
PRESIDENTE:
La 2a Commissione consiliare si è espressa
favorevolmente in data 24 novembre 1988.
Ha chiesto la parola il Consigliere Riccarand; ne ha
facoltà.
RICCARAND (NS):
Vorrei alcune informazioni su questa
deliberazione. Intanto vorrei sapere se questi lavori di
sistemazione idraulica nei pressi del ponte di Saint-Marcel vanno
ad influenzare in qualche modo ed in qualche misura l'esistenza e
le caratteristiche della zona umida di Saint-Marcel
In secondo luogo vorrei sapere se questi lavori sono già stati
aggiudicati ed in terzo luogo vorrei conoscere l'elenco delle
imprese invitate alla licitazione privata ed in particolare se
nell'elenco è compresa anche l'impresa Genovese.
Vorrei segnalare che forse nella premessa della deliberazione
c'è un errore, in quanto vi si dice:
"L'Assessore ai Lavori Pubblici, Fosson, richiama la
deliberazione di Consiglio n. 3477/VIII in data 3.2.1988 con la
quale si approvava un programma di lavori di pubblica utilità, tra
i quali i lavori di sistemazione idraulica della Dora Baltea a
valle ed a monte del ponte della strada regionale n° 14 di
Saint-Marcel per un importo complessivo di Lire
400.000.000",
mentre poi si dice che un primo lotto di questo piano generale è
di 600 milioni. Evidentemente qualcosa non è chiaro, perché una
parte di un lavoro non può essere più grande e quindi di importo
superiore al lavoro complessivo.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (PCI):
Non essendo molto convinto dell'opportunità
di questo provvedimento, in sede di Commissione mi sono astenuto,
anche perché mi ero assunto l'impegno di recarmi sul posto per
constatare la necessità di questi lavori di sistemazione idraulica
nella zona di Saint-Marcel. Negli anni scorsi del resto si è
parlato a lungo della zona umida presente lungo quel tratto della
Dora. Questo è solo un primo lotto, ma occorrerà stare attenti a
non danneggiare quella zona quando si inter verrà con i lotti
successivi.
Recatomi sul posto, ho potuto constatare su una planimetria
fornitami dall'ufficio competente che la zona umida non viene
toccata e per questa ragione la mia astensione di allora si
trasforma oggi in voto favorevole alla deliberazione.
Invito la Giunta e l'Assessore competente a non continuare lungo
la strada seguita in questi anni, anche se c'erano molti soldi da
spendere per salvaguardare il nostro patrimonio, il terreno e le
case. Da oggi in poi dobbiamo cercare di fare i lavori solo là dove
vi è effettiva necessità, evitando di farli solo per farli.
Poiché i muri di cui si parla in questa deliberazione,
realizzati lungo la Dora a Saint-Marcel, servono effettivamente a
salvaguardare le case del Consorzio per l'apicoltura ed il campo
sportivo, e non intaccano la zona umida ivi presente, il mio voto
sarà favorevole.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Ringrazio il Consigliere Bajocco per la sua
attenzione, che dimostra come il provvedimento predisposto dalla
Giunta vada nel senso giusto che tutti ci auguriamo.
Al Consigliere Riccarand devo dire che la zona umida viene
salvaguardata, così come ha già potuto verificare il Consigliere
Bajocco. I relativi lavori non sono ancora stati aggiudicati, anzi
non è ancora stato diramato l'invito alle imprese, perché stiamo
rivedendo le lettere d'invito.
In un primo elenco sono inserite tutte le imprese valdostane,
perlomeno quelle che hanno l'iscrizione adeguata. Mi riservo di
verificare se tra esse ci sia o meno l'impresa alla quale faceva
cenno il Consigliere Riccarand.
Per quanto riguarda la premessa della deliberazione, nella quale
si dice che erano previsti 400 milioni per l'anno 1988, occorre
precisare che nel piano lavori era prevista la sistemazione
dell'area fluviale di Saint-Marcel con una spesa prevista e
spendibile nell'anno 1988 di 400 milioni. Ora, se il 1° lotto di
lavori fosse stato di 400 milioni o inferiore, non ci sarebbe stata
la necessità di far ratificare la relativa deliberazione dal
Consiglio regionale.
Precisato che al momento in cui abbiamo redatto il piano dei
lavori non disponevamo ancora del progetto esecutivo ed essendo il
1° lotto di 600 milioni, quindi superiore ai 400 milioni, si è reso
necessario far ratificare la deliberazione di appalto dal Consiglio
regionale.
PRESIDENTE:
Se nessuno chiede la parola, pongo in
votazione la ratifica della deliberazione n. 9389.
ESITO DELLA VOTAZIONE
Presenti: 30
Votanti: 30
Favorevoli: 29
Contrari: 1
Il Consiglio approva
Oggetto n. 9915 in data 4 novembre 1988:
Lavori di
ristrutturazione ed ammodernamento della sale riunioni del
Consorzio BIM in Comune di Aosta - Esecuzione dei lavori in
economia diretta - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9915.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
Oggetto n 9932 in data 4 novembre 1988:
Concessione di
un contributo straordinario di lire 14.000.000 al Moto Club Cral
Cogne, di Aosta nelle spese previste per l'organizzazione della 6a
prova del campionato italiano di "Motorally", svoltasi il 3 e 4
settembre 1988. - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9932.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
Oggetto n. 9940 in data 4 novembre 1988:
Concessione
di un contributo straordinario di lire 30.000.000 al Comitato
valdostano FISI/ASIVA nelle spese sostenute per l'attività a
carattere promozionale turistico svolta durante
l'anno
in
corso.- Approvazione e finanziamento di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9940.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
Oggetto n. 10009 in data 4 novembre 1988:
Concessione
di un contributo straordinario di lire 15.000.000 alla Parrocchia
di Saint-Martin de Corléans di Aosta. - Approvazione, impegno e
liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 10009.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
Oggetto n. 10081 in data 11 novembre 1988:
Esecuzione
d'urgenza del ripristino e sistemazione della pista forestale
denominate "di Effraz", in Comune di Quart .- Affidamento dei
lavori a trattativa privata (Reg. 25.5.1985, n. 350). -
Approvazione ed impegno di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Vorrei sapere quando è state realizzata
questa pista forestale che è franata in modo così rovinoso.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Elle a été réalisée par différents lots entre
1984 et 1986 et la partie qui a été soumise à cet éboulement est la
partie terminale; donc l'éboulement a été causé non pas par la
piste mais par l'apport des eaux météoriques supérieures. C'est
pour cela que nous avons fait une petite licitation privée et nous
allons à la remise en état de la partie terminale.
PRESIDENTE:
Se nessuno chiede la parola, pongo in
votazione la ratifica della deliberazione n. 10081
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Riccarand)
Il Consiglio approva
Oggetto n. 10123 in data 11 novembre 1988:
Lavori di
ricostruzione del muro di sostegno, pericolante, tra le progr. Km.
3+400 e Km. 3+450 della strada regionale n. 5 di Antagnod. -
Aggiudicazione dei lavori in economia diretta all'Impresa Gaspard
Giuseppe di Challand-Saint-Anselme. - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 10123.
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Riccarand)
Il Consiglio approva
PRESIDENTE:
Ora siamo arrivati ai punti nn. 10 ed 11, ma
io proporrei di invertire l'ordine del giorno in modo che si
possano discutere subito i punti nn. 12, 13, 13 bis, 14, 15 e 16,
rinviando alla fine della seduta le relazioni del Presidente della
Giunta e dell'Assessore alle Finanze annesse alle leggi di
bilancio, così si avrà la possibilità di riprendere il dibattito
domani mattina, dopo un certo periodo di riflessione sulle proposte
programmatiche della Giunta.
Se non ci sono obiezioni in merito, io passerei quindi alla
trattazione del punto n. 12 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK