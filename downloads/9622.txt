Consiglio Regionale della Valle d'Aosta - Oggetto del Consiglio n. 702 del 25 settembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 702 del 25 settembre 1989 - Resoconto
OGGETTO N. 702/IX - NECESSITA' DI ISTITUIRE UNA SCUOLA MEDIA
INFERIORE IN LOCALITA' CERVINIA. (Interpellanza)
PRESIDENTE:
Do lettura dell'interpellanza presentata dal
Consigliere Gremmo ed iscritta al punto 15 dell'ordine del
giorno.
INTERPELLANZA
ATTESO che con l'approssimarsi dell'anno scolastico si ripropone
per le famiglie di Cervinia il problema della frequenza scolastica
dei loro figli nella località capoluogo del Comune sita a non poca
distanza;
RICORDATO come tale questione abbia provocato lo scorso anno una
protesta da parte dei Genitori che hanno tra l'altro più volte
sollecitato, come strumento di risoluzione effettiva del problema,
l'istituzione di una sezione di Scuola Media in Cervinia;
PRESO ATTO che l'Amministrazione comunale si è attivata da tempo
deliberando di far fronte ai lavori necessari per approntare idonei
locali atti alla realizzazione di una sezione scolastica;
INTERPELLA
il Presidente della Giunta regionale e l'Assessore competente
per conoscere quali iniziative intendano mettere in atto per
riconoscere il legittimo diritto, più volte sollecitato dalla
Popolazione locale, di attivare almeno la prima classe di un corso
di Scuola Media Inferiore.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Sarò breve, perché la questione ha già avuto
notevole risalto sulla stampa locale. Ricordo inoltre che non è
tanto importante quello che dirò io, ma quanto eventualmente ci
dirà l'Assessore competente.
Signor Presidente, per la verità, anche se forse vado un po'
fuori tema, vorrei cogliere l'occasione per dire che sono rimasto
molto perplesso, come del resto lo sono rimasti anche alcuni
colleghi, per quello che ho sentito nell'oggetto precedente...
(...Interruzione del Presidente Rollandin...)
... No, no. Infatti, io so che lei non può replicare, tuttavia
le perplessità rimangono, perché, francamente, sono convinto che,
se l'architetto che ha vinto si rivolgesse al TAR, quanto è stato
fatto non avrebbe grosse possibilità di passare, almeno dal punto
di vista giuridico...
PRESIDENTE:
Consigliere Gremmo, vada avanti
nell'illustrazione.
GREMMO (UAP):
Sì, sì, per carità, signor Presidente! Però,
abbia pazienza anche lei, perché uno rimane perplesso nel sentire
certe cose e spiace sentirle.
Torno al mio problema. Come si sa, il 18 aprile 1988 la Giunta
municipale di Valtournenche decise di andare incontro alle esigenze
della gente di Cervinia che chiedeva una sezione staccata della
scuola media. Richiamo questa deliberazione, sicuramente nota
all'Assessore, perché nel suo secondo paragrafo si dice a tutte
lettere:
"Considerato che l'Amministrazione regionale ha espresso un
parere di massima favorevole"
Ora, questo richiamo diretto ad un parere di massima favorevole,
espresso dall'Amministrazione regionale, in un atto ufficiale come
la deliberazione del Comune, non è una cosa inventata, ma un fatto
preciso. Ciò vuol dire che qualche cosa si era effettivamente mossa
in una certa direzione, tant'è che il Comune, con quella
deliberazione, decide di impegnare una spesa di cinque milioni,
coperta tra l'altro con fondi regionali, incaricando un geometra di
progettare l'ampliamento dell'edificio di Cervinia in cui ospitare
la sezione staccata della scuola media.
L'Assessore sa meglio di me che già l'anno scorso il problema
del trasporto dei ragazzi da Cervinia al capoluogo del Comune era
stato attentamente seguito dai genitori, tant'è vero che si era
svolta anche una marcia dimostrativa, alla quale avevo partecipato
anch'io. Proprio oggi 16.000 giovani valdostani possono accedere
alla scuola dell'obbligo, ma alcuni debbono sottoporsi ad ulteriori
fatiche, come appunto quella del trasporto e del suo costo.
E' da anni inoltre che si presentano mozioni sull'ormai vecchia
questione che lo spostamento dal proprio ambito culturale e
sociale, o dal proprio villaggio, determina comunque dei problemi
anche di natura didattica, di inserimento e di altro, come
certamente ben sa l'Assessore, il quale, oltre che educatore è
anche Preside.
Torno all'argomento in oggetto per dire che l'Amministrazione
comunale, che richiamava precisi impegni assunti
dall'Amministrazione regionale, aveva la volontà di andare in
questa direzione e sperava di poter ottenere tutto fin da
quest'anno, perché mi è stato detto che la struttura dell'edificio
è sufficientemente grande e può facilmente ospitare la sezione
staccata della scuola media. Nella scorsa estate, infatti,
quell'edificio è stato utilizzato in vario modo e vi si è ospitata
anche una mostra di rettili.
Tenendo presente che i problemi rimangono, nonostante che la
gente si sia espressa più volte per avere questa realizzazione, io
chiedo in sostanza perché non si è andati nella direzione di
istituire questa sezione staccata di scuola media. Mi pare che il
numero di bambini usciti dalla quinta elementare sia abbastanza
elevato e sembra che i problemi della popolazione siano notevoli,
tanto più che, come mi è stato detto, mentre l'anno scorso esisteva
il servizio di trasporto degli alunni, che pure era già oneroso,
quest'anno la garanzia di tale trasporto è riservata solo ad alcuni
mesi, col che si porrebbe un ulteriore problema.
Vorrei poi porre una questione all'Assessore ai Lavori Pubblici,
più che a quello alla Pubblica Istruzione, ma, se non se ne
parlerà, mi farò promotore di un'ulteriore iniziativa. La questione
concerne i 198 milioni del progetto. Io chiedo che cosa si intende
fare con quei soldi, di fronte alla richiesta del Comune di
Valtournenche che ha già approvato due deliberazioni, la prima è la
n. 34, che ho già citato prima, e l'altra è la n. 212, nella quale
si parla di dare attuazione al progetto che comunque è già costato
all'Amministrazione cinque milioni. Sarebbe da capire se si ritiene
di andare avanti o meno.
Nella documentazione in mio possesso, c'è anche la lettera di un
genitore, che mi è stata data in copia e che il 15 luglio scorso è
stata inviata anche al Presidente della Giunta, senza ottenere
risposta. In quella lettera sono sintetizzati tutti i problemi, sui
quali mi piacerebbe francamente avere una risposta chiara. Occorre
tener presente però che, se la risposta non sarà chiara, non mi
limiterò a dichiararmi insoddisfatto, ma riproporrò la questione,
perché mi sembra che il Comune si sia attivato nella giusta
direzione. Inoltre, anche per una questione di vivificazione delle
autonomie locali, in presenza di richieste legittime da parte di
tali enti, spiacerebbe vedere l'Amministrazione regionale
latitante.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Prima di lasciare la parola all'Assessore
alla Pubblica Istruzione Viérin, che interverrà per quanto di sua
competenza, rispondo sinteticamente alla richiesta del Consigliere
Gremmo, dando la stessa risposta che ho già dato ai genitori di
Cervinia interessati al problema.
La richiesta del Comune di ulteriori lavori per 200 milioni
avrebbe avuto un seguito da parte dell'Assessorato dei Lavori
Pubblici, nel senso che tali lavori sarebbero stati fatti se si
fosse deciso di fare la scuola media. Mi pare abbastanza evidente
che è preminente l'interesse didattico, sul quale la Giunta si è
espressa nel modo che sarà illustrato dall'Assessore Viérin, mentre
solo successivamente viene presa in considerazione la necessità di
dare corso o meno alle opere edili necessarie.
PRESIDENTE:
Ha chiesto la parola l'Assessore alla Pubblica
Istruzione, Viérin; ne ha facoltà.
VIERIN (UV):
Les requêtes des parents des élèves et de la
municipalité pour l'institution d'une école moyenne au Breuil
remontent effectivement à 1987/88 et ont déjà provoqué maintes
réunions. Au cours de ces réunions, le Gouvernement régional a eu
la possibilité de préciser quelle était sa position.
Par ailleurs, il faut également rappeler les avis contraires qui
ont été exprimés à ce sujet par la section horizontale de l'école
moyenne du Conseil scolaire régional, toujours en 1987-88. Le
Gouvernement régional, tout dernièrement, au mois de juin, s'est
exprimé encore négativement, dans une réunion à laquelle ont
participé les parents des élèves, les représentants de la
municipalité, des Conseillers régionaux, l'Assesseur aux Travaux
Publics et celui à l'Instruction Publique.
Cette décision est fondée sur plusieurs raisons: d'abord, une
considération sur le nombre d'élèves de Breuil et de Valtournenche,
considération qui, si on tien compte des élèves inscrits
actuellement et pendant les cinq prochaines années à l'école
primaire, fait prévoir l'institution d'une seule classe d'école
moyenne avec un nombre maximal de vingt-trois et un nombre minimal
de quatorze élèves.
Deuxièmement, on a estimé qu'il s'agirait de créer deux écoles
au sein de la même Commune, dont l'une annexe de l'autre et les
deux dépendant de l'école moyenne de St. Vincent, avec tous les
problèmes qui en découlent du point de vue du fonctionnement des
établissements scolaires.
Ensuite, les raisons d'ordre didactique et d'organisation déjà
exprimées par la section horizontale s'inspirent à la fonction de
l'école en tant que élément de cohésion et d'intégration
sociale.
Nous sommes sensibles aux problèmes soulevés par le Conseiller
Gremmo, mais je pense dans une autre optique et dans une autre
direction. Nous croyons qu'on ne peut pas parler de déracinement,
au contraire, à notre avis, le fait d'avoir l'école moyenne à
Valtournenche représente un élément de cohésion et d'intégration de
deux réalités qui font partie de la même Commune.
En tout cas, nous avons exprimé notre disponibilité, de concert
avec la municipalité, pour résoudre le problème de l'aménagement de
l'horaire des cours avec le proviseur de l'école moyenne de St.
Vincent et, pour ce qui est des transports, a créer en
collaboration avec la SAVDA, toutes les conditions qui puissent
répondre au mieux aux exigences des élèves du Breuil. A' cet effet,
nous avons eu l'assurance de la part du proviseur de l'école
moyenne que tout sera fait pour tenir compte de ces exigences; nous
avons également contacté la société de transports pour vérifier les
possibilités de modification des horaires.
Je pense que sur cette question la position du Gouvernement a
été claire et donc je n'ai rien à ajouter a cela.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Ringrazio l'Assessore Fosson per la sua
precisazione, che va agli atti, dalla quale si desume quanto io già
dicevo, cioè che la disponibilità è subordinata all'istituzione
della scuola media: ma questo è logico.
Le affermazioni dell'Assessore Viérin, invece, mi lasciano un
po' perplesso. Sì, è vero che io ho continuato a dire ai genitori
che l'unica soluzione consiste nel chiedere che Cervinia diventi un
Comune autonomo e magari mi farò promotore di un'iniziativa in tal
senso, anche perché il problema è stato posto per la scuola, ma si
pone continuamente per decine di altre questioni.
Siccome viene sempre tirata fuori la scusa citata anche da lei,
cioè la presenza di due scuole nello stesso Comune, sono ben lieto
che in questa circostanza ci sia anche il Senatore Dujany, che
ringrazio di essere presente, perché è l'unico Parlamentare che
segue sempre i nostri lavori, perché occorrerà esaminare quale iter
legislativo seguire per far diventare Cervinia un Comune a se
stante, perché fino ad allora si accamperanno sempre scuse di
questo genere.
Io non so e non capisco, ma l'Associazione dei Comuni d'Italia
(ANCI) le Associazioni delle Comunità Montane fanno tutti i momenti
delle dichiarazioni in cui chiedono di mantenere in vita le piccole
scuole. Ricordo di essere andato alla presentazione di un
bellissimo libro sulla scuola valdostana degli inizi del secolo ed
in quella occasione mi è parso di capire che una delle glorie della
Valle d'Aosta, e purtroppo non anche del Piemonte, consisteva nella
presenza di una miriade di piccole scuole di montagna, proprio
perché, anche dal punto di vista pedagogico, piccolo è bello.
Quindi, più le scuole sono piccole e disseminate più sono utili e
funzionali.
In questo caso, invece, ci si muove al contrario, tra l'altro
con una giustificazione che mi lascia piuttosto perplesso, quella
del verticismo di un ente burocratico che, comunque, passa molto al
di sopra della testa dell'amministrazione comunale.
L'Assessore dice che questa decisione è stata presa per il basso
numero di alunni, ma questo problema è abbastanza risolvibile, nel
senso che fortuna vuole che anche dal punto di vista pedagogico,
pur tendendo a non avere più pluriclassi, si tende però a
localizzare il più possibile le varie classi sul posto.
Oggi però vorrei dilungarmi su di una affermazione piuttosto
grave. Se ho capito bene, il trasporto degli alunni viene gettato
sul trasporto di linea...
(...Interruzione dell'Assessore Viérin...)
... Sì. Ben lieto allora di aver capito male, perché il discorso
cambia. Se lei dice che gli orari verranno fatti in modo che i
ragazzi possano accedere ai pullman di linea, è un conto; se invece
ci garantisce, come è stato chiesto da più parti, che non verrà
tolto il trasporto privilegiato con il pulmino, allora è tutt'altra
cosa. Lei però prima aveva detto che erano stati presi accordi con
le varie società per muoversi in quella direzione, per cui il
rischio che vedo io permane.
Stante il fatto che l'eventuale proposta del Comune di Cervinia
non è di facile attuazione, io temo fortemente che i genitori si
possano muovere con maggiore decisione. Mi pare che in questo
documento si richiami addirittura la pericolosità delle
comunicazioni
("lo spostamento col pulmino avviene su strade
pericolose")
e si faccia anche riferimento ad una valanga che
nel 1980 cadde sulle scuole. In sostanza, io ho l'impressione che
l'Amministrazione non abbia ben valutato il rischio di questo no,
che francamente non solo è ingiustificato, ma conseguirà, a livello
di opinione pubblica, un giudizio negativo verso la Giunta
regionale.
Prendo atto che ufficialmente mi è stato detto (e questo è
importante) che si tratta di una scelta della Giunta e non di una
decisione estemporanea; basta saperlo.
PRESIDENTE:
Su richiesta dell'Assessore alla Pubblica
Istruzione Viérin, sempreché il Consiglio sia d'accordo, proporrei
di passare alla trattazione del punto 20 all'ordine del giorno,
perché lo stesso Assessore si deve assentare per partecipare ad una
assemblea di insegnanti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK