Consiglio Regionale della Valle d'Aosta - Oggetto del Consiglio n. 905 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 905 del 14 novembre 1984 - Resoconto
OGGETTO N. 905/VIII - DISEGNO DI LEGGE CONCERNENTE:
"ULTERIORE FINANZIAMENTO PER L'ANNO 1984 DELLA SPESA PER
L'APPLICAZIONE DELLA L.R. 26.12.1983, N. 85, CONCERNENTE:
FINANZIAMENTO PER LA REALIZZAZIONE DI PRESIDI
POLIDISTRETTUALI".
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Nel 1983 c'era stato un primo
stanziamento di un miliardo per la realizzazione dei poliambulatori
di Morgex e Châtillon. Con il provvedimento in esame si impegnano i
fondi previsti nei fondi globali, pari a 1 miliardo 800 milioni,
per continuare o, per meglio dire, per iniziare questa opera,
perché per Morgex la progettazione è pronta e sarà appaltata entro
breve tempo, mentre per Châtillon la stanno ultimando.
Visto che il Consigliere Mafrica prima è stato così gentile da
ricordarmi che mancava l'urgenza, proporrei un emendamento relativo
alla dichiarazione di urgenza all'art. 4.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Fa piacere che ogni tanto i
suggerimenti vengano accolti!
Vorrei sapere dall'Assessore se ci sono novità per ciò che
riguarda il funzionamento del poliambulatorio di Donnas, se quelle
difficoltà di cui si era parlato un mese fa sono state superate o
se ancora non si è riusciti a far funzionare il tutto come
dovrebbe.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
L'unico miglioramento che siamo riusciti
ad ottenere per adesso è per un certo tipo di esami che, a partire
dal gennaio 1985, verranno effettuati dal servizio di neurologia al
poliambulatorio di Donnas.
Sulla questione della guardia medica non ci sono ancora novità,
ma appena usciranno le convenzioni firmate dal Presidente della
Repubblica per quanto concerne i medici, vedremo di utilizzarle per
poter coprire 24 ore su 24 il servizio medico.
PRESIDENTE:
Si passa all'esame dell'articolato. Do
lettura dell'art. 1:
ART. 1
Per l'applicazione della L.R. 28.12. 1983, n. 85, recante
"Finanziamento per la realizzazione di presidi poli-distrettuali",
è autorizzata, limitatamente all'anno 1984, la maggiore spesa di
lire 1.800.000.000=.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 2:
ART. 2
L'onere derivante dall'applicazione della presente legge
graverà sul cap. 40250 del bilancio di previsione della Regione per
l'anno 1984.
Alla copertura dell'onere di cui all'articolo precedente si
provvede mediante riduzione di pari importo dello stanziamento
iscritto al cap. 50050 "Fondo globale per il finanziamento di spese
per l'adempimento di funzioni normali (spese di investimento)" del
bilancio di previsione per l'anno 1984.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 3:
ART. 3
Al bilancio di previsione della Regione per l'anno 1984 sono
apportate le seguenti variazioni:
Parte spesa
Variazione in diminuzione
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
£ 1.800.000.000
Variazione in aumento
Cap. 40250 - Spese per centri diurni polivalenti, per
acquisizione e potenziamento di servizi di medicina di base e di
servizi intermedi
£ 1.800.000.000
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Viene inserito l'articolo 4 relativo
all'urgenza, di cui do lettura:
ART. 4
La presente legge è dichiarata urgente ai sensi del 3° comma
dell'art. 31 dello Statuto speciale e entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti: 27
Votanti: 27
Maggioranza: 18
Favorevoli: 27
Il Consiglio approva all'unanimità
PRESIDENTE:
Si procede alla votazione sul complesso della
legge per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 25
Contrari: 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK