Consiglio Regionale della Valle d'Aosta - Oggetto del Consiglio n. 1108 del 2 dicembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1108 del 2 dicembre 2021 - Resoconto
OGGETTO N. 1108/XVI - Ritiro di mozione: "Impegno ad avviare
le interlocuzioni con tutti i soggetti interessati al fine di
mantenere permanente il collegamento previsto tra la SR 38 e la SR
41 nel comune di Aosta".
Bertin (Presidente) -
Punto n. 44 all'ordine del giorno.
Ha chiesto la parola il consigliere Distort per l'illustrazione
della mozione, ne ha facoltà.
Distort (LEGA VDA) -
Stiamo parlando di un intervento
relativo a lavori di riqualificazione del centro storico della
frazione di Arpuilles con contestuale rifacimento delle reti
tecnologiche e delle pavimentazioni in comune di Aosta. Il fatto
che si parla di quest'opera messa in bando, appaltata dal Comune di
Aosta, rientra in tutta evidenza nelle competenze del Comune di
Aosta. Allora ci chiederemmo: come mai stiamo parlando in Consiglio
regionale di un tema di competenza del Comune di Aosta?
Fondamentalmente la mozione è un suggerimento, il suggerimento per
cogliere un'opportunità. Mi spiego: chiaramente ribadisco e
ribadisco ulteriormente che, essendo l'argomento trattato a suo
tempo promosso dall'Assessorato delle opere pubbliche, territorio
ed edilizia residenziale pubblica del Comune di Aosta e come tale è
oggetto delle decisioni e autorizzazioni espresse dal Comune di
Aosta, non voglio minimamente - lo ribadisco a scanso di equivoci -
costituire un incidente diplomatico relativo alle rispettive
competenze con un'indebita invasione di campo, però spiego il
perché, la natura di questa mozione, dell'argomento in essa
contenuto. Si tratta di andare a suggerire un'opportunità che ha
rilevanza anche in ambito regionale. Mi spiego: l'intervento in
questione riguarda un intervento di riqualificazione della borgata
di Arpuilles in vicinanza della chiesa per capirci, cioè quel
tratto di strada che poi passa dalla strada regionale n. 41 alla
strada regionale n. 38 e poi prosegue verso la Route des Salasses.
I lavori di riqualificazione prevedono, oltre al rifacimento, come
dice il titolo, delle reti tecnologiche, il rifacimento della
pavimentazione che sarà una pavimentazione lapidea, tipica di un
contesto di centro storico che riqualificherà il centro stesso, la
borgata e permetterà di conseguenza tutta una serie di vantaggi
anche dal punto di vista paesaggistico, dal punto di vista storico,
dal punto di vista culturale, non ultimo anche un riscontro sulla
qualità della vita sociale dei residenti.
Ricordiamoci anche che in estimo l'elemento dell'esternalità,
quindi il contesto, la condizione a contorno, incide anche come
elemento di determinazione, di crescita o eventuale decrescita del
valore degli immobili, quindi il fatto di operare un intervento di
riqualificazione ha un significato che va sia dal punto di vista
estetico fino ad arrivare all'interesse anche economico, ma direi
fondamentalmente sociale di chi risiede. Ecco l'importanza di avere
attenzione a seguito di un intervento del genere e permettere di
garantire che l'intervento di riqualificazione possa mantenersi nel
tempo più a lungo possibile senza essere deteriorato dall'usura che
un transito stradale, soprattutto se poi è un transito di mezzi
pesanti, andrebbe a caricare sulla pavimentazione stessa.
Allora qual è il suggerimento? Il suggerimento è che per
l'esecuzione dei lavori, per la fase di cantierabilità è prevista
la realizzazione di un raccordo tra la strada regionale n. 38 e la
strada regionale n. 41, che andrebbe a bypassare per tutta la
durata dei lavori esattamente quella porzione di strada che passa
all'interno della borgata e che è oggetto dei lavori, benché per
l'esecuzione dei lavori, quindi nel periodo relativo all'esecuzione
dei lavori, questo tratto di strada per il quale è stata effettuata
un'intesa con i rispettivi proprietari dei terreni su cui
inciderebbe il sedime di questo breve tratto di raccordo stradale,
questo tratto di raccordo per il Codice della strada deve essere a
tutti gli effetti dotato delle caratteristiche necessarie, quindi
sarà un tratto asfaltato, protetto, con individuazione di
segnaletica, quindi a tutti gli effetti un percorso stradale.
Chiaramente se si volesse prendere visione della cartografia e
della progettazione, si capirebbe anche l'entità molto esigua di
questo collegamento provvisorio tra le due strade regionali, e
questo è un altro elemento da tener conto.
La questione è questa: non c'è dubbio su questo programma di
eseguire questo tratto di raccordo tra le due strade regionali
bypassando l'attraversamento della borgata storica, però il fatto è
questo ed è oggetto della mozione: sarebbe interessante che potesse
nascere un'interlocuzione tra l'Amministrazione regionale e
l'Amministrazione comunale al fine di verificare la possibilità e
valutare seriamente nello spirito di rendere definitivo questo
breve tratto stradale. Questo permetterebbe innanzitutto una
miglior fruibilità del transito viario in collegamento delle due
strade regionali e nello stesso tempo permetterebbe di mantenere a
margine la borgata evitando il flusso stradale all'interno della
borgata, limitandolo invece solamente ai residenti per l'opportuna
fruizione dei percorsi necessari per arrivare ai rispettivi
parcheggi. Oltretutto questo garantirebbe, come ho già accennato
prima, la conservazione degli interventi di riqualificazione
soprattutto relativi alla pavimentazione lapidea, che di per sé non
si predispone a un utilizzo estremamente denso di flusso veicolare,
non si predispone a un facile servizio di sgombero neve e non si
predispone agli interventi di - chiamiamolo con un termine usuale -
"tacconatura" tipica delle pavimentazioni in manto d'asfalto.
Allora l'idea di pensare a mantenere in futuro questo collegamento
tra le tue strade regionali, mantenerlo permanente, sarebbe
sicuramente una soluzione che ha una ragion d'essere e una ragion
d'essere che ha sia come detto e ribadisco un ruolo funzionale per
il transito viario, sia un ruolo di conservazione e di garanzia
della riqualificazione architettonica, storica, culturale della
borgata.
Fatte queste premesse, esplicito l'impegnativa della mozione:
"si impegna il Governo regionale ad avviare le interlocuzioni
necessarie tra l'Amministrazione regionale e l'Amministrazione
comunale di Aosta e a sua volta dei proprietari dei terreni
interessati al fine di valutare la presa in considerazione del
suggerimento contenuto nelle premesse di mantenere permanente il
collegamento attualmente previsto tra la SR 38 e la SR 41, quello
previsto per la cantierabilità chiaramente, aggiornando
contestualmente la Commissione regionale competente in merito ai
risultati delle varie fasi di tali interlocuzioni". Ringrazio per
l'attenzione.
Presidente -
La discussione generale è aperta. Se
qualcuno vuole intervenire, si prenoti, altrimenti chiudo la
discussione generale. Non vedo richieste di intervento. La
discussione generale è chiusa. Per il Governo replica l'assessore
Marzi.
Marzi (SA) -
Nell'ambito dei lavori di riqualificazione
del centro storico della frazione di Arpuilles, con contestuale
rifacimento delle reti tecnologiche e di pavimentazione, la ditta
aggiudicataria ha proposto alla committenza del Comune di Aosta la
realizzazione di una viabilità provvisoria di cantiere per la
durata dell'esecuzione dei lavori. Tale viabilità provvisoria
consiste, come richiamato in maniera assolutamente puntuale dal
collega Distort, nel collegare la SR 38 di Arpuilles con la SR 41
dei Salassi al fine di deviare il transito veicolare nel centro
abitato di Arpuilles eliminando le interferenze dovute
all'esecuzione dei lavori. La Struttura regionale Viabilità e opere
stradali ha quindi rilasciato sia parere preliminare favorevole,
visto che stiamo parlando di due strade regionali, alla
realizzazione della variante provvisoria in argomento, sia le
concessioni per gli accessi carrai provvisori sulle strade
regionali. Il termine "provvisorio" - lo dico prima perché poi
vengo tacciato di non essere puntuale nelle risposte - in italiano
vuol dire una determinata cosa. Ad oggi la variante provvisoria è
stata realizzata e sarà messa in funzione con l'istituzione di un
senso unico alternato a seguito di contestuale rilascio
dell'ordinanza necessaria alla parziale chiusura del tratto
interessato dal cantiere. Do adesso alcuni dati tecnici, che però,
viste le sue competenze specifiche, sono sicuro che già nella parte
delle premesse saranno immediatamente colti come un dato oggettivo.
Questo nuovo tracciato provvisorio, quindi il collegamento da lei
richiamato tra la 38 e la 41, sia per la sua larghezza di soli 3
metri, quindi a una sola corsia, sia per l'eccessiva pendenza del
percorso che in un tratto sale fino al 16 percento, non può
diventare in via definitiva un'alternativa a una strada regionale.
Le caratteristiche geometriche che consentono di classificare le
strade a livello regionale sono infatti le seguenti: pendenza
massima del 10-massimo 12 percento, carreggiata della larghezza tra
6 e 7 metri costituita da corsie con larghezza da 3 metri a 3 metri
e mezzo oltre a banchine laterali della larghezza di 50 centimetri
che portano la piattaforma stradale completa a una larghezza di
circa 8 metri, oltre all'ingombro delle barriere stradali, delle
murature di sostegno e delle eventuali controripe. Il nuovo
tracciato in questione è quindi evidentemente da utilizzare come
una tipica variante provvisoria di cantiere regolata da un senso
unico alternato e da un semaforo, che può essere tollerata per un
periodo transitorio e limitato. Al termine dei lavori il cantiere
va rimosso e i terreni ripristinati e ridati in uso ai proprietari,
anche perché, e questo è un altro dato oggettivo, com'è stato
previsto già dai documenti contrattuali che sono stati posti in
essere anche con i proprietari dei terreni.
Nelle interlocuzioni con il Comune di Aosta si era palesata
l'ipotesi di sfruttare la variante di cantiere per permettere il
transito verso le frazioni alte e la cosiddetta "strada regionale
dei Salassi" senza interessare l'area centrale della frazione ma
l'ipotesi si è verificata non percorribile per i motivi che ho
appena citato. In questa maniera ho anche esplicitato
indirettamente, in termini logici, che naturalmente le
interlocuzioni con il Comune sono assolutamente continuative e
volte a una reciproca collaborazione. Più in generale l'esigenza ad
oggi non manifestata però dal Comune di realizzare una variante
definitiva per sgravare il transito dal centro del Paese, se
ritenuta utile all'Amministrazione comunale, può comunque essere
approfondita nell'ambito delle interlocuzioni in essere con
l'Amministrazione regionale in ordine alle future previsioni di
opere che insistono sul capoluogo regionale. L'eventuale
realizzazione di un nuovo tracciato prevede l'iter che lei conosce
meglio di me, che a partire dalla progettazione vede svilupparsi
tutte le fasi autorizzative, pareri, varianti al piano regolatore,
espropri, eccetera, a cui segue l'eventuale inserimento in
programmazione nel DEFR con il concreto reperimento delle
necessarie risorse.
Siccome un'iniziativa come una mozione, della quale la
ringrazio, è fondamentalmente composta da due aspetti: una volontà
di indirizzo e un approccio che è quello legato a un'impegnativa
che si vota, perché naturalmente la mozione una volta votata
diventa a tutti gli effetti una deliberazione, quindi di fatto ci
si assume un impegno con tutte le caratteristiche politiche e
amministrative del caso... è assolutamente auspicabile in termini
politici, nel senso che l'attenzione che lei individua e
rappresenta in Consiglio rispetto a questo tema non solo è
assolutamente importante ma è anche condivisa, nel senso che ho
chiaramente espresso che il Comune di Aosta non ha ancora
manifestato pubblicamente un interesse di riferimento rispetto a
questa volontà ma naturalmente ci ha interpellato. Tra l'altro, lei
sa benissimo che gli attuali Assessori di riferimento rispetto a
questo tema sono due: uno è un suo collega, l'altro è un ingegnere,
quindi a lei affine, sono persone che, nel momento in cui sono
state rese edotte della situazione da parte dell'ingegner Glarey,
cioè il Coordinatore del Dipartimento lavori pubblici e viabilità,
non hanno potuto far altro che prendere atto della situazione
specifica e, di conseguenza, non manifestare l'interesse di
riferimento. Abbiamo però politicamente concordato, perché poi
naturalmente io li ho resi edotti rispetto all'istruttoria posta in
essere dalla struttura dell'ingegner Rizzuti presieduta
dall'ingegnere Glarey rispetto alla fattispecie di riferimento
richiamati dall'iniziativa, hanno quindi, soprattutto il collega
Cometto, preso atto della risposta, e non ha potuto far altro che
concordare rispetto al fatto che evidentemente non c'è questa
possibilità specifica che lei richiama nell'impegnativa di questa
mozione... ma chiaramente ha concordato rispetto al fatto, come,
tra l'altro, ha richiamato anche lei nell'espressione di
sensibilità al tema, che a tendere ci siano da trovare delle
eventuali soluzioni che però oggi non esistono neanche
in
nuce
rispetto alla potenza che
undi
tanto per essere
chiari, di conseguenza, non si è ancora nulla manifestato in tal
senso.
Sicuramente, a livello di Amministrazione regionale, rispetto al
tema... ho fatto l'amministratore locale come alcuni colleghi
presenti in aula in generale e più nello specifico del Comune di
Aosta, per cui diciamo che conosco abbastanza bene, direi bene, la
realtà della frazione di Arpuilles che è quasi a mille metri di
altezza, per cui sicuramente ha tutta una sua peculiarità, motivo
per il quale spesso quando si parla di Aosta come di un Comune non
di montagna, in realtà lo si guarda semplicemente dall'alto, perché
in realtà se lo si guarda nella sua interezza, si arriva ancora più
in alto con alcune frazioni ed è come un Comune di montagna. Nel
caso specifico, tra l'altro, per chi conosce Arpuilles, il
sottoscritto abita in una vallata, in una località appena più
sopra, spesso passo per di là soprattutto in motocicletta,
condividiamo questa passione e sappiamo benissimo la meravigliosa
strada di cui stiamo parlando, conosco molto bene quel tratto di
strada, quindi sono assolutamente d'accordo rispetto al fatto che
l'impegno che si è preso il Comune di Aosta nella qualità e
nell'opera di rifacimento del centro storico va in una qualche
maniera assolutamente tutelato.
Qualora il Comune di Aosta, e sicuramente avverrà, si dovesse
presentare con la richiesta di studiare insieme una soluzione per
andare a tutelare il centro, quindi, tanto per essere chiari,
l'attuale regionale che attraversa il centro storico di Arpuilles,
sicuramente come, tra l'altro, da lei richiamato con questa
iniziativa, già da adesso bisognerà cominciare a cercare una
soluzione, che però, lo ripeto per la terza volta
nell'esplicitazione di una sensibilità concordiamo perfettamente,
nell'esplicitazione delle possibilità attuali,  non è
assolutamente possibile farlo tanto per essere chiari e allo stesso
tempo non si è ancora partiti, nel senso che non è ancora stata
fatta neanche la richiesta per partire sicuramente su una soluzione
di questo genere. Credo che, nel momento in cui dovesse arrivare
una richiesta di questo genere, sicuramente tutti quanti dovrebbero
trovare delle soluzioni che al momento non sono ancora state
valutate. Ci sono però degli aspetti che è corretto io ponga
all'interno di questa replica rispetto a questa iniziativa:
1) a livello regionale la Regione autonoma Valle d'Aosta, credo
una delle pochissime Regioni in Italia, quando si è trattato di
"statalizzare" le regionali non l'ha fatto, noi oggi ci troviamo
con 500 chilometri di strade regionali e con solo due
statali.  Il fatto di avere 500 chilometri di strade regionali
è un impegno da tutti i punti di vista, quindi in termini di
analisi, manutenzione, gestione del rischio e impegni finanziari
rilevante, quindi ogni valutazione del caso deve essere fatta in un
quadro più generale;
2) il fatto di fare questo tipo di scelte spesso deve essere
fatto non soltanto per gli oneri che si assumono ma anche per gli
oneri che poi dopo si lasciano ai Comuni perché una cosa che
pochissimi sanno è che tutte le volte che un tratto di strada non è
più di dignità regionale, nel caso specifico non lo sarebbe più il
tratto che attualmente è di pertinenza regionale, quindi la strada
che attraversa il centro di Arpuilles, nel momento in cui andremo a
creare una variante che collega la 38 con la 41, quella diventerà
il tratto di pertinenza regionale e a quel punto quindi l'attuale
tratto di pertinenza regionale non lo sarebbe più ma diventerebbe
un tratto di pertinenza comunale, quindi, di conseguenza, la
manutenzione ordinaria e straordinaria del tratto di strada
andrebbe naturalmente a gravare da tutti i punti di vista, sia in
termini di programmazione che di progettazione che finanziaria sul
Comune di Aosta. Questo è un dato che deve essere messo nel novero
della valutazione di riferimento: ecco perché dico che questo tipo
di analisi spesso vanno analizzate in termini più complessi.
Altro aspetto, una cosa che già sapete ma che è il caso di
rendere nota perché è assolutamente pertinente con il ragionamento
che stiamo facendo: sono rilevanti e frequenti le richieste da
parte di Comuni di regionalizzare dei tratti di strada tra Comuni,
intercomunali, chiamiamoli così, per cui non è semplicemente
dicendo di sì a un tipo di intervento che di fatto si opera in
maniera coerente con il proprio mandato, che è un mandato di
valutazione di insieme, perché altrimenti diventa poi dopo
complesso dire di no o comunque non analizzare con la stessa
dovizia di particolari ogni singola richiesta che spessissimo, con
cadenza mensile, arriva alla Struttura Viabilità regionale in tal
senso. Naturalmente questo tipo di richieste potrebbero essere in
aumento visto che, com'è diventata difficile la manutenzione, ho
detto dei numeri rilevanti a livello regionale, penso lo sia anche
a livello comunale.
Aggiungo un altro tipo di aspetto che è legato a recenti fatti
di cronaca; avrete notato che tutte le volte che parliamo di
strade, e, tra l'altro, anche grazie spesso a delle iniziative
portate dal collega Distort e che diamo dei numeri rispetto alle
analisi che stiamo facendo e ai lavori  di indagine sui nostri
ponti e viadotti, poi spesso, a proposito del fatto che quello che
sto dicendo rispetto all'impegno di manutenere la nostra rete
viaria come un fatto concreto, in alcuni casi richiedono poi dopo
degli interventi prima di tutto di limitazione del rischio e poi a
tendere il ripristino del ponte o del viadotto di riferimento.
Stiamo parlando pertanto di cose molto concrete, quindi, di
conseguenza, per questo motivo le chiedo di ritirare l'iniziativa
oppure ci asterremo.
Presidente -
Ha chiesto la parola il consigliere Distort,
ne ha facoltà.
Distort (LEGA VDA) -
Grazie Assessore, posso dire che la
sua esposizione non è stata lunga, è stata esaustiva, quindi come
tale io prendo atto di alcune considerazioni. Prima di tutto
chiaramente io non avevo accesso a tutti i dati tecnici relativi a
questa variante provvisoria, questioni relative alle pendenze,
quindi tutta una serie di aspetti tecnici che capisco
perfettamente, perché è chiaro che fa parte della mia formazione.
Prendo atto pertanto di quanto lei mi ha detto in merito agli
aspetti tecnici. Ribadisco e chiarisco fin d'ora che non era e non
è mia intenzione intestarmi la paternità di una variante stradale,
non lo è nella mia sensibilità accademica, non è negli obiettivi
che configurano la forza politica che rappresento, però quello che
era importante e che continua a essere importante è un monito, una
raccomandazione relativa a una sensibilità, mettere in moto una
sensibilità che possa creare sempre delle condizioni per spendersi
al meglio: al meglio come Governo, al meglio come opposizione, al
meglio come istituzione, al meglio come dialogo, al meglio come
attività di Commissione, perché in ballo c'è qualcosa di
estremamente importante che si chiama territorio, si chiama
comunità valdostana. Io quindi prendo atto della permeabilità che
il Governo regionale ha espresso attraverso le sue parole, prendo
atto del resoconto dei contatti già avviati con il Comune di Aosta
e della serietà e dell'interesse con cui la gestione di un tema di
questo tipo può essere portata avanti, per cui io direi che
l'obiettivo di questa mozione per quanto mi riguarda è già
raggiunto e a questo punto, confidando sulla sua coerenza nel
portare avanti quanto lei ha detto, anche perché
verba
volant
, ma in questo caso noi avremo anche i rapporti sia
registrati sia scritti, quindi ritengo sufficiente ed esaustivo
rispetto alle aspettative di questa mozione e dichiaro di
ritirarla.
Presidente -
La mozione è ritirata.
Il Consiglio prende atto del ritiro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK