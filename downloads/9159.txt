Consiglio Regionale della Valle d'Aosta - Oggetto del Consiglio n. 3681 del 20 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3681 del 20 aprile 1988 - Resoconto
OGGETTO N. 3681/VIII - RICHIESTA DI DANNI DA PARTE DI UNA
SOCIETÀ PRIVATA PER PRESUNTA RESPONSABILITÀ DELLA REGIONE PER I
RITARDI NEL COMPLETAMENTO DI DUE COMPLESSI EDILIZI AL COL DI JOUX.
(Interpellanza).
PRESIDENTE:
Do lettura dell'interpellanza presentata dal
Consigliere Aloisi:
INTERPELLANZA
AVENDO APPRESO, da organi di informazione di un presunto
coinvolgimento della Regione e del Comune di Saint-Vincent nella
citazione per danni da parte della Società SEV (Società Edile
Valdostana) per i ritardi nel completare la realizzazione di due
complessi edilizi al Col di Joux;
RITENUTO CHE sembra assurdo che una simile vicenda duri ormai
da ben 13 anni, e che, a detta dell'Amministratore Giovanni LAIDA,
per motivi squisitamente politici, la Società SEV debba rischiare
il fallimento;
tutto ciò premesso, il sottoscritto Consigliere regionale del
M.S.I. - D.N.;
INTERPELLA
l'Assessore regionale ai Lavori Pubblici per conoscere quali
sono le motivazioni di un presunto coinvolgimento della Regione in
questa vicenda, e se non è nell'intento della Giunta trovare una
soluzione di proroga della convenzione per completare la
lottizzazione al Col di Joux.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Questa interpellanza è stata presentata
con il solo scopo di cercare di sensibilizzare la pubblica
amministrazione rispetto ad un fatto che ormai si protrae da 13
anni e che ha visto coinvolte due aziende, di cui una è fallita e
la seconda si trova in grosse difficoltà.
Mi rendo conto che è un problema, questo, che non ha minimamente
coinvolto gli attuali amministratori; è un problema che si protrae
dal 1978. E allora lo scopo di questa interpellanza è proprio
quello di far sì che si trovi una soluzione a questo problema, e
dirò brevemente di cosa si tratta.
Si tratta della costruzione di due complessi al Col di Joux. Il
tutto iniziò nel 1975, quando il Consiglio comunale di
Saint-Vincent aveva approvato una convenzione, all'unanimità, per
rivitalizzare la zona del Col di Joux.
La convenzione era stata stipulata con due società, la SEV e la
SFIMI, per la costruzione di due complessi edilizi che dovevano
contenere alberghi e attrezzature varie, soprattutto attrezzature
sociali. Inoltre le due società, come aveva espressamente richiesto
il Comune di Saint-Vincent, avrebbero ultimato a loro spese un
acquedotto le cui sorgenti sono state acquistate precedentemente
dal Comune di Saint-Vincent, su assistenza tecnica, approvazione e
contributi della Regione, perchè le acque erano allora disponibili.
Ottenute tutte le approvazioni comunali, regionali e le relative
concessioni edilizie, la società, nell'agosto del 1978, iniziava i
lavori.
Nell'agosto-settembre 1978 avviene un fatto particolare, cioè
sei Consiglieri comunali del raggruppamento dell'Union Valdôtaine
minacciano di dimettersi dal Consiglio comunale se non viene
revocata la licenza di costruzione dei due complessi al Col di
Joux. In un primo momento tutto il Consiglio comunale di
Saint-Vincent vota a favore di questi complessi, quindi concede
tutte le licenze, successivamente, alcuni mesi dopo, sei
Consiglieri dell'Union Valdôtaine minacciano di dimettersi se non
viene revocata la licenza; e qui ci viene il primo dubbio, perchè
di fronte a questo capovolgimento di situazione vuol dire che sotto
sotto c'è qualcosa di poco chiaro.
Interviene, nel frattempo, il Sindaco di Saint-Vincent, il quale
dichiara testualmente sulla "Gazzetta del Popolo" del 6.9.78 che
"in questa vicenda subentra un discorso politico, nel senso che
l'Union Valdôtaine aveva approvato in Comune questa lottizzazione
quando ancora si era assieme in maggioranza". Successivamente egli
dichiara che "è un grosso pasticcio questa vicenda delle
lottizzazioni sul Col di Joux, vicenda non sufficientemente chiara
e che comunque avrebbe messo in imbarazzo il Comune, in quanto
potrebbero rivelarsi delle situazioni molto pregiudizievoli".
Dichiara altresì: "La mia persona sembra essere di intralcio alla
situazione dei nostri programmi" e quindi rassegna le dimissioni
dalla carica di sindaco. Probabilmente non è solo a causa di questa
situazione, comunque questa situazione ha inciso in modo
particolare ad arrivare alle sue dimissioni.
Dal 1978 in poi avviene che con varie iniziative e pressioni
presso il Comune di Saint-Vincent la Regione, di sua iniziativa,
revoca la licenza, nonostante i chiarimenti del Comune e delle due
società, mediante una perizia fatta dallo Avv. Santilli, che
spiegava chiaramente l'illegalità e l'illogicità dell'intervento
regionale, facendo presente i danni che avrebbe causato alle due
società, e di conseguenza anche l'eventuale risarcimento,
nonostante la perizia del geom. Zublena.
All'epoca vi era anche una planimetria delle sorgenti, con un
tratteggio che indicava la parte del vincolo pubblico per cui le
sorgenti in questione non erano interessate. Viene citato
testualmente nella perizia che "si ritiene inoltre che il punto
indicato nella cartografia della Regione, presso l'Ufficio acque,
al n. 5, non corrisponde alla esatta posizione della sorgente,
bensì si riferisce alle sorgenti denominate Ciavanello. Tale
sorgente, a dichiarazione del signor Dufour Emilio, Assessore al
Comune di Saint-Vincent, non era stata segnata e quindi riportata
in cartografia alla Regione - Ufficio acque. Se ne deduce pertanto
che il Comune poteva acquistare a sorgente in oggetto, in quanto
riteneva non facente parte delle acque classificate come
pubbliche". Questo perchè il contendere è tutto sulla questione
delle sorgenti.
La Regione ha tolto le varie licenze a questa impresa, perchè ha
dichiarato che quelle sorgenti erano di proprietà regionale. Invece
abbiamo delle cartine che riportano esattamente la situazione delle
sorgenti: c'è una prima cartina, prima dell'intervento regionale,
dove è segnata in modo chiaro la posizione di quelle sorgenti, di
cui le sorgenti citate non fanno parte.
Successivamente, come dice la perizia - e non voglio dichiarare
che è stato commesso un falso, però sta di fatto che la perizia lo
dice - è stata modificata la planimetria delle sorgenti, inglobando
anche quelle sorgenti.
Nel frattempo, in data 1.10.79, vengono revocate d'arbitrio
tutte le concessioni alle due società, che ricorrono al TAR. Il TAR
sentenzia: "Ciò premesso, il Tribunale ritiene che l'asserita
indisponibilità delle sorgenti da parte del Comune non costituisce
un valido motivo di annullamento delle concessioni edilizie, perchè
le sorgenti, essendo pubbliche secondo quanto affermato dalla
Regione, potevano e possono essere concesse in uso". Continua: "In
altri termini l'autorità decidente, cioè la Regione, non ha preso
in considerazione e quindi non ha valutato se l'interesse pubblico
primario di assicurare il rifornimento idrico alla lottizzazione
poteva essere soddisfatto, anche senza sacrificare i rilevanti
interessi secondari della società ricorrente e del Comune implicati
nella vicenda. E quindi, per quanto sopra menzionato, il TAR
accoglie il ricorso e condanna l'Amministrazione regionale".
La Regione, non si sa per quale motivo, si appella al Consiglio
di Stato. Questa è una prassi che succede troppo sovente, perchè la
Regione perde le cause al TAR e poi, per prolungare nel tempo la
situazione, ricorre al Consiglio di Stato, salvo poi revocare detto
appello proponendo alla società SFIMI, ormai fallita, di captare
acque nella piana della Valle d'Ayas con un pompaggio di 500 metri.
E qui siamo all'assurdo: noi in Valle d'Aosta dobbiamo pompare dal
basso in alto l'acqua quando abbiamo a disposizione delle sorgenti
in zona. Le società non avevano alcuna possibilità di operare altra
scelta.
E allora la mia richiesta qual è? Ho voluto brevemente elencare
una certa situazione; non voglio condannare l'Amministrazione
regionale, perchè all'epoca nessuno era responsabile. C'è un dato
di fatto dove è dimostrato un atteggiamento, non voglio dire
persecutorio, ma perlomeno un atteggiamento di disinteressamento
nei confronti di una certa situazione che sta arrecando gravissimo
danno ad una società che sta fallendo, proprio per queste
situazioni burocratiche.
Chiedo l'interessamento del Presidente della Giunta,
dell'Assessore responsabile, ad arrivare ad una soluzione: ci si
incontri con il responsabile della società, si trovi un punto di
incontro, si sani la situazione. Ritengo che sia interesse primario
di una pubblica amministrazione quello di andare incontro alle
richieste dei cittadini, soprattutto quando hanno ragione.
Quindi l'unica motivazione di questo intervento è quella di
cercare di sensibilizzare il Presidente della Giunta a trovare una
soluzione a questo problema.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Ce qu'a rappelé M. Aloisi à propos de
l'histoire concernant les bâtisses des deux sociétés, SFIMI et SEV,
dans la zone du Col du Joux, du côté de a Commune de Saint-Vincent,
reprend en grande partie ce qui s'est passé jusqu'à présent.
J'ai reçu un dossier là où il y avait toute une série de données
qui reprenaient soit les sentences du TAR, soit les délibérations
du Conseil de la Commune de Saint-Vincent, et notamment les arrêtés
de l'Administration régionale de 1979.
Je dois dire que, d'après le 29 octobre de l'année 1980, la
Région avait présenté, comme venait de dire M. Aloisi, un pourvoi
devant le Conseil d'Etat, face à la sentence du TAR d'Aoste, là où
la sentence annulait les arrêtés du Président du Gouvernement qui
annulaient le permis de construire de la Commune de
Saint-Vincent.
Par la suite il y a eu un accord entre l'Administration
régionale et les deux sociétés. Suite à cet accord il y avait une
modification de la convention et, en conséquence de cette nouvelle
convention, la Commune de Saint-Vincent, avec la délibération n° 31
du 21.4.81, avait adopté une nouvelle convention entre
l'Administration communale et les sociétés SFIMI et SEV.
D'après cette nouvelle convention on a retiré le pourvoi qui
avait été présenté au Conseil d'Etat et on a pratiquement
recommencé une histoire nouvelle face à ce qui s'était déjà passé,
avec des conséquences que M. Aloisi a reprises, c'est-à-dire une
difficulté de a part des deux sociétés à achever la construction
des bâtisses concernant les deux lot. Par conséquent, d'après cette
nouvelle convention, il n'y a plus l'engagement de la part de
l'Administration régionale, car on prévoyait la disponibilité des
eaux avec ce nouveau réseau et l'exploitation des sources dans la
Commune de Brusson. Il y avait eu une convention avec la Commune
pour donner la possibilité aux hameaux de Brusson d'en avoir un
certain numéro de litres, etc., mais ce sont des questions
relatives à une nouvelle convention entre la Commune de
Saint-Vincent et les deux sociétés.
Il y a eu des difficultés, que nous connaissons, surtout dans la
vente des immeubles et toute une série d'autres difficultés qui ont
sans doute porté, d'une part, à la faillite de la société SFIMI et,
de l'autre, à des difficultés de la société SEV, qui a présenté une
requête d'endommagement, requête qui a été repoussée de la part de
l'Administration régionale, car à présent, d'après la nouvelle
convention, il n'y a plus de possibilité de considérer cette
requête, étant donné qu'il y a un nouveau pacte entre les deux
sociétés et la Commune.
Je peux comprendre qu'il y ait ces difficultés et j'avais même
donné la disponibilité de l'Administration régionale d'examiner
avec la Commune la possibilité de résoudre le problème; on avait en
même temps, avec l'Assesseur compétent et la Commune, exploité une
possibilité de trouver une solution reliée au nouveau aqueduc, que
nous pourrons bâtir et qui est relatif à la Vallée d'Ayas, mais à
présent le nouveau aqueduc est en construction et par conséquent
nous ne pouvons pas encore donner de réponses sûres à la
société.
Donc nous sommes disponibles à examiner avec la société si on
peut trouver une façon de débloquer cette situation sans doute
difficile, mais je dois malheureusement dire qu'à présent c'est
impossible de reconnaître des endommagements à la société, étant
donné qu'il y a une nouvelle convention avec la Commune même, ce
qui n'empêche qu'il y ait une disponibilité d'examiner ensemble la
question pour trouver une solution.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Brevemente, per ringraziare il
Presidente, perchè ha dato la disponibilità per cercare di sanare
questa situazione. Devo tuttavia far presente che comunque il danno
c'è stato nei confronti delle società, anche se successivamente c'è
stata una nuova convenzione. Sta di fatto che questa è anche una
pubblica amministrazione, per cui quello che ritengo giusto è
trovare un incontro con il responsabile di questa società e trovare
una soluzione.
Ringrazio il Presidente che
è stato molto preciso nelle
risposte ed ha dimostrato buona volontà nel risolvere il
problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK