Consiglio Regionale della Valle d'Aosta - Oggetto del Consiglio n. 844 del 21 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 844 del 21 luglio 1994 - Resoconto
OGGETTO N. 844/X - Nomina del Dr. Morelli quale direttore
generale dell'U.S.L. della Valle d'Aosta. (Ritiro di
mozione).
Mozione - Considerato che con proprio provvedimento la Giunta
regionale nella sua riunione del 24 giugno 1994 ha provveduto alla
nomina del Direttore Generale dell'Unità Sanitaria Locale della
Valle d'Aosta, in applicazione della legge regionale 8 giugno 1994,
n. 24 "Trasformazione in azienda regionale dell' Unità Sanitaria
Locale della Valle d'Aosta: organi di gestione", nella persona del
Dott. Alberto Morelli, Dirigente dell'U.S.L. stessa;
Vista la sentenza della 3° Sezione Penale della Corte d'Appello
di Torino n. 26 in data 11 gennaio 1988 con la quale veniva
confermata la sentenza del Tribunale di Aosta (RG 90/86 - RGPM
138/86) che riteneva il Dott. Morelli responsabile del reato di cui
agli articoli 476 e 482 Codice Penale e condannava l'imputato alla
pena di mesi sei di reclusione;
Il Consiglio regionale della Valle d'Aosta
Impegna
la Giunta regionale a relazionare nel prossimo Consiglio
regionale sulle motivazioni che hanno indotto alla scelta del Dott.
Morelli come Direttore generale dell'U.S.L. della Valle
d'Aosta.
F.to: Linty - Tibaldi - Bavastro - Marguerettaz - Viérin M. -
Lanièce
Presidente -
Trattasi di discussione su una
persona e la seduta segreta sarebbe d'obbligo. La parola al
Consigliere
Linty.
Linty (LN) -
Credo che, a differenza
dell'argomento trattato ieri, il contenuto di questa mozione non
abbia bisogno di essere discusso a porte chiuse, perché si tratta
di criticare una scelta e non una persona. Quindi la Giunta ha
adottato una nomina e penso che la stessa Giunta debba avere la
possibilità di motivare la scelta senza ricorrere alla seduta
segreta.
Presidente -
La formula lascia un po' perplessi,
perché o oggi l'Assessore relaziona, ma non ha senso che venga
rimandato ad un'altra riunione. La parola al Consigliere
Marguerettaz.
Marguerettaz (PpVA) -
Il problema è che di questo
argomento hanno parlato i giornali e in Consiglio, se non per una
mera comunicazione della avvenuta nomina, non abbiamo avuto
l'occasione di parlarne: questo è lo strumento che la minoranza ha
per poter sollevare un dibattito! Con la mozione noi chiediamo di
conoscere i criteri della scelta e se l'Assessore o il relatore è
disponibile a farlo oggi, va bene così.
Presidente -
Se l'Assessore relaziona sui criteri
della nomina il discorso può finire lì, ma se si fanno le
contestazioni il problema si pone, perché è chiaro che c'è una
valutazione della persona e allora la seduta è segreta.
La parola al Consigliere
Linty.
Linty (LN) -
A me sembra che ieri, quando abbiamo
affrontato il problema dell'AVIS, siano stati elargiti commenti
circa la persona di Artaz col pubblico. Non è stata chiesta la
seduta segreta per il Dr. Artaz, non vedo perché lo si debba fare
per il Dr. Morelli.
Presidente -
Il concetto è questo: se si fanno
degli apprezzamenti sulle persone dovrebbe essere seduta segreta;
se ieri non è avvenuto qualcuno si prende la responsabilità. Anche
se non è possibile intuire se un consigliere poi si lascia andare
ad espressioni...
La parola all'Assessore della sanità ed assistenza sociale,
Vicquéry.
Vicquéry (UV) -
La motion est simple. Je désire souligner
que le choix est à attribuer à ma responsabilité du point de vue
politique et administratif car, en tant qu'Assesseur, j'ai proposé
à la Junte ce nom. Je prends cette responsabilité pour des raisons
évidentes: j'ai travaillé pour 10 ans avec monsieur Morelli et
d'autres personnes de l'U.S.L. et je connais tous à l'intérieur de
l'U.S.L. La Junte avait 3 possibilités: monsieur Morelli, monsieur
Montesanti et monsieur Boscardin. Le décret n° 517 prévoit que soit
la Junte à décider sur un rapport strictement de confiance. La
confiance est un aspect subjectif, moi j'ai plus de confiance en
monsieur Morelli, sans rien enlever à la capacité des autres. Donc
le choix est basé sur la capacité administrative, sur l'honnêteté
du personnage et c'est tout. Je prends la responsabilité politique
future sur le comportement de monsieur Morelli. Si vous voulez, je
peux vous donner une lettre d'un avis de l'avocat Giardini qui
était, quand j'étais Président du Comité de gestion de l'U.S.L.,
défenseur de l'U.S.L., et auquel j'avais demandé un avis pour
défendre la position de l'organe de gestion de l'U.S.L., avis qui
était favorable par rapport à la question judiciaire de monsieur
Morelli. C'est un avis qui démontre que monsieur Morelli n'a pas
été condamné, contrairement à ce qu'on dit dans la motion, une
sentence avait
"annullato senza rinvio la decisione"
. Je la
laisse à vous.
Presidente -
La parola al Consigliere
Marguerettaz.
Marguerettaz (PpVA) -
Apprezzo il farsi carico
della responsabilità personale dell'Assessore, ma non apprezzo le
motivazioni. É stato detto che il Dr. Morelli è stato scelto perché
comportava una maggiore fiducia rispetto agli altri due: punto!
Però mi sembra una motivazione che prende un po' in giro, perché
fare una mozione per sapere che il Dr. Morelli gode della fiducia
dell'Assessore mi sembra una presa in giro. Sarebbe anche
interessante sapere perché gli altri due candidati, che pur
l'Assessore conosce e ha apprezzato nel corso della collaborazione
che vi è stata negli anni della sua presenza nell'U.S.L., non
godevano di così tanta fiducia. Il richiamo della mozione non è
strumentale ma è un fatto che rappresenta, per chi si candida in
posti di così alta responsabilità, la possibilità di vedersi
spulciare la propria vita. Qui si è trovata una macchiolina, però
agli occhi del profano c'è qualcosa che gli altri due candidati mi
risulta non abbiano, qualcosa che può lasciar pensare ad una minor
affidabilità. Quindi liquidare il fatto dicendo che piaceva di più
è poco.
Presidente -
La parola al Consigliere
Linty.
Linty (LN) -
Vorrei chiedere all'Assessore se
volesse illustrarci le modalità della nomina, sapere come mai la
rosa si è ristretta a questi 3 nomi. Non ero al corrente della
sentenza della Cassazione; esaminando gli atti in nostro possesso
risultava non esserci impedimento ai sensi del decreto n. 502, che
richiama in causa l'articolo 566 del C.P.P., il quale dice che,
quando subentra la sospensione condizionale della pena, ciò non può
essere di impedimento per i posti di lavoro pubblici o privati.
Resta a monte un fatto: ormai la scelta è fatta, io sono in
possesso del corpo del reato, quindi se una persona falsifica un
documento ed è riconosciuto che l'ha fatto, nel momento in cui deve
essere nominata a gestire un'azienda pubblica, credo che sia
necessaria un po' più di riflessione. Non ho la fortuna di
conoscere la persona, e non prendo come punto di riferimento gli
articoli dei giornali, le voci; prendo come riferimento il fatto
che sia stata falsificata non solo una lettera, ma addirittura una
qualifica dirigenziale. Quindi credo che la gravità del
fatto...
Presidente -
Se si intende fare un processo io
sospendo la seduta.
Linty (LN) -
Stavo finendo. Volevo chiedere se la
nomina è stata presa all'unanimità o se è possibile conoscere le
posizioni degli altri assessori.
Presidente -
La parola al Consigliere
Parisi.
Parisi (VAP) -
Io vorrei esprimere pubblicamente
la mia solidarietà al Dr. Morelli perché ritengo che, per quella
che è la mia conoscenza, operando nell'ambito del Comitato dei
garanti, ho avuto la possibilità di apprezzare la capacità
professionale del Dr. Morelli. Io ritengo che, a prescindere dalle
questioni sollevate dalla mozione - superate da quanto detto
dall'Assessore - in un momento così delicato per la sanità e per
l'U.S.L., sia giusto indicare una persona che abbia le capacità per
portarla fuori dalla crisi. Io ritengo che il Dr. Morelli, salvo
prova contraria, abbia le capacità.
La legge consente all'Assessore di fare una scelta; se poi ci
sono altre motivazioni, che noi non conosciamo, che vengano dette!
Se la Giunta ha deciso, se ci sono delle contestazioni, Assessore
Riccarand, è giusto che vengano fuori. Io non voglio creare una
diatriba tra i componenti della Giunta; la decisione della Giunta
può essere stata raggiunta all'unanimità o a maggioranza ma, nel
momento in cui c'è il risultato, esso è quello dell'organo
collegiale senza dire fuori: "Io ero o non ero d'accordo". Se
nemmeno il Dr. Morelli
potrà riuscire è un conto ma se
dovesse riuscire ci guadagneranno tutti i cittadini della Valle
d'Aosta.
Presidente -
Chiudo la discussione generale. La
parola al Consigliere
Marguerettaz.
Marguerettaz (PpVA) -
Abbiamo l'occasione di
parlare di un fatto per il quale molti dei consiglieri e degli
assessori presenti in aula hanno rilasciato ai "media" ampie
considerazioni, critiche, plausi, eccetera. Ora, che tutto questo
venga così avvilito all'interno del Consiglio, mi sembra
vergognoso.
Presidente -
Di vergognoso non c'è niente, tutti
hanno potuto prendere la parola.
Marguerettaz (PpVA) -
Chiudere la discussione.
Presidente -
Chiudo se nessun altro chiede la
parola.
Marguerettaz (PpVA) -
Il dibattito sta prendendo
una piega vergognosa perché noi abbiamo iniziato quest'esperienza
dicendo che volevamo esaltare il ruolo di questa istituzione
e scopriamo che le massime istituzioni non sono qui dentro,
ma si ritengono essere la stampa, l'amico giornalista, eccetera.
Invece il dibattito va approfondito, perché è davvero poco dire che
si è scelto il Dr. Morelli perché è capace. Non metto in
discussione questo, ma siccome i candidati erano 3, allora c'è
stata una scelta. Se c'era una conoscenza personale del Dr.
Morelli, i casi erano due: o l'Assessore non conosceva gli altri
due candidati, o ci saranno state delle motivazioni sulle capacità
dell'uno a fronte di quelle degli altri. Non possiamo dire: "É
bravo, certo, ha i titoli, ma così come gli altri due"; ma qual è
stata la reale motivazione? Rilancio questo invito a tutti i
consiglieri, agli assessori che non hanno condiviso questa scelta;
ci diano loro le ragioni di questa non condivisione. Loro possono
dire che non conoscevano il Dr. Morelli, a differenza
dell'Assessore.
Presidente -
La parola al Consigliere
Squarzino.
Squarzino (VA) -
Quando dai "media" ho appreso che
erano rimasti 3 candidati ho cercato di capire chi erano questi 3
candidati che non conosco. Allora ho fatto un lavoro di ricerca per
vedere se il Consiglio aveva già affrontato questioni relative a
questi tre personaggi. É emersa una documentazione molto copiosa,
per cui a me sembra che nei confronti del Dr. Morelli, che non
conosco, dal 1984 c'è una lunga serie di interrogazioni,
interpellanze e emerge una storia completa. Una storia da cui può
darsi che, dai pareri dei legali, certi reati siano caduti in
prescrizione, in amnistia: ma sta di fatto che queste cose sono
state discusse per anni.
Il fatto è che c'è una copia dell'elenco del personale in
servizio all'INA, da iscrivere nel nuovo organico, in cui c'è una
data da cui parte la qualifica di dirigente del Dr. Morelli, che
nelle indagini successive risulta essere anticipata di un anno
rispetto a quella effettiva; quindi c'è un fatto documentato del
1984. Poi viene ripreso che nel 1986, grazie a questa data
anticipata, il Dr. Morelli ha potuto essere nominato direttore
amministrativo, anche se non aveva certi requisiti. Poi viene letta
qui, in Consiglio, una lettera dell'INAM in cui si afferma che
quella svista delle due date è giustificabile perché una si
riferisce all'anzianità giuridica, e l'altra a quella economica. La
cosa strana è che questa lettera risulta essere un falso, in base
alla sentenza. Comunque voglio dire che ci sono degli elementi da
cui risultano questi fatti.
Io credo che affidare una carica così grande ad una persona che
in qualche modo, proprio nell'ambito amministrativo, ha commesso
qualche errore, sia sbagliato; mi sembra che un errore (non vi
pare?) può essere ripetuto e ho quindi delle perplessità sulla
correttezza amministrativa di questa persona. Quindi sarebbe stato
più opportuno non scegliere una persona che arriva con questo alone
di sospetto, e questo è uno dei motivi per cui noi, come Verdi,
abbiamo fatto quel comunicato dove dicevamo che non condividevamo
questa scelta.
Presidente -
La parola all'Assessore
dei
lavori pubblici, Ferrero.
Ferrero (Ass.tec.) -
Io trovo che ha ben impostato
l'intervento il collega Vicquéry che ha dato per scontato che
l'iter di questa nomina fosse conosciuto. C'è stata una selezione
con dei criteri; se sento parlare di scorrettezza amministrativa
per un alto dirigente mi preoccupo. Io prendo atto che c'è stata
una selezione. Allora, o si contesta la selezione e la presenza di
uno dei selezionati in questa rosa, ed è un altro discorso, ma
siccome c'è un profilo giudiziario, io sarei molto prudente per
ragioni morali prima ancora che politiche.
Giustamente l'Assessore ha rivendicato la responsabilità
politica di quel nome alla Giunta e non ha mai detto che gli altri
due non erano competenti; erano tre nomi sullo stesso piano e mi
sembra normale che ci sia una proposta, un'indicazione
dell'Assessore competente. Quest'indicazione è stata data in Giunta
e ribadita in Consiglio. Io capisco che ci possano essere posizioni
diverse, giudizi diversi; sta di fatto che la Giunta ha fatto
questa scelta, i criteri sono stati spiegati e l'elemento di
responsabilità è della Giunta. Su come uno ha votato, tuttavia, la
rilevanza istituzionale è del tutto fuorviante, nel senso che ci
sono state delle posizioni diverse; ma se tutte le volte che la
Giunta vota bisogna venirlo a dire in Consiglio, io trovo che
istituzionalmente sia abnorme.
Presidente -
La parola al Consigliere
Chiarello.
Chiarello (RC) -
Dagli organi di informazione, con
questa scelta, non abbiamo guadagnato tanto in trasparenza; poi
essa può essere ponderata o meno. Quello che abbiamo detto sulle
nomine è che si nomina la gente a seconda del gruppo. Io annuncio
che vorrei mettere ai voti una risoluzione non in merito a
questo.
Presidente -
La parola all'Assessore della sanità
ed assistenza sociale, Vicquéry.
Vicquéry (UV) -
Je remercie publiquement l'Assesseur
Ferrero pour son intervention très précise. Je veux toucher un
argument que monsieur Marguerettaz a souligné: la presse. Personne
n'est empêché de dire ce qu'il veut à la presse. J'ai distingué
clairement le rôle de la Junte par rapport aux positions
personnelles que chaque Assesseur peut prendre. Mais à la presse il
faut dire aussi les choses comme elles sont, et donc je rappelle
que le
Collegio dei Primari,
avec un communiqué de l'11
juillet, a fait une déclaration que personne n'a lu.
Je la lis:
"Il Collegio dei primari plaude la scelta
dell'Assessore e della Giunta che ha individuato tra i vari
candidati il Dr. Morelli quale direttore generale dell'U.S.L. La
lunga e fattiva collaborazione col Dr. Morelli ha consentito al
Collegio dei Primari di poterne valutare la spiccata
professionalità, la dedizione al lavoro, la disponibilità alla
ricerca della soluzione dei quotidiani problemi e pertanto il
Collegio intende esprimere al Dr. Morelli la propria stima. Nel
contempo si ritiene indispensabile che dopo un non breve periodo di
precariato l'aziendalizzazione dell'U.S.L. e la nomina del suo
direttore siano un momento qualificante nel consentire una gestione
ordinaria. Con questo auspicio il Collegio offre al Direttore
generale la collaborazione più completa per risolvere i problemi
ancora insoluti e per affrontare e portare a buon fine gli
obiettivi che saranno individuati".
Il me résulte que ce communiqué n'a pas été diffusé par la
presse, sauf démenti. Il y a un plan juridique et je me limite à
répéter ce que j'ai dit avant: la motion oublie qu'une sentence de
la Cour de Cassation
"ha annullato senza rinvio la decisione
impugnata"
, c'est tout, mais je ne supporte pas des
strumentalisations sur le plan juridique.
Plan administratif: s'il est vrai que le Dr. Morelli est depuis
12 ans le numéro 2 dans la santé publique en Vallée d'Aoste, s'il
est vrai que le Dr. Morelli était le Coordinateur administratif de
l'U.S.L., il est vrai aussi que s'il avait des responsabilités on
devait lui dire de s'en aller, car en tant que Directeur
administratif, Responsable du service économique et financier,
Responsable de l'organe du secrétariat collégial, il avait tous les
pouvoirs pour 12 ans. Alors les forces politiques qui sont restées
là pour 12 ans, évidemment ont laissé à monsieur Morelli une grande
partie de la gestion de la santé publique en Vallée d'Aoste. On ne
peut pas faire ces discours aujourd'hui, quand l'Assesseur a le
courage de présenter comme candidat monsieur Morelli.
Je ne réponds pas à Marguerettaz quand il me demande de préciser
pourquoi Montesanti et Boscardin ne sont à même d'être les
directeurs généraux; on n'est plus à la crèche, on est au Conseil
régional. C'est un choix de confiance car le décret n° 517 parle de
confiance et vous savez bien que le décret n° 517 est le résultat
d'une longue discussion au Parlement entre ceux qui voulaient
laisser les choix aux Communes et ceux qui voulaient les laisser
aux Régions. Le décret dit clairement que c'est la Junte qui doit
décider.
J'ai évité de parler de l'iter, qui est la conclusion d'une
procédure qui a commencé avec la Junte "Lanivi" et qui termine
aujourd'hui, et le choix des 3 candidats a été fait par une
Commission composée par:
il Dottor Imperatrice, Presidente di
sezione del Consiglio di Stato, la Dottoressa Riccardi, Dirigente
incaricata del servizio sanità, il Dottor Stabile, individuato
dalla Presidenza del Consiglio dei Ministri, l'Onorevole Arise,
individuato dal CNL, il Signor Bortolotti, individuato dal
Ministero della sanità, il Dottor Pessina, individuato dal
Presidente della Conferenza rapporti Stato-Regioni, il Dottor
Barbero.
Alors si quelqu'un dit que cette Commission n'a pas
les titres pour faire des choix sur les candidats, il doit se
prendre toutes les responsabilités.
Le plan politique - si on veut faire des strumentalisations on
est libres de les faire -, mais ce n'est pas moi et cette Junte qui
avons fait cela.
Presidente -
L'impegno chiesto alla Giunta era di
riferire sulle motivazioni della scelta del Dr. Morelli; credo che
a questa richiesta sia stata data una risposta, quindi i
consiglieri proponenti ritirano la mozione. Il Consiglio prende
atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK