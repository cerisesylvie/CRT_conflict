Consiglio Regionale della Valle d'Aosta - Oggetto del Consiglio n. 2506 del 11 luglio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2506 del 11 luglio 2012 - Resoconto
OGGETTO N. 2506/XIII - Interrogazione: "Valutazioni in merito
all'istituzione di un eventuale distaccamento dei vigili del fuoco
professionisti per la bassa Valle".
Interrogazione
Richiamate le precedenti iniziative presentate dal gruppo
ALPE in merito alla realizzazione del distaccamento per la Bassa
Valle dei Vigili del Fuoco professionisti;
Ricordato che l'immobile acquistato a tale scopo
dall'Amministrazione regionale, poiché non risulterebbe più idoneo
per collocazione e per caratteristiche proprie, sarà posto in
vendita;
Richiamato quanto affermato dal Presidente della Regione il
18 aprile scorso, secondo il quale era stata avviata dal Comandante
del Corpo Valdostano dei Vigili del Fuoco un'analisi della
situazione che avrebbe dovuto fornire gli elementi utili per
compiere le scelte opportune per la Bassa Valle, sia dal punto di
vista operativo che logistico;
Considerato che, nonostante gli accordi di collaborazione
instaurati con i Vigili del Fuoco di Ivrea e il rafforzamento del
supporto dei pompieri volontari, permangono tuttora diffuse
aspettative in merito nella popolazione della Bassa Valle;
tutto ciò premesso i sottoscritti Consiglieri
Interrogano
Il Presidente della Regione per sapere:
1) a che punto sono le analisi e le valutazioni poste in
essere per giungere ad una decisione in merito all'opportunità di
istituire un distaccamento dei Vigili del Fuoco professionisti per
la Bassa Valle e alla sua eventuale collocazione ideale;
2) nel caso in cui tali valutazioni siano giunte a
conclusione, qual è la soluzione individuata e, nel caso, quali
sono i tempi di realizzazione della sede operativa.
F.to: Chatrian - Giuseppe Cerise - Patrizia Morelli
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Su questo tema abbiamo già avuto modo di riferire che è in corso
un approfondimento, che non è terminato in quanto, rispetto
all'idea originaria, che dava per scontata la presenza di un
distaccamento nella bassa Valle, ci sono oggi delle valutazioni che
vogliono verificare l'organizzazione da Châtillon fino a
Pont-Saint-Martin, tenendo conto delle reali potenzialità dei
vigili volontari presenti sul territorio. Voglio ricordare che
questi hanno avuto ultimamente un grande aiuto a livello di
disponibilità di mezzi, come il collega sa. È da valutare se è
indispensabile un centro, una presenza costante dei vigili del
fuoco di ferma (quindi non dei volontari) e come possa meglio
integrarsi con quello che già succede nella bassa Valle
nell'allertamento. Sotto questo profilo, ci sarà una riunione la
settimana prossima con i responsabili per valutare tutte le
possibilità sul tema e per evitare di fare un'infrastrutturazione
nuova, che non porterebbe, a detta di molti, grandi vantaggi da un
punto di vista della tempistica dell'intervento. Questa è la
valutazione a cui ci atteniamo, l'unica novità è che il capannone,
a suo tempo previsto, è inserito nelle dismissioni e verrà
definitivamente ceduto. Per il resto mi dispiace, ma abbiamo
bisogno di un po' di tempo per evitare scelte non ponderate o di
ripetere alcuni errori di valutazione, che nel passato hanno creato
qualche disguido. Grazie.
Presidente
- La parola al Vicepresidente Chatrian.
Chatrian (ALPE)
- Grazie Presidente.
Innanzitutto non è un dispiacere, perché la nostra iniziativa va
nella direzione di conoscere e valutare insieme l'urgenza, la
necessità e gli approfondimenti. In questa legislatura più volte
siamo intervenuti su questo tema, perché alla base rimane una
necessità nella bassa Valle, su questo penso che tutto il Consiglio
sia concorde. Oltre a concordare, giustamente, in questi quattro
anni qualche passo avanti è stato fatto, purtroppo non è andato a
buon fine il discorso infrastrutturale di Donnas, più volte
discusso, con criticità e forse con superficialità. L'obiettivo di
questa iniziativa è sapere a che punto è l'approfondimento:
l'approfondimento va fatto in maniera dettagliata e non solo dal
punto di vista infrastrutturale, ma mettendo insieme le risorse dei
professionisti e soprattutto il grande
réseau
offerto dal
volontariato, quindi ben venga se si approfondisce ulteriormente,
ma con dei tempi certi. Noi torneremo dopo l'estate su questo tema,
o se lei ci riferirà nelle commissioni, o in aula, perché la nostra
volontà è quella di dare il nostro contributo, perché l'esigenza in
bassa Valle c'è, dobbiamo coordinare i volontari e i professionisti
per dare il servizio e al tempo stesso fare sì un conteggio di tipo
economico, ma non solo, perché, se ci saranno ricadute a livello
occupazionale, siamo tutti qua a cercare una soluzione che vada
nella direzione giusta e che sia ponderata. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK