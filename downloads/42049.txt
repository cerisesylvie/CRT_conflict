Consiglio Regionale della Valle d'Aosta - Oggetto del Consiglio n. 1004 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1004 del 23 ottobre 2019 - Resoconto
OGGETTO N. 1004/XV - Interpellanza: "Notizie in merito alle
fondazioni regionali".
Rini (Presidente) -
Passiamo al punto n. 39 all'ordine
del giorno. Per l'illustrazione, la parola al collega Ferrero.
Ferrero (MOUV') -
La Regione Valle d'Aosta partecipa dal
punto di vista finanziario a tutta una serie di fondazioni, che
vanno a toccare i settori più disparati. La questione fondazioni è
una questione un pochettino diciamo così fumosa; perché? Perché
all'interno delle fondazioni, che sostanzialmente sono degli enti
di carattere
no profit
, poi si muovono tutto una serie di
dinamiche per quanto riguarda, ad esempio, le retribuzioni degli
amministratori. Ci sono amministratori di fondazioni che prendono
degli stipendi che oscillano dagli 80.000 ai 100.000 euro lordi,
con inquadramenti contrattuali, che, da quanto ho potuto vedere -
non ho tutti i dati a disposizione, ma forse adesso anche il
Presidente mi potrà chiarire la questione -, guarda caso, alle
volte - non facciamo nomi, denunciamo solo i peccati e non i
peccatori - hanno contratti che sono molto vantaggiosi, nel senso
che, invece di essere inquadrati nell'ambito di un contratto che
riguarda gli enti no profit, guarda caso, hanno l'applicazione del
contratto del commercio.
Altra questione sono le dinamiche per l'individuazione dei
fornitori, dei prestatori di servizi, dei consulenti e dei
professionisti all'interno di queste fondazioni. È una specie di
delega in bianco che la Regione dà a questi Enti, che poi spendono
a loro piacimento e con metodi che alle volte sono discutibili, o
comunque poco trasparenti i soldi pubblici. Parlo di fondazioni, ci
possiamo mettere anche, alla luce di quanto è successo,
l'associazione Forte di Bard, cioè sono delle realtà ibride, ecco
questi sono veramente degli ibridi che consentono alle volte, non
tutte, di sgattaiolare all'interno delle regole e di gestire in
maniera un pochettino disinvolta il denaro pubblico. Sì, ci sono
dei codici etici, dei codici di comportamento, però poi, quando si
va a vedere cosa succede effettivamente, vengono stabilite delle
soglie molto elastiche per gli incarichi, per gli affidamenti, se
la soglia è 20, alla fine ci sono due incarichi a distanza di
tempo: uno da 18 e uno da 17, e così si elude quella che dovrebbe
essere una buona amministrazione e si va a sconfinare alle volte in
fenomeni di puro clientelismo, se non di peggio. Ecco che se
effettivamente è finito, è terminato, come tutti dicono, il periodo
delle vacche grasse ed effettivamente ad ogni richiesta di
effettuare qualche spesa supplementare c'è sempre una specie di
pianto corale di tutti, forse io dico è venuto anche il momento di
verificare se abbia ancora un senso tenere in piedi alcuni almeno
di questi carrozzoni, che sicuramente in alcuni casi hanno dato un
contributo all'attività dell'amministrazione, la conoscenza del
territorio, in altri casi invece hanno dato dei brutti esempi di
amministrazione. Allora quello che interesserebbe sapere, oltre a
vedere un attimo i dati relativi alle spese complessive, è che cosa
si vuol fare di questa realtà, perché poi le fondazioni in sostanza
vanno a svolgere dei compiti che sono dei compiti istituzionali
dell'Amministrazione in alcuni casi. È una specie di appendice
dell'Amministrazione regionale con dei fondi che vengono gestiti
autonomamente, che fa quello che dovrebbero fare gli Assessorati e
questo succede nel campo turistico, succede nel campo della
formazione.
Attenzione, stiamo anche attenti a non sovrapporre le attività
che dovrebbero essere fatte dalla Regione con i suoi dipendenti,
con i suoi dirigenti e semplicemente dare una specie di delega, una
"consulenza" alle fondazioni su determinati argomenti, perché poi,
essendo realtà esterne, si rischia anche di perdere un pochettino
il senso della realtà. Alle volte tutti pronti, è facile puntare il
dito sul dipendente pubblico, sul dipendente regionale che non è
efficiente, ma se poi tu Amministrazione, prendi il lavoro e lo
sposti da un'altra parte, è logico che vai incontro al rischio di
un demansionamento automatico o a una dequalificazione del lavoro
dei dipendenti, che l'Amministrazione già paga e in più si mette
diciamo in attività una serie di carrozzoni che sfuggono
effettivamente al controllo dell'Amministrazione.
Presidente -
La parola al presidente Fosson.
Fosson (PNV-AC-FV) -
Rispondo alle domande. Le fondazioni
che fanno riferimento all'Amministrazione regionale sono 12,
escludendo da questo conteggio le fondazioni che operano nel mondo
della scuola e gestiscono diverse scuole paritarie. Nel 2018
l'ammontare complessivo erogato a queste fondazioni è stato di
circa 13 milioni di euro, cifra sostanzialmente stabile anche per
gli anni precedenti.
Per quanto riguarda la seconda domanda, da un rapido controllo
effettuato per riscontrare l'interpellanza, le unità di personale
assunto a tempo indeterminato risultano essere circa 250, mentre
quelle assunte a tempo determinato sono circa 80.
"
Quali sono state le modalità di selezione
": per quanto
riguarda la selezione del personale sui rispettivi siti
internet
, le fondazioni pubblicano i regolamenti per le
assunzioni, gli avvisi e i bandi per le selezioni del personale, in
applicazione di quanto previsto dal decreto legislativo n. 33 del
2013 in materia di obblighi e pubblicità, trasparenza e diffusione
delle informazioni da parte delle pubbliche amministrazioni.
"
Se sia intenzione della Giunta regionale analizzare, anche
con il coinvolgimento della competente commissione consiliare, e
verificare l'effettiva opportunità di mantenere le citate
fondazioni
": le fondazioni che fanno riferimento
all'Amministrazione regionale operano in settori molto diversi tra
loro, vi sono fondazioni che operano nel settore scolastico della
ricerca e della formazione professionale come l'
Institut
agricole régional
, che è una fondazione, la Scuola alberghiera
di Châtillon, la Fondazione regionale per la ricerca sul cancro, la
Fondazione Maria Ida Viglino per la cultura musicale. Altre hanno
finalità più prettamente culturali, come la Fondazione Courmayeur,
la Fondazione Natalino Sapegno, la Fondazione Filliétroz, la
Fondazione Chanoux; altre operano in ambito sociale: la Fondazione
Ollignan, per esempio; o in ambito scientifico come la Fondazione
Montagna Sicura; o ancora per la valorizzazione del nostro
territorio come la Fondazione Gran Paradis. Tutte assolvono al
mandato per cui sono state create e in molti casi hanno anche il
difficile compito di gestire e valorizzare dei patrimoni che i
valdostani ignorano, ma che, per fortuna, grazie al loro operato,
sono ben conosciuti anche fuori dai nostri confini come la
Fondazione Filliétroz e la Fondazione Sapegno. Voglio anche
sottolineare come in queste fondazioni sia presente molto
volontariato. Nessuna delle fondazioni presenti è in difficoltà,
anzi in diversi casi è sufficiente guardare i bilanci per scoprire
che sono anche capaci di attirare contributi e finanziamenti
aggiuntivi, oltre a creare sviluppo e indotto sul territorio. Il
Governo regionale attraverso le componenti strutture verifica il
funzionamento delle fondazioni, che per parte loro hanno già messo
in atto quanto di competenza.
Accolgo comunque, Consigliere Ferrero, le sue preoccupazioni, è
comunque in atto anche per i recenti fatti un'analisi delle
modalità giuridiche delle fondazioni rispetto alle associazioni.
Vorrei però anche sottolineare che, oltre al negativo, come detto,
c'è molto positivo nelle attività di queste fondazioni.
Presidente -
Per la replica, la parola al collega
Ferrero.
Ferrero (MOUV') -
Io non ho sparato nel mucchio, non ho
dato indicazioni, queste le potrò dare nel momento in cui avrò
fatto delle richieste di documenti, eventualmente avrò esaminato i
documenti. Di fatto rimangono i 12-13 milioni di euro che vanno a
finire alle fondazioni, certamente... tra l'altro, 250 persone
assunte a tempo indeterminato sono sicuramente un bel bacino di
lavoro, le 80 a tempo determinato, sono un altro bacino, se
calcoliamo tutte le consulenze e il resto, direi che si arriva a un
numero che è un numero cospicuo. È ovvio che nell'ambito di una
realtà ci sono comunque, secondo me, delle disfunzioni. Sì, è vero,
Presidente, ha citato la legge, la 2013: quella che riguarda la
pubblicazione dei bandi, ma sappiamo bene che non sono bandi di
concorso diciamo di quelli che pensiamo a quando si parla di
concorsi... un bando a tutti gli effetti, sono dei bandi, sono
procedure aperte, sono manifestazioni di interesse, è una cosa
molto elastica, che in alcuni casi si presta a manipolazioni.
Sono felice che sia in atto un esame della problematica. L'esame
però non dovrebbe prescindere, a mio parere, da una questione, che
dovrebbe poi essere ampliata anche ad altri enti regionali, c'è un
contratto: il contratto regionale per il comparto unico dei
dipendenti e dirigenti regionali, per evitare che ci siano queste
applicazioni arbitrarie di contrattualistica diversa: una
fondazione ha il contratto del commercio, l'altra ha il contratto
dei servizi, nel momento in cui la Regione decide di partecipare a
una fondazione, retribuisca i dipendenti, i dirigenti e gli
amministratori con riferimento al contratto del comparto unico
regionale, in maniera che in alcuni casi non si vada a finire in
situazioni che obiettivamente sia per i dipendenti che ci lavorano,
sia per i dirigenti e amministratori che ci lavorano sono di
privilegio.
Dato che è un lavoro sostanzialmente sub-appaltato da
un'Amministrazione regionale alle fondazioni o comunque a questi
enti, stiamo attenti che non diventi invece un bacino di privilegi
come soprattutto... non voglio farne colpa a chi sta gestendo
adesso l'Amministrazione regionale, ma in passato abbiamo avuto
casi, anche negli anni scorsi... io ho documentazione che
sinceramente mette in evidenza come in alcuni casi la fondazione
sia stata gestita proprio a livello familiare, più che a livello
amministrativo con trasparenza e con equilibrio, ecco, solo
questo.
Se ci sarà quindi comunque la volontà di esaminare la questione,
io ne sarò felice. Se non ci sarà la volontà, la esamineremo con le
richieste di accesso agli atti e vedremo di evidenziare ancora
meglio quali sono le storture molto gravi che ci sono all'interno
di alcune fondazioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK