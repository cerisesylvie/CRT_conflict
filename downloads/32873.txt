Consiglio Regionale della Valle d'Aosta - Oggetto del Consiglio n. 1419 del 20 ottobre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Università
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1419 del 20 ottobre 2010 - Resoconto
OGGETTO N. 1419/XIII - Interpellanza: "Coinvolgimento della
componente accademica e amministrativa sullo sviluppo dell'ateneo
valdostano".
Interpellanza
Preso atto che la FLC e la FP CGIL hanno dichiarato che la
Nuova Università Valdostana "ha iniziato ad operare con la
pubblicazione di documenti e l'organizzazione di seminari che non
hanno minimamente coinvolto la componente accademica né tenuto
conto degli sforzi, delle riflessioni e del lavoro sin qui condotto
dall'UniVdA'';
Tenuto conto che il Rettore ha replicato che ''Alcune delle
questioni sollevate dal sindacato, e in particolare quelle
riguardanti gli effetti della riforma sul nostro ateneo, sono state
e saranno ancora in futuro oggetto di attenta analisi da parte del
Consiglio dell'università'' (ANSA);
il sottoscritto Consigliere regionale
Interpella
il Governo regionale per conoscere se intenda coinvolgere
maggiormente la componente accademica e amministrativa nella
riflessione sullo sviluppo futuro dell'Ateneo valdostano.
F.to: Donzel
Président
- La parole au Conseiller Donzel.
Donzel (PD)
- Egregio Presidente, cari colleghi, ho
appreso dai giornali che all'interno dell'università valdostana
maturava una preoccupazione rispetto ad un'iniziativa promossa
dalla società Nuova Università Valdostana che, ad avviso di questi
rappresentanti di una sigla sindacale che opera nell'università,
non aveva coinvolto nella riflessione rispetto allo sviluppo
dell'università le figure ufficiali dell'università stessa. Dal mio
punto di vista allora, visto che ho partecipato a questo seminario
e l'ho giudicato di notevole interesse, la preoccupazione anche
qui... per sgombrare il campo da equivoci... magari in altre
interpellanze andrò a chiedere se tale gruppo di filantropi della
Nuova Università Valdostana gira l'Europa a spese sue o a carico
della Regione e in che modalità vengono fatte queste cose, ma la
preoccupazione oggi non è di questo tipo: è che, siccome i
contenuti di questo seminario approfondivano situazioni particolari
di alcune particolari università - quindi scelte con anche un certo
criterio, non credo a caso - e mettevano in luce come esse si erano
sviluppate, stavano lavorando, eccetera, mi ha incuriosito già in
quella sede - a parte la sua autorevole presenza in qualità di
Presidente del Consiglio dell'università - non vedere figure
istituzionali dell'università, che sicuramente avrebbero potuto
contribuire con la loro capacità di osservazione e di lettura dal
punto di vista accademico e amministrativo a questo
tour
di
conoscenza di università italiane ed europee. L'impressione, come
abbiamo già sollevato in una precedente interpellanza, è quella
che... peraltro il Partito Democratico non lo ha mai nascosto...
riteniamo che sia necessario far crescere l'Università della Valle
d'Aosta, noi ci crediamo e crediamo che non sia razionale costruire
una grande struttura per un'università che non aspira a crescere a
livello europeo ed italiano, affinché ciò possa avvenire in tutte
le strutture non solo quelle pubbliche, ma anche quelle private -
penso agli esempi straordinari che vengono dalle aziende del
Giappone -, si va dal coinvolgimento del più alto manager fino al
coinvolgimento dell'ultimo degli addetti, ossia non esiste nessuno
che è tagliato fuori da un processo di innovazione, di pensiero, di
riflessione. Questo non da oggi, perché ho studiato all'università
oltre 20 anni fa e già nelle aziende giapponesi c'era una
procedura, per cui anche l'ultimo degli addetti come qualifiche
potesse contribuire con delle idee allo sviluppo di quell'azienda.
Qui invece c'è una perplessità che viene sollevata da alcune figure
dell'università, che si dicono preoccupate perché non
sufficientemente coinvolte in questo dibattito. Mi sono preso cura
di verificare se gli organismi accademici regolarmente si
riuniscono, quindi, dal punto di vista procedurale, non c'è nulla
da eccepire. Fra l'altro, mi ricordo di avere in particolare
contribuito alla riforma dello statuto dell'università, facendo
introdurre la figura del ricercatore all'interno delle figure che
facevano parte del consiglio di amministrazione, quindi conosciamo
quella realtà. Quello che vogliamo è che questi dibattiti - noi
abbiamo sollecitato come dibattito istituzionale che partisse da
un'iniziativa istituzionale regionale... - fossero tali da non far
sì che si disperdessero tante energie o eventualmente si creassero
degli equivoci come in questo caso. Cerchiamo di mettere a frutto
tutte le energie che abbiamo, di convogliarle nella stessa
direzione e di non fare iniziative dispersive, per cui alcuni
magari si sentono perfino tagliati fuori. Sono convinto che, come è
giusto che siano coinvolte tutte le organizzazioni del nostro
territorio insieme alle rappresentanze sociali, perché l'università
è sviluppo per la Valle d'Aosta, questo sviluppo debba essere
costruito insieme alla componente accademica e amministrativa
dell'università.
Président
- La parole au Président de la Région,
Rollandin.
Rollandin (UV)
- Grazie Presidente.
Condivido una serie di osservazioni fatte dal collega nel merito
di quella che è anzitutto l'importanza dell'università, la sua
vocazione all'internazionalizzazione, il suo rispetto del
coinvolgimento in una fase come quella attuale, di ristrutturazione
e nuova localizzazione della sede universitaria, il che comporta
una revisione dell'organizzazione nel suo insieme. Voglio ricordare
che oggi l'università è dislocata in due sedi, che comportano una
serie di inconvenienti da un punto di vista logistico,
amministrativo, di funzionamento, in parallelo a quello che diceva
prima il collega Rigo sulla Regione.
Detto questo, per venire anche all'osservazione corretta di
quanto ci sia di importante nel modo con cui all'estero viene
percepito il ruolo dell'università rispetto alle imprese, qui
abbiamo cercato di fare un passo avanti con la presenza
dell'università a Verrès, con la meccatronica, con la presenza
forte di un collegamento sempre più stretto fra università e
imprese. Voglio dire che le imprese nell'ultimo anno sono
aumentate, abbiamo avuto un incontro con il rettore Profumo, che ci
ha detto come sta andando - per fortuna, molto bene - il
collegamento con le imprese anche fuori dalla Valle d'Aosta, che
vengono qui per essere assistite in un processo di sviluppo, il che
naturalmente ci fa particolarmente onore. La società NUV è stata
creata ad hoc con un obiettivo specifico: portare avanti l'accordo
a suo tempo firmato con il Ministero, che prevede il riutilizzo
dell'ex sede della Caserma Testafochi per l'università e nel
contempo anche la realizzazione delle opere ad essa collegate, come
risarcimento della cessione della stessa; questo lo dico per
correttezza, perché non c'è solo questa parte.
Venendo alla parte che più ci interessa in questo momento, ossia
l'università, ho avuto - oltre a quello che qui è citato nella
presa d'atto e sulla quale la FLC e la FP CGIL hanno avuto delle
perplessità, hanno fatto delle dichiarazioni su questo incontro -
anche la possibilità di chiarire con il senato accademico non più
tardi di ieri in un incontro ufficiale quella che è stata
l'organizzazione, perché anche lì rischiavano di esserci dei
malintesi su una serie di piccoli problemi che erano più a livello
di sensibilità e di interpretazione che non su quello che è
successo.
Come è stato ricordato, questo convegno aveva l'obiettivo di
mettere a confronto le altre università, dando per scontato che il
contatto con la nostra era già avvenuto e stava avvenendo, ossia,
se c'è stato un punto debole, è il fatto di dire: io mi metto a
confronto con Bolzano, con cui la nostra università collabora da
tempo, perché è in una situazione vicina e per diverse ragioni, ma
se ci fosse stata una posizione più marcata sulla presenza e sull'
atteggiamento oggi dell'università, credo che questi disguidi non
ci sarebbero stati. C'è stata invece la presenza di altre
università, che hanno fatto una serie di proposte, perché di
innovativo vero non c'è... ecco questo credo che avrebbe chiarito
molti degli aspetti. Comunque anche ieri, lo ribadisco oggi al
collega... l'idea che abbiamo è quella che rispetto alla
progettazione (perché questa è la missione della nuova società),
che tiene conto già del PUD approvato dal Comune di Aosta per
quanto riguarda la gestione del territorio... e c'è stato l'appalto
per l'individuazione dei progettisti, che stanno lavorando da un
mese e mezzo e forniranno le prime proposte sull'indicazione
possibile di come si pongono i volumi, come vengono previsti
tenendo conto della nostra realtà e dello sviluppo. Da quel
momento, ossia quando ci saranno le prime indicazioni, a livello di
università, come potrà essere fatto anche qui con la commissione
competente... fare un esame delle proposte che vanno avanti, in
modo da avere contezza di quello che succede e di come c'è una
perfetta assonanza fra quello che dovrebbe essere fatto e
l'impostazione condivisa da tutti i reparti dell'università: dal
rettore agli studenti a quelli che lavorano attualmente per
l'università. Questo concetto, quindi, è non solo nostro, ma
condiviso da tutti e in tal senso credo che vi sia la possibilità
di chiarire e di sciogliere definitivamente qualsiasi dubbio o
incertezza su qual è il ruolo che deve svolgere la NUV e qual è il
ruolo che deve svolgere l'università, che è quello di fornire tutti
gli elementi che servono per creare la struttura della nuova
università: "nuova" nel senso che la sede è nuova, non è che
l'università una è vecchia e l'altra è nuova, ma la sede è nuova,
perché la nostra università è nuova come sede e come struttura
fisica.
Spero di aver chiarito alcune perplessità affiorate a seguito di
questo convegno, dando la massima collaborazione per portare a
conoscenza, di volta in volta, gli avanzamenti nell'ambito della
progettazione della nuova sede. Grazie.
Président
- La parole au Conseiller Donzel.
Donzel (PD)
- Ringrazio il Presidente per questo
chiarimento, che mi rassicura del fatto che la percezione
dell'equivoco non era solo mia, ma era abbastanza diffusa. Mi fa
piacere che già un primo passaggio in senato accademico sia stato
fatto, perché credo che, se riusciamo ad operare in quel clima di
reciproco rispetto fra istituzione regionale e università, la
nostra università potrà fare molta strada. Lei giustamente ha
richiamato l'importanza del Politecnico, allora voglio ricordare
qui che il nostro gruppo nella difficile fase di ristrutturazione
del Politecnico di Torino avallò l'ipotesi anche di avere corsi a
distanza pur di difendere quel laboratorio, perché sappiamo le
ricadute che possono avere questi laboratori sulle possibilità di
insediamenti anche piccoli industriali, quindi da questa parte
sfonda porte aperte, quando ci ricorda cose che abbiamo sostenuto e
abbiamo cercato nel nostro piccolo di difendere.
Resta fermo un punto a nostro avviso. Lei ha giustamente
accennato che molte sono le opere da realizzare prima di arrivare
all'università, degli impegni che vanno assolutamente rispettati
con il Governo nazionale; proprio per questo cogliamo l'occasione,
visto che c'è questo clima recuperato - o perlomeno si è chiarito
ogni dubbio, quindi non voglio inserire dubbi io -, visto che c'è
un clima positivo, cerchiamo in questo clima positivo di costruire
dei percorsi, perché torno a dire che, anche se i tempi di
realizzazione della nuova sede saranno lunghi, dobbiamo arrivare lì
con delle proposte che siano già predisposte. Preso atto quindi che
il piano di sviluppo dell'università è quello, cominciamo ad
immaginare un percorso fra tutti gli attori di quale sarà
l'università del futuro che andrà ad abitare nella nuova sede.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK