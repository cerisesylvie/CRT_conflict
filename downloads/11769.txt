Consiglio Regionale della Valle d'Aosta - Oggetto del Consiglio n. 2603 del 4 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2603 del 4 ottobre 1991 - Resoconto
OGGETTO N. 2603/IX Disegno di legge: "Finanziamento dei
lavori di ammodernamento e sistemazione della strada
dell'Envers".Errore. L'origine riferimento non è stata
trovata.
Presidente
Il Consigliere Chenuil ha chiesto la parola
per illustrare il disegno di legge n. 305, iscritto al punto 3
dell'ordine del giorno; ne ha facoltà.
Chenuil (PCI-PDS)
Il disegno di legge n. 305 prevede
la sistemazione di alcune strade comunali e regionali ed un piano
triennale di intervento sulle strade dell'Envers, esattamente sui
tratti Arvier-Pontey e Montjovet-Hône, per realizzare una strada
alternativa alla Strada Statale 26 in caso di interruzione della
stessa o di eccessivi flussi di traffico.
La caratteristica comune a tutta l'arteria è la larghezza della
sede viaria (minima di metri lineari 7,20), che sarà analoga a
quella delle più recenti strade regionali.
Alla spesa triennale di dieci miliardi (ripartita
rispettivamente in 1,5 miliardi nel 1991, quattro miliardi nel 1992
e 4,5 miliardi nel 1993) si farà fronte mediante utilizzo dei fondi
globali, in particolare per il 1991 mediante il fondo globale
concernente: "Interventi coordinati con l'Anas".
La Commissione competente ha proposto due emendamenti. Il primo
emendamento concerne l'articolo 1, in cui si aggiunge la dizione
"nel Comune di Donnas", perché anche quel Comune ha bisogno della
strada dell'Envers. Il secondo emendamento concerne invece
l'articolo 2, dove è stato aggiunto,.il seguente paragrafo: "Il
progetto di massima per l'intero percorso della strada dell'Envers
sarà sottoposto alla procedura di impatto ambientale".
Questo è tutto.
Presidente
Mi scuso con il Presidente della III
Commissione, Vallet, che aveva chiesto la parola; gliela do
adesso.
Vallet (UV)
Merci, monsieur le Président. C'était
seulement pour déclarer, très brièvement, que comme Président de la
Commission j'ai accepté, ce matin, de la réunir, tout en sachant
que la convocation et la réunion ont été faites de façon quelque
peu irrégulière, même en dehors des chrismes prévus par le
règlement de ce Conseil. Cependant, puisque tout le Conseil
souhaitait que l'argument soit discuté, j'ai réuni la Commission
et, tous les membres étant présents, on a rempli la tâche de nommer
monsieur Chenuil rapporteur du projet de loi.
Je voudrais ajouter encore que j'ai adhéré à la requête de
réunir la Commission pour faire un geste qui va dans la direction
souhaitée par tout le monde, c'est-à-dire que nous souhaitons que
se rétablisse à nouveau un climat favorable au bon fonctionnement
de l'Assemblée, qui permette un travail efficace à tous ses
organes.
Président
La Présidence du Conseil remercie le
Président de la troisième Commission pour son travail rapide et
efficace et même un peu "garibaldino", comme j'ai dit avant, pour
nommer le rapporteur M. Chenuil.
La discussion générale est ouverte sur l'argument 305. Il y a
quelqu'un qui demande la parole? Le rapporteur veut ajouter quelque
chose? L'Assesseur compétent? Alors, je vous demande de prendre
place. On fait un essai pour voir si cette fois les machines
marchent.
J'aimerais savoir si les deux amendements sont adoptés à
l'unanimité par la Commission...
Do lettura dell'articolo 1 nel testo predisposto dalla III
Commissione consiliare permanente.
Articolo 1(Finalità)
1. Per l'ammodernamento e la sistemazione della strada
dell'Envers nei tratti compresi tra i Comuni di Arvier e Pontey e
tra quelli di Montjovet e Hône e nel Comune di Donnas, è
autorizzata, per il triennio 1991/1993 la spesa di lire 10.000
milioni, ripartite nel modo seguente:
a) anno 1991: 1.500 milioni;
b) anno 1992: 4.000 milioni;
c) anno 1993: 4.500 milioni.
Presidente
Se nessuno chiede la parola, pongo in
votazione l'articolo 1 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 2, sempre nel
testo predisposto dalla III Commissione consiliare permanente.
Articolo 2 (Modalità e procedure)
1. Il progetto di massima per l'intero percorso della strada
dell'Envers sarà sottoposto alla procedura di impatto
ambientale.
2. E' demandato alla Giunta regionale, fatte salve le procedure
previste dalle leggi vigenti, di assumere per l'opera di cui
trattasi, le decisioni relative all'approvazione de progetti
esecutivi, all'appalto e all'esecuzione dei lavori,
all'approvazione dei finanziamenti ed alla liquidazione delle spese
nei limiti degli stanziamenti recati dai corrispondenti capitoli di
bilancio.
Presidente
Se nessuno chiede la parola, pongo in
votazione l'articolo 2 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 3.
Articolo 3 (Disposizioni finanziarie)
1. L'onere derivante dall'applicazione della presente legge,
previsto in lire 10.000 milioni per il triennio 1991/1993 e in lire
1.500 milioni per l'anno 1991, graverà sull'istituendo capitolo
51490 "Spese per l'ammodernamento e la sistemazione della strada
dell'Envers" del bilancio di previsione per l'anno in corso e sui
corrispondenti capitoli dei futuri bilanci.
2. Alla copertura di cui al comma uno si provvede:
a) per l'anno 1991, mediante utilizzo, per lire 1.500 milioni,
dello stanziamento iscritto al capitolo 67030 "Fondo globale per il
finanziamento di spesa d'investimento" del bilancio per l'esercizio
1991 a valere sull'accantonamento previsto all'allegato n. 8 al
Bilancio stesso concernente "Interventi coordinati con l'Anas (Area
Territorio - Progetto trasporti e viabilità. B 2.4)";
b) per gli anni 1992/1993 mediante utilizzo, per lire 8.500
milioni, delle risorse disponibili iscritte al Capitolo 67030 del
bilancio pluriennale 1992-1993.
3. A decorrere dall'anno finanziario 1992 ad eventuali
rideterminazioni degli oneri previsti dalla presente legge si
provvederà con le leggi di bilancio ai sensi dell'articolo 17 della
legge regionale 27 dicembre 1989, n. 90, "Norme in materia di
bilancio e di contabilità generale della Regione autonoma Valle
d'Aosta".
Presidente
Se nessuno chiede la parola, pongo in
votazione l'articolo 3 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente Do lettura dell'articolo 4.
Articolo 4 (Variazione di Bilancio)
1. Alla parte spesa del bilancio di previsione della Regione per
l'anno 1991 sono apportate, in termini di competenza e di cassa, le
seguenti variazioni:
In diminuzione
Cap. 67030 Fondo globale per il finanziamento di spese di
investimento
Lire 1.500.000.000
In aumento
Programma regionale 2.2.1.03.
Codificazione: 2.1.2.1.0.3.9.17.6.
Cap. 51490 (di nuova istituzione) Spese per l'ammodernamento e
la sistemazione della strada dell'Envers
Lire 1.500.000.000
Presidente
Se nessuno chiede la parola, pongo in
votazione l'articolo 4 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 5.
Articolo 5 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Presidente
Se nessuno chiede la parola, pongo in
votazione l'articolo 5 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente
Il Consiglio è chiamato ora a pronunciarsi
sul complesso della legge.
Esito della votazione:
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK