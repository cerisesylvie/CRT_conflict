Consiglio Regionale della Valle d'Aosta - Oggetto del Consiglio n. 2006 del 23 maggio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia
Precedente
Successivo
Resoconto integrale del dibattito dell'aula
Oggetto del Consiglio n. 2006 del 23 maggio 2001 - Resoconto
OGGETTO N. 2006/XI Costi per l’attivazione
dell’Osservatorio epidemiologico e di quello
sull’infanzia e l’adolescenza.
(Interrogazione)
Interrogazione Preso atto delle informazioni fornite
dall’Assessore regionale alla Sanità e politiche
Sociali circa i processi di informatizzazione in atto presso
l’Assessorato;
Appreso che l’osservatorio
sull’infanzia e adolescenza e quello epidemiologico,
finalizzato a fornire i dati sullo stato di salute della
popolazione valdostana, rientrano nei programmi definiti
dall’Assessore "nuovi sviluppi";
Ritenendo importante conoscere le risorse finora impiegate e i
motivi del ritardo con cui saranno attivati tali strumenti
indispensabili per la programmazione;
la sottoscritta Consigliera regionale
Interroga
l’Assessore competente per sapere:
1) quali sono stati finora i costi sostenuti dalla Regione per
l’attivazione dell’osservatorio
epidemiologico e di quello sull’infanzia e
adolescenza;
2) quanti finanziamenti sono previsti per il 2001 e quante
persone lavorano per la realizzazione di tali osservatori;
3) quali risultati hanno finora prodotto tali finanziamenti e se
li ritiene adeguati alle risorse profuse.
F.to: Squarzino Secondina
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Rispetto alla prima domanda posta, i costi
sostenuti dall’Amministrazione regionale per
l’Osservatorio epidemiologico sono stati i seguenti:
per la convenzione con il SIO epidemiologia
dell’Istituto Regina Elena di Roma negli anni
1999-2000 di lire 65.506.590; per la convenzione con il servizio
sovrazonale di epidemiologia per gli anni 2000-2001 non è stata ad
oggi emessa alcuna fattura.
Le spese sostenute dall’Amministrazione regionale
per l’Osservatorio regionale per
l’infanzia e l’adolescenza non
rappresentano dei costi diretti, perché rimborsati dal fondo
statale appositamente predisposto e riguardano: per
l’incarico con l’esperto di politiche
per l’infanzia lire 18.800.000, per
l’incarico di capo progetto lire 45.000.000 per un
impegno di 800 ore; per l’incarico di collaboratore
organizzativo e gestionale lire 37.504.000 per un impegno di 800
ore; lire 46.000.000 per un impegno di 1000 ore.
Rispetto alla seconda domanda, relativamente
all’Osservatorio epidemiologico
l’impegno di spesa per le due convenzioni per
l’anno 2000-2001 è stato di lire 51.000.000 per il
Servizio sovrazonale di epidemiologia di Grugliasco, di lire
15.500.000 per l’ARPA del Piemonte, per un totale di
lire 65.500.000, IVA esclusa. La persona che lavora alla
realizzazione dell’osservatorio è attualmente una
laureata di livello D, che lavora a tempo pieno, e sulla base di
specifici progetti o singole azioni formative i due medici
epidemiologi del Servizio sovrazonale di epidemiologia del
Piemonte, più un tecnico dell’ARPA del Piemonte. In
totale ad oggi si può calcolare che sono impiegate quattro persone,
una fissa e tre collaboratori ovviamente non a tempo pieno.
Il piano di attività dell’osservatorio per il
triennio 2001-2003 prevede inoltre di creare forme di
coinvolgimento stabile da parte di alcune professionalità mediche,
operante nelle aree in cui si articola l’assistenza
sociosanitaria regionale: prevenzione, territorio, Ospedale, al
fine di dare all’Osservatorio regionale una
struttura allargata con un nucleo interno
all’Assessorato con funzioni di coordinamento
scientifico e un numero di referenti stabili, la cui individuazione
e le cui modalità di collaborazione verranno regolamentate con un
atto amministrativo. L’obiettivo è quello di rendere
disponibile a livello locale un’autonoma capacità di
osservazione e di interpretazione epidemiologica, promovendo
gradualmente il ruolo dell’Osservatorio in tutti gli
ambiti di competenza.
Relativamente all’Osservatorio regionale per
l’infanzia e l’adolescenza non sono
previsti ulteriori finanziamenti oltre a quelli impegnati con
delibera di Giunta regionale n. 1074/1999.
Si ribadisce che per la realizzazione
dell’Osservatorio regionale per
l’infanzia e adolescenza risorse interne
all’Assessorato, sono coinvolti, anche se non a
tempo pieno, un direttore, cinque capi servizio, sei funzionari, la
collaborazione di una risorsa del DSI e due risorse esterne, di cui
ho parlato, un capo progetto e un collaboratore organizzativo e
gestionale.
Relativamente alla terza questione posta, i risultati prodotti
dalla convenzione con il SIO epidemiologia per
l’Osservatorio epidemiologico nel 1999-2000 sono
stati:
- la partecipazione attiva con l’analisi
epidemiologica dei dati della relazione sociosanitaria 1998;
- un’analisi descrittiva della mortalità
regionale per causa dal 1992 al 1997, che verrà presentata
prossimamente;
- il contributo alla razionalizzazione
dell’esistente flusso dei dati di mortalità utile
all’analisi epidemiologica e alla gestione da parte
dell’azienda USL della Valle d’Aosta
e del Registro regionale delle cause di morte, che è stato oggetto
della deliberazione di Giunta regionale n. 4638/2000;
- il contributo alla razionalizzazione dei dati contenuti nel
flusso informativo della scheda di dimissioni ospedaliere, che è
stato ultimamente discusso a livello tecnico fra Assessorato e
azienda USL;
- la progettazione del sistema informativo delle prestazioni
specialistiche e ambulatoriali dell’assistenza
farmaceutica;
- la formazione al referente dell’OREPS
trasversale sui precedenti argomenti;
- la partecipazione attiva e pregnante alla stesura della bozza
di piano sociosanitario regionale di cui ha curato il
coordinamento.
Rispetto alla realizzazione dell’Osservatorio
regionale per l’infanzia e
l’adolescenza, il gruppo di progetti istituito
nell’ambito di applicazione della delibera di Giunta
n. 3738/1999, supportato dal prof. François Rousseau, ha
predisposto il documento denominato "Modalità di attuazione e
funzionamento dell’Osservatorio regionale per
l’infanzia e l’adolescenza" che è
stato presentato nei mesi di aprile 2000, e successivamente
approvato con delibera di Giunta regionale n. 3514/2000.
La Direzione politica e sociale ha provveduto a promuovere
l’Osservatorio all’esterno,
organizzando incontri informativi, sensibilizzazioni e
coinvolgimento con referenti istituzionali determinanti per la sua
attuazione: Sovrintendenza agli studi, Celva, USL, enti locali,
Agenzia del lavoro. Il gruppo di progetto sta definendo con il capo
progetto una proposta di indicatori di analisi e di valutazioni
relativi a: condizione sociale, culturale, economica, sanitaria,
psicologica dei minori e delle loro famiglie, entità delle risorse
finanziarie destinate all’infanzia e
all’adolescenza, servizi esistenti, mappatura,
efficienza ed efficacia.
La fase successiva, una volta definiti gli indicatori, che è il
punto focale, deve prevedere la costituzione di una base di dati,
la cui pertinenza non è tanto legata al numero dei dati raccolti,
quanto alla loro qualità. Ne consegue l’opportunità
di concentrarsi su un numero circoscritto di indicatori
significativi.
Rispetto alla tempistica, si stanno rispettando i tempi definiti
dalla tavola sinottica riportata nel documento "Modalità di
attuazione e funzionamento dell’Osservatorio
regionale per l’infanzia e
l’adolescenza"
,
approvato con la delibera già
citata, n. 3514/2000; se si considera comunque la complessità che
sottende l’attuazione
dell’Osservatorio, che richiede la partecipazione
attiva di diversi soggetti, servizi e operatori, pare utile
sottolineare che è indispensabile che l’attuazione
dell’Osservatorio sia oggetto di una crescita
progressiva e permetta di costruire, poco a poco, la base
indispensabile affinché lo strumento finale sia pertinente allo
scopo.
Per rispondere all’ultima questione, i
finanziamenti a nostro parere sono adeguati.
Président
La parole à la Conseillère Squarzino
Secondina.
Squarzino (PVA-cU)
La quale, prima di prendere la parola,
chiederebbe la verifica del numero legale.
Président
Veuillez venir à la table de la Présidence pour
procéder à l’appel.
Il Consigliere Segretario Squarzino Secondina procede
all'appello e, dopo aver constatato che è presente la maggioranza
dei componenti il Consiglio, il Presidente dichiara valida la
seduta ed invita il Consiglio a continuare i lavori.
Président Avec vingt-deux conseillers présents, nous
procédons.
La parole à la Conseillère Squarzino Secondina.
Squarzino (PVA-cU)Ho verificato che il campanello del
Presidente funziona e che i colleghi accorrono al suo richiamo.
Bene.
Rispetto alle informazioni che ho chiesto
all’Assessore, io distinguerei i due aspetti,
Assessore, che d’altra parte erano presenti
nell’interrogazione e che lei ha sottolineato nella
risposta. C’è l’Osservatorio per
l’infanzia e l’adolescenza, in cui,
dai dati che lei ha fornito, anche presentando un progetto
complessivo, si vede chiaramente cosa si vuol fare, dove si vuole
parare, quale metodologia si vuole seguire in questo momento, cosa
si vuole ottenere. Quindi c’è tutto un processo in
atto per mettere questo Osservatorio in grado di funzionare quando
tutti i processi pensati e attivati saranno realizzati. E questo
penso che vada sottolineato in modo positivo. Faccio presente però
che l’Osservatorio per l’infanzia e
l’adolescenza ha una vita breve, è solo da due anni
che è stato pensato e solo da un anno che è stato programmato.
Ben diverso è invece il caso dell’Osservatorio
epidemiologico. Qui direi che la situazione è totalmente opposta.
Quando nella domanda ho chiesto quali sono stati finora i costi
sostenuti dalla Regione per l’attivazione
dell’Osservatorio epidemiologico e di quello
sull'infanzia e adolescenza, lei è partito dandomi le informazioni
dall’anno 1999-2000. Io prendo atto, Assessore, e
allora direi che questo è molto grave, che
l’Osservatorio epidemiologico è da anni che è nei
progetti dell’Assessorato?
(interruzione dell’Assessore Vicquéry, fuori
microfono)
? certo, ma vuol dire che prima non si è lavorato per attivarlo.
Prendo atto che nel Piano sociosanitario approvato da questo
Consiglio nell’aprile 1997 si parla proprio
dell’Osservatorio epidemiologico regionale come di
una delle attività importantissime per poter programmare, per poter
sapere esattamente quali sono i bisogni di questa Regione. Dal
1997, cioè dal momento in cui si è affermato pubblicamente con
forza, con la legge regionale, l’importanza di
questo Osservatorio, arriviamo al 1999, quindi passano due anni,
prima che si inizi almeno con qualche convenzione a tappare, per
così dire, "i buchi".
Seconda cosa: rispetto all’Osservatorio lei mi ha
elencato alcune azioni fatte con i dati raccolti e con alcuni dati
da ricercare, ma senza un progetto complessivo, senza un programma
chiaro, come è stato fatto invece per l’Osservatorio
dell'infanzia e dell’adolescenza. E non perché lei
non sappia queste cose, perché se ci fosse un programma chiaro lei
lo avrebbe presentato.
Non c’è, questo è il dramma! E mi stupisce,
Assessore, che lei abbia detto che questo Osservatorio ha lavorato
in modo attivo per la stesura del Piano sociosanitario, quando da
tutte le parti è detto molto chiaramente che mancano ancora i dati
di base sulla situazione della sanità in Valle
d’Aosta per poter definire linee di intervento.
Allora, o i documenti ufficiali dicono delle menzogne nel Piano
sociosanitario, oppure bluffa lei, dicendo che questo Osservatorio
ha lavorato attivamente per la stesura del Piano sociosanitario.
Qui c’è qualcosa che non funziona, Assessore!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK