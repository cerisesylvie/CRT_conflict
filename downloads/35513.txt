Consiglio Regionale della Valle d'Aosta - Oggetto del Consiglio n. 28 del 24 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 28 del 24 luglio 2013 - Resoconto
OGGETTO N. 28/XIV - Interrogazione: "Modalità alternative del
programma relativo al piano giovani".
Presidente
- Per l'illustrazione da parte del Governo, ha
chiesto la parola l'Assessore Marquis, ne ha la facoltà.
Marquis (SA) -
Grazie Presidente.
Quest'importante piano rivolto ai giovani è un piano che è
inserito in quello di azione e coesione del Ministero dello
sviluppo economico ed è totalmente sostenuto da risorse nazionali
che derivano dal Fondo di rotazione statale, che cofinanzia il
Fondo sociale europeo e ammonta a 16 milioni di euro. Le iniziative
che sono in corso di attuazione sono state individuate in accordo
con la Sovrintendente agli Studi, in quanto sono rivolte a degli
studenti ed identificano come soggetti incaricati dell'attuazione
del programma le istituzioni scolastiche secondarie di secondo
grado della nostra regione. La Giunta regionale, in data 12 ottobre
2013, ha approvato la programmazione operativa di questo piano, che
si sviluppa nell'arco di tre anni e si articola su cinque priorità.
A titolo esemplificativo tra le azioni approvate nel piano, alcune
delle quali peraltro già completate durante l'estate si
evidenziano: realizzazione di stage estivi per studenti delle
scuole superiori, stage linguistici all'estero, rimborso delle
certificazioni linguistiche in favore di studenti, stage di
eccellenza per studenti delle superiori presso delle strutture,
centri di ricerca del territorio regionale, progetto
Cl@ssi
2.0
finalizzato a migliorare la didattica attraverso la
costruzione di ambienti innovativi e la dotazione di IPAD, attività
di recupero scolastico e sostegno finalizzato a sostenere i ragazzi
che incontrano particolari difficoltà scolastiche e che sono a
rischio di dispersione scolastica. Altro intervento, che è stato
gestito direttamente dal Dipartimento delle politiche del lavoro e
della formazione, attualmente in corso di attuazione, riguarda il
programma
Eurodyssée
, che sostiene i progetti di mobilità
europea a favore dei giovani e contempla dei tirocini
all'estero.
Quanto al secondo quesito, evidenzio che, dal punto di vista
delle norme relative alla gestione e al controllo, il piano giovani
si conforma al programma operativo regionale relativo al Fondo
sociale europeo, quindi FSE, sia al riguardo delle modalità di
selezione dei progetti che a quelle di attuazione e rendicontazione
delle attività e quindi saranno le medesime già in uso per la
gestione delle iniziative oggetto di cofinanziamento da parte del
FSE.
Per quanto concerne l'individuazione dei soggetti con cui si
attueranno le iniziative, verranno avviate tutte le procedure di
evidenza pubblica, inviti quindi a presentare dei progetti rivolti
a tutti gli organismi di formazione accreditati della Regione per
la realizzazione delle attività di formazione professionale. Per
quanto concerne invece la calendarizzazione delle iniziative, si fa
presente quindi che alcune azioni hanno già preso avvio, come ho
detto poc'anzi, nel corso di quest'estate, altre saranno operative
a decorrere dall'avvio del nuovo anno scolastico. Le iniziative che
formeranno oggetto dei prossimi inviti a presentare progetti
verranno presumibilmente avviati a partire da quest'autunno,
compatibilmente con i tempi amministrativi necessari per
l'espletamento delle procedure di evidenza pubblica. A breve verrà
anche costituita la cabina di regia che è prevista per la gestione
di questo piano e che quindi contemplerà la partecipazione di tutti
gli organismi interessati sotto il profilo scolastico per quanto
concerne quindi le politiche legate all'istruzione: le parti
sociali, l'università, quindi, ed il Dipartimento. Grazie.
Presidente
- Grazie. Ha chiesto la parola per la replica
il Consigliere Ferrero, ne ha la facoltà.
Ferrero (M5S)
- Grazie. Da quanto era trapelato dalle
fonti di stampa, con questo piano giovani sembrava che si dovesse
risolvere il problema della disoccupazione in Valle d'Aosta.
Leggendo la deliberazione, ci siamo resi conto - lo può fare
qualsiasi cittadino - che è una bella delibera, una bella scatola
vuota, nella quale ci sono tutta una serie di dichiarazioni e di
progetti che, riguardo all'occupazione, hanno un effetto, diciamo,
di sfioramento. Questa si trasformerà - noi riteniamo, dato che 16
milioni di euro erano una bella cifra, che poteva essere impegnata
per questioni molto più concrete - semplicemente nell'ennesima
occasione per una festa da parte degli enti formativi, che si
approprieranno di questo denaro e lo utilizzeranno per iniziative
che, a livello di risvolti sull'occupazione, avranno pressoché,
diciamo, un impatto zero. Un'altra occasione quindi per perdere
soldi che potevano essere utilizzati a favore della comunità e
invece probabilmente - questo lo verificheremo, seguiremo
attentamente il progetto - verranno poi utilizzati da enti
formativi per iniziative che sostanzialmente lasceranno il tempo
che trovano. Grazie.
Presidente
- Grazie. Punto 13 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK