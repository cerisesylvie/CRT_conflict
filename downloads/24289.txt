Consiglio Regionale della Valle d'Aosta - Oggetto del Consiglio n. 3242 del 23 gennaio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3242 del 23 gennaio 2008 - Resoconto
OGGETTO N. 3242/XII - Interrogazione: "Tempi di erogazione
dell'indennità di accompagnamento a persone con gravi difficoltà
fisiche".
Interrogazione
Ricordato che l'indennità di accompagnamento viene
riconosciuta a persone in gravi difficoltà fisiche, sostanzialmente
non in condizione di badare a sé stesse, spesso con livelli di
reddito al di sotto della soglia di povertà;
Tenuto conto che tale indennità, laddove riconosciuta,
rappresenta un indispensabile aiuto al reddito di questi invalidi e
delle loro famiglie;
Venuti a conoscenza che i tempi di erogazione di tali
indennità sono mediamente di novanta giorni ma che, in alcuni casi,
tali tempi si siano allungati sino a superare i 180 dal giorno
della visita in cui è stato accertato tale livello di
invalidità;
i sottoscritti Consiglieri regionali
Interrogano
l'Assessore regionale competente per conoscere:
1) quante siano state nel 2007 le indennità di
accompagnamento riconosciute dalle commissioni regionali;
2) in quale lasso di tempo, mediamente, siano state erogate
le indennità relative ai beneficiari;
3) se esistano dei casi in cui tali tempi si siano
notevolmente allungati e per quali motivi.
F.to: Sandri - Fontana Carmela
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Faccio volentieri il punto su questa
Commissione sulle indennità di accompagnamento, che, come è detto,
sono destinate ai soggetti che hanno delle difficoltà di
movimento... anche se bisogna sottolineare che in genere queste non
sono mai delle situazioni acute, ma sono il progredire di un certo
grado di non autosufficienza. Facciamo il punto anche per vedere
quali sono i momenti critici e cosa si può fare per ridurli.
Intanto la legge di riferimento è la n. 11/1999, che dice che la
Commissione medica collegiale deve prevedere entro 120 giorni dalla
presentazione dell'istanza la verifica dello stato invalidante; ad
oggi i tempi di attesa della Commissione sono a 60-90 giorni al
massimo a seconda della patologia, avendo aumentato le Commissioni,
quindi siamo ampiamente nei tempi. Stiamo vedendo di lavorare con i
patronati, perché i patronati non sempre consegnano subito la
domanda dell'utente, nel senso che l'utente porta la domanda e il
patronato le consegna quando ne ha alcune e non solo l'unica
domanda. Forse questo porta ad allungamenti di attesa, ma le medie
della visita sono di 2-3 mesi, quindi accettabili e di solito sono
per le patologie più comuni, ortopediche... di 60 giorni. Dopodiché
scatta quel secondo periodo, nel senso che il dirigente deve
comunicare all'interessato l'accoglimento della sua domanda e
l'interessato deve fornire i suoi dati, la modalità di ricevimento
dell'assegno... Il dirigente ha, sempre per la stessa legge, 60
giorni per fare questo; in questo momento i tempi sono ridotti da
quando l'interessato porta i documenti, il tempo medio è di 48
giorni invece dei 60 previsti dalla legge. Direi che le difficoltà
si creano in alcuni casi segnalati, quando la documentazione
richiesta non arriva in tempi brevi, ma per esigenze dell'utente e
del patronato, gli accertamenti richiedono un po' di tempo in più,
per cui i giorni rimangono sempre 48, ma se l'utente tarda a
presentare la sua documentazione, questi tempi poi vengono
allungati. L'altra difficoltà che c'è è che tali tempi, ampiamente
rispettati in tutto l'anno, nel mese di dicembre a causa della
variazione del bilancio (anche se negli ultimi anni si è migliorato
su questo), i tempi si allungano di più per una questione
contabile. Termino dicendo che l'erogazione dell'indennità di
accompagnamento, per nuovi casi, nel 2007 sono state 546 e anche
questo ci fa ragionare sul fatto che la popolazione si avvii ad una
senescenza e ad una non autosufficienza più estesi.
Presidente
- La parola alla Consigliera Fontana
Carmela.
Fontana (PD)
- Volevo dire due parole all'Assessore.
Capisco che i tempi non sono molto lunghi, se andiamo a vedere, ma
il discorso che le avevo fatto io quella volta in Commissione che
non costava niente, secondo il mio punto di vista, quando si fa la
domanda di accompagnamento, visto che non bisogna portare i
redditi, basterebbe mettere solo lo stato di famiglia, sono poche
domande che andrebbero compilate. È vero che si perdono 10 minuti
di tempo prima, ma lì guadagneremmo in tempo dopo, perché è questo
il problema, ma non costerebbe davvero niente, non so per quale
motivo ci si è impuntati su tale cosa.
I patronati per quanto mi riguarda, quando facevo questo lavoro,
li portavamo ogni settimana, ossia non è che ci andiamo ad
attaccare a tali tempi perché non è questo; quando si inoltra la
domanda di accompagnamento, non vengono dichiarati i redditi perché
per l'accompagnamento superiore a 65 anni non vengono dichiarati i
redditi. Basterebbe compilare lo stato di famiglia, il codice
fiscale e dire se è ricoverato o no: questo semplificherebbe tutto
il lavoro e ci si anticiperebbe di un bel po' di tempo, si potrebbe
tentare di farlo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK