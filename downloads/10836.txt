Consiglio Regionale della Valle d'Aosta - Oggetto del Consiglio n. 1829 del 28 gennaio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1829 del 28 gennaio 1991 - Resoconto
OGGETTO N. 1829/IX - Rapporto conoscitivo della Commissione
speciale sulla realizzazione del Mercato Unico Europeo.
(Approvazione di risoluzione)
Presidente - Ha chiesto di parlare il Consigliere Lanivi, ne ha
facoltà.
Lanivi (ADP)
- Mi trovo abbastanza in imbarazzo nel fare
questo intervento perché, da un lato, mi sembra doveroso
riconoscere il lavoro ponderoso che la Commissione ha svolto. Ma,
fatto questo riconoscimento, mi preme formulare alcune osservazioni
che vogliono rappresentare un apporto critico a questa relazione,
che secondo me non risponde alla domanda essenziale. Il problema
che sta a cuore al Consiglio regionale e alla comunità valdostana è
quello dell’approccio della comunità valdostana,
della Valle d’Aosta rispetto a questa nuova
dimensione che si va costituendo, cioè l’Europa. Mi
pare che questa domanda resti assolutamente priva di risposta in
questa relazione e cercherò di illustrare perché, e anche di dare
un mio giudizio sul tipo di risoluzione che viene presentata.
Questa relazione mi pare fatta da un osservatore privo di una
propria identità, cioè, la base del ragionamento contenuto in
questa relazione non è di alto profilo, ma piuttosto di basso
profilo. Si dice che con la definizione del mercato europeo
verranno meno per la Valle d’Aosta i grossi proventi
dell’IVA da importazione e, sommessamente, viene
suggerita la via di trovare un meccanismo di sostituzione di questi
fondi con altri introiti da parte regionale. E questa è una prima
opzione.
Seconda opzione: vi è tutta una serie di interventi a livello
europeo, vediamo dunque come la Valle d’Aosta può
ritagliarsi degli spazi al loro interno e soprattutto come può
pescare nell’ambito dei vari progetti, i fondi per
finanziare progetti particolari. Mi pare troppo poco, dato il
momento che stiamo vivendo e ciò che la costruzione europea va a
rappresentare per la Valle d’Aosta: la comunità
valdostana si trova ad affrontare, dopo circa mezzo secolo, lo
stesso problema che aveva alla fine della seconda guerra mondiale,
cioè come mantenere all’interno di una dimensione
politica e istituzionale la sua specificità, i suoi dati
caratteristici originali, i quali oggi vanno riferiti al nuovo
contesto europeo.
Mi pare che la risposta sia tutta sulla difensiva: abbiamo dei
fondi, l’apertura del mercato europeo può mettere in
discussione questi introiti delle finanze regionali e allora li
sostituiamo con un’altra legge; vediamo poi come la
nostra regione può inserirsi all’interno dei vari
progetti e ottenere denari.
A mio avviso, questo è molto poco e indicherei una via diversa
per affrontare questo tipo di problemi.
Primo punto: non viene dato nessun giudizio sulla legislazione
europea e sulla filosofia che la guida; si accettano tout court
come buone queste direttive senza misurarne gli effetti sulla
realtà regionale nel loro complesso. Si parla, nella relazione,
della creazione del grande mercato senza frontiere. Qui
bisognerebbe fare intanto alcune considerazioni che
l’attuale conflitto nel Golfo mette in evidenza, e
sarà questo uno dei problemi grandi nei prossimi anni. Questo
grande mercato è il mercato europeo, è un mercato piccolo a livello
mondiale e pone all’Europa il grosso problema se
diventare una cittadella assediata, una cittadella dove il tenore
di vita e la qualità anche della vita è decisamente superiore ad
altre parti del mondo, e quello di decidere se la scelta strategica
dell’Europa sia di difendere questa cittadella
assediata da nugoli di affamati che rappresentano la maggioranza
della popolazione mondiale.
Le regole che ne derivano, cioè di considerarsi un mercato in
qualche modo privilegiato all’interno della comunità
mondiale, non credo vadano prese acriticamente, ma valutate e
giudicate per vedere se le norme che stanno alla base della
creazione di questo grande mercato siano lesive o meno delle
culture locali e delle comunità locali di cui è composta
l’Europa.
Non assumere il dato più proprio e caratteristico
dell’Europa, quello di avere come cultura la cultura
delle libertà, può essere, se non preso come discriminante,
comunque altamente lesivo per la Valle d’Aosta.
Quindi primo dato: giudicare che il momento decisionale della
formazione delle decisioni europee non è un fatto neutro, non è un
fatto apolitico, ma è un fatto sostenuto da forze economiche e
politiche presenti in Europa che sono prevalenti, e queste
direttive possono incidere sulla dimensione delle comunità minori,
delle realtà culturali presenti in Europa che da queste decisioni
possono ricavare impatti e limiti decisamente negativi.
Seconda osservazione. Il problema di fondo che la Commissione e
il Consiglio regionale poi devono affrontare è di stabilire, di
proporre, di definire qual è il ruolo e qual’è la
funzione della comunità valdostana nella nuova dimensione europea,
con l’obiettivo preciso di garantire la
sopravvivenza della sua propria specificità.
Tengo a precisare che questo tema, e quindi il ruolo delle
Regioni e il ruolo e la funzione della Valle
d’Aosta, è trattato in documenti che riguardano la
Valle d’Aosta e che sono già allo studio a livello
europeo, quindi mi parrebbe molto strano che il Consiglio regionale
dimenticasse questo suo compito, questo suo dovere essenziale,
mentre questa funzione e questo ruolo, che derivano dalla
specificità della Valle d’Aosta, vengono riscoperti
all’esterno della Valle d’Aosta
stessa.
Quindi, la preghiera è anche di andare a ricercare quei
documenti di organismi internazionali, che assegnano alla Valle
d’Aosta nella nuova Europa una funzione particolare
originale e specifica, che supera quella di un adattamento tout
court alle normative europee e agli spazi che queste normative
possono aprire per la Valle d’Aosta. Così, mi sembra
decisamente superficiale cancellare il tema della Zona Franca così
come è stato fatto in questa relazione. Mi pare troppo superficiale
non approfondire il tema della Zona Franca proprio in questi
documenti.
Molto probabilmente il problema va affrontato superando la
logica della settorializzazione, perché, se seguiamo quella le
culture locali vengono cancellate. Questo non lo dico io, è già
stato sottolineato più di una volta. Seguire la logica della
settorializzazione, adeguarci ad una filosofia che spezza ogni
realtà in mille considerazioni ci fa perdere l’unità
del discorso. E in questo caso l’unità del discorso
va riferita alla realtà valdostana rispetto alla realtà europea che
va costruita.
In secondo luogo, occorre superare la logica della
provincializzazione, il discorso cioè di ricerca egoistica di
equilibri o di interessi all’interno della nostra
realtà.
La via di uscita è il ragionamento che proporrei. La Valle
d’Aosta si confronta a livello europeo, ponendosi
come ruolo e funzioni date le sue caratteristiche che sono, è vero,
storiche, culturali, territoriali, ma sono anche riferibili alla
sua piccola dimensione, alla semplificazione istituzionale della
sua realtà, alla sua realtà bilingue, all’essere un
fatto del tutto particolare in Europa, cioè essere una comunità
alpina di montagna con possibilità di autogoverno, e questa credo
sia una eccezione a livello europeo. Queste sono le carte a mio
avviso possibili per un confronto con un’Europa che
ponga la Valle d’Aosta come laboratorio soprattutto
riferito alle politiche sociali e del rapporto uomo/territorio.
Una Valle d’Aosta, quindi, non ridotta a
provincia di uno Stato, come quello italiano, né assoggettata a
decisioni che sappiamo essere il frutto soprattutto di pressioni di
tipo politico, economico e finanziario poco attente alle realtà
come la nostra, le quali per vivere hanno bisogno di un
riconoscimento in quanto minoranze, riconoscimento quindi di
specificità e di qualità sulle quantità e sulla uniformità, per
avere con l’autorità europea un rapporto diverso e
"privilegiato". Le condizioni per avere questo rapporto
privilegiato stanno nelle specificità della nostra Regione.
Le cose che sto dicendo non sono neppure tutte farina del mio
sacco, ma ci sono istituti di ricerca e ci sono organismi a livello
europeo che già richiedono che vi siano delle aree, delle
dimensioni a livello europeo in grado di svolgere funzioni diverse,
date le loro caratteristiche. Credo che in questo caso a livello
europeo sia necessario giocare sui punti di forza della nostra
regione, senza appiattirci su una presa d’atto di
direttive CEE e, quindi, su una semplice ricerca di spazi
all’interno di condizioni che altri ci pongono. Se
accettassimo questo tipo di filosofia, il ruolo di questa Valle
verrebbe fortemente condizionato, se non messo addirittura in
discussione. Scenderemmo di livello, perché verrebbero ancora
ridotte le condizioni di quella trattativa lunga, difficile,
travagliata quale è stata quella con lo Stato italiano, per
impegnarci in un campo ancora più complesso con
l’autorità europea, nel caso in cui non riuscissimo
ad avere con questa un tipo di confronto e
un’affermazione di ruolo diverso da quello che si
desume da questa relazione.
Queste erano le considerazioni che volevo fare; rispetto alla
risoluzione, è vero che si prende atto della relazione, ma almeno
dal mio punto di vista non mi sento di approvare linee che non
esistono, né contenuti (vengono indicati dei ventagli di
condizioni): per questo chiederei che questo tipo di analisi che ho
fatto venga preso se non altro in considerazione.
Rollandin (UV)
- Le rapport qui a été lu de la part de M.
Mafrica va résumer le travail de la Commission, compte tenu de
toute une série des difficultés, mais je crois qu’au
moment où on avait prévu cette Commission, il y a 2 ans, et surtout
au moment où on avait donné certaines adresses à cette Commission,
je crois qu’on avait cru d’y voir une
tendance à mettre en évidence, ou mieux encore à souligner quels
pouvaient être les travaux que notre Région pouvait mener, compte
tenu de certaines échéances.
Je crois que là en effet une série de remarques doivent être
faites. Tout le monde a fixé une date, 1992-début 1993, mais du
point de vue des résultats de cette relation elle est déplacée au
moins de 3-4 années: c’est-à-dire 1996, 1997, où, si
les choses se passeront ainsi que les travaux de la Commission
compétente ont suggéré, 1998.
Pendant cette période il y a eu une série de conséquences liées
aux changements, comme cette relation a essayé de dire, aux pays de
l’Est, mais, au delà de ça, je crois que les
modifications les plus importantes doivent être vues en rapportant
notre Région à la Communauté existante et à la Communauté du
futur.
Par rapport à la Communauté existante, je crois que ce qui
manque dans ce rapport c’est le poids politique qui
peut être joué de la part des Administrations locales, notamment
des Régions, face à un Etat qui doit partager une politique dans
une Communauté qui est en train d’être modifiée. Je
voudrais là faire une série de remarques à ce sujet.
Je crois que depuis les premiers pas de la Communauté, le Traité
de Rome, beaucoup de choses ont changé et par rapport à cette
représentativité des communautés locales, qui autrefois étaient non
pas déléguées, mais avaient été octroyées de la part des Etats
membres; à présent, au contraire, il y a une revendication toujours
plus massive de la part des populations et, de façon spécifique des
Régions, d’être représentées à
l’intérieur de la Communauté européenne. Je crois
que de plus en plus on parle de la Communauté des Régions et non
plus de la Communauté des Etats membres, et la chose est encore
plus intéressante compte tenu des modifications qui se sont passées
aux pays de l’Est. Je voudrais rappeler que déjà
aujourd’hui il y a des Régions de la Yougoslavie, de
la Roumanie, qui participent et qui ont envie de faire partie des
travaux des Commissions de la Communauté européenne.
Alors si on va examiner la position de notre Région par rapport
à ce qui sera l’Europe avec une participation active
de notre part, les choses peuvent être assez différentes.
Aujourd’hui, et c’est là un peu la
limite du travail de cette relation, on a donné comme absolument
certain qu’il n’y ait aucune
possibilité de modifier les rapports des Commissions compétentes,
là où malheureusement la partie technique a travaillé beaucoup plus
que la partie politique. Il est évident qu’après le
semestre italien il y avait toute une série de propositions qui
avaient été préparées de la part des techniciens qui
n’ont pas été acceptées de la part des représentants
des Etats. Je crois que les changements de
l’Allemagne ont influencé la partie surtout
financière; de la part des rapports sociaux, je crois que les
événements liés à la mobilité des travailleurs pas seulement de
l’Afrique mais aussi des pays de
l’Est sont un problème qui autrefois
n’était pas examiné.
Alors vis-à-vis à ce qui a été présenté avec ce rapport, je
crois qu’il y a l’exigence de
replacer le rôle de notre Région, par rapport pas seulement à une
Communauté qui est en train de changer, mais
j’espère aussi à un état comme le nôtre, qui est en
train de se modifier.
On a écouté le rapport institutionnel et les modifications qui
doivent y être au delà des thèses les plus intéressantes, mais si
jamais il y avait un Etat fédéré déjà les choses se modifiaient. Le
rapport est surtout lié à défendre la loi de la répartition
financière, et dans le rapport on a souligné: attention, notre loi
est faible par rapport à la loi 386 de l’Haut Adige,
parce que là on dit que, quand il y aura des modifications par
rapport à la T.V.A. et à d’autres taxes existantes à
l’heure actuelle, il y aura une substitution de
l’intervention de l’Etat qui soit
rapportée à l’existant. Ce qui sans doute est un
élément très utile du point de vue de l’assurance
qu’une Région ait quand même une disponibilité
financière qui soit à même de donner une continuité à
l’Administration. Mais en même temps je crois que le
point qui n’a pas été considéré, même si
l’Haut Adige a des assurances par rapport à
l’Etat italien, c’est que des
modifications qui sont possibles au niveau de la Communauté
européenne, peuvent dépasser aussi cet état de choses. Et
c’est là l’effort qui doit être fait;
des assurances nationales ne sont plus suffisantes, compte tenu que
de plus en plus le pouvoir sera communautaire et si
l’hypothèse c’est de faire compter la
Communauté, surtout la Communauté des Régions,
j’espère qu’il y aura
l’intelligence pour proposer et non pas pour donner
comme acquis une série de règlements qui jusqu’à
présent ont été adoptés sans avoir l’avis des
Régions intéressées.
Un autre problème très important c’est justement
celui de la politique agricole. Là on a dit que tout de même cette
politique a été appréciée de la part des agriculteurs de la
Communauté; je crois qu’elle a été appréciée de la
part des agriculteurs des Pays-Bas, mais pour le restant je crois
qu’il y a des manifestations partout en France, en
Italie, en Allemagne, pour dire que cette politique agricole
n’a plus aucune raison d’être.
Le problème de dire que la plupart des fonds qui avaient été
alloués pour l’agriculture ont été utilisés pour
maintenir un certain prix, c’est-à-dire pour ne pas
donner un élan à la concurrence, c’est un faux
problème. Le problème réel c’est que dans chaque
communauté il y a des différences qui sont beaucoup plus nuancées
que celles qui ont été dites jusqu’à présent au
niveau de la Communauté, qui sont liées à toute une série de
problèmes, aux territoires, aux systèmes de gestion et à une série
d’autres problèmes culturels très importants. Si on
va au delà de ces problématiques, pour une Région comme la nôtre
cela n’aurait plus aucun sens. Au niveau de la
Communauté européenne il suffirait d’avoir dans la
Vallée d’Aoste un abattoir, deux ou trois grandes
étables pour ce qui est de l’agriculture vue comme
zootechnie; pour ce qui est de la viticulture il suffirait
d’avoir une grande cave coopérative, point
c’est tout. Et alors le système de planifier
l’agriculture ne peut tenir face à des réalités qui
seulement les communautés bien représentées au niveau des Régions
peuvent être à même de présenter. Sur ce point malheureusement il
n’y a eu pas seulement une réponse, mais pas même
une indication. On a dit que les fonds de
l’agriculture ont été mal utilisés, on
n’a pas eu les résultants conséquents, on
s’est posé la question de combien de fonds notre
Région a eu à disposition.
Je crois que dans le secteur agricole, comme dans les autres
secteurs, le problème c’est toujours que les
possibilités d’avoir des fonds sont liées au Produit
Intérieur Brut, sont liées au système économique qui donne à notre
région toujours des caractéristiques qui sont à la base des choix
communautaires. Donc, que ce soit dans le domaine de
l’environnement, que ce soit dans les autres
domaines, nous auront toujours des difficultés à faire reconnaître
notre spécificité s’il n’y pas la
participation active de la Région.
On a eu la possibilité d’avoir des financements
pour l’industrie, mais au moment où on a présenté
une série de données qui étaient conséquentes aux problèmes de
l’Ilssa Viola, de Châtillon, et
d’Aoste, parce qu’alors les milliards
qui vont arriver dans l’année prochaine sont liés à
cette exigence de revoir une industrialisation qui soit à même de
donner une réponse sérieuse.
Il y a les deux filières qui doivent être réexaminées comme
thème de base et d’analyse: la filière technique et
la filière politique.
La filière technique doit prévoir qu’il y ait une
élaboration des règlements qui soit à même de représenter les
éléments de nouveauté de la participation active des Régions et des
autres communautés locales. Cela est la base de différents choix
possibles, car cette rélation est trop figée sur le mot
"armonizzazione"; mais ce concert européen ne peut être réalisé
s’il n’y a pas des acteurs qui soient
changés. Et là alors "harmoniser" signifie uniquement accepter les
choix qui malheureusement n’ont pas eu la
possibilité de maintenir une attention aux collectivités locales
les plus petites et les plus défavorisées. Et à ce propos, il
suffirait de relire un acte qui avait été adopté de la part de la
Communauté européenne il y a une année, qui allait
jusqu’à fixer les caractéristiques des étables de
montagne, et par contre lire les actes qui sont approuvés du
Parlement italien. Par exemple, on n’a examiné pas
tellement dans les détails toutes les conditions qui ont été
approuvées, et je crois très favorables pour le Frioul dans ces
derniers temps, là où pas seulement on a reconnu beaucoup plus
qu’une Zone Franche, mais on a inséré toute une
série d’activités dans les différents domaines.
Alors quelle a été l’harmoni-sation avec la
Communauté européenne? Là avec un acte très simple on a pris compte
de toute une série de problèmes locaux.
En même temps, sur la filière technique il faut
qu’il y ait la possibilité d’élaborer
des documents qui puissent être proposés aux Commissions
compétentes.
De point de vue politique, là je crois que la deuxième partie,
concernant le rapport et les conséquences d’un
système qui devrait se poser par rapport à la politique locale, ne
prend pas acte de ce qui a été fait dans ce domaine. On dit
qu’il faudrait favoriser la "reindustrializzazione",
qu’il y aurait la possibilité de reprendre des
lignes qui jusqu’à présent n’ont pas
été suffisamment exploitées, mais je crois que là les aires
industrielles nous les connaissons et il y a la tentative de donner
surtout des services, c’est-à-dire
d’avoir des industries comme nous aurons dans
quelques temps en Vallée d’Aoste, qui sont déjà le
point d’arrivée au niveau international.
C’est dans ce domaine qu’on a déjà
prévu qu’il fallait intervenir pour avoir une Région
qui soit à même de gérer - c’est un mot que
j’ai trouvé rappelé dans ce rapport - le problème de
la concurrence. On dit que dans certains secteurs il faudra tenir
compte de cet aspect, mais que pour le restant il y a la
possibilité de trouver des accords et par conséquent il
n’est pas dit qu’il y ait cette
concurrence. On a parlé de l’énergie comme
d’un facteur très secondaire, on dit 30%, je crois
que ce n’est même pas 30%, ce n’est
que 20% de l’énergie produite en Vallée
d’Aoste qu’on utilise pour fournir
l’industrie du nord de l’Italie. Sur
la possibilité de gérer les ressources de notre territoire il y a
un domaine à exploiter qui va au delà des rapports avec la
Communauté européenne.
Par conséquent, quant aux possibilités de gérer une certaine
disponibilité financière - ce qui n’est pas
l’unique problème du rapport avec
l’Europe - je crois que cet aspect doit être signalé
et doit être remarqué avec un autre poids, autrement on risque de
faire croire que l’échéance 1993, ou 1996 comme il a
été dit, c’est l’unique tracas de
notre Région.
Au contraire le problème de la disponibilité financière est lié
aux règlements qui seront appliqués dans les différents domaines et
qui donneront comme conséquence une réglementation de la TVA
d’une façon différente. N’oublions
pas qu’il y a une proposition de toutes les Régions
d’avoir dans le futur un pourcentage de
l’Irpeg, de l’Ilor et même de la TVA,
justement pour le fait qu’il n’y aura
plus l’aspect lié à l’endroit, à la
régionalisation, mais c’est un aspect qui est encore
à régler.
Je crois donc que la filière politique doit être exploité
d’une façon différente.
S’il est vrai que les reformes institutionnelles
pourront modifier le rapport Région-Etat, je crois
qu’encore mieux la nouvelle législation, et surtout
la participation et le système d’élection au niveau
européen doivent être des points de repère des modifications qui
peuvent vraiment préparer notre Région à gérer la participation
active dans cette Communauté.
Voilà les remarques que je me permets de faire et
j’espère qu’elles seront considérées
dans le travail que la Commission poursuivral.
Encore un point à propos de la Zone Franche. Je ne peux partager
ce qui a été dit de la Zone Franche dans ce rapport, là où on fait
allusion à la réglementation communautaire, n. 2154, pour dire que
la Zone Franche pourrait même être un point qui va défavoriser de
point de vue économique le système et créer des difficultés. A ce
sujet, il faudrait examiner avec un peu plus
d’attention ce qui se passe déjà dans les Zones
Franches existantes, ce qui est absolument contraire à cette
affirmation. Le problème de la Zone Franche c’est
justement de revoir les conséquences d’une
législation européenne qui sans doute peut être modifiée, mais au
delà de ça les effets positifs sont évidents, pas seulement pour
les bâtiments existants mais surtout pour
l’évolution des bâtiments et des industries qui
viennent.
Là il y a toute une série de conséquences positives qui ont déjà
été analysées même de la part d’une Commission
spéciale de la Communauté euro-péenne pour soutenir que, en accord
avec les Statuts là où on prévoit les Zones Franches, les requêtes
(car dans ce sens il y a déjà des requêtes des différentes pays qui
veulent prévoir des Zones Franches) doivent être examinées avec
attention compte tenu des réflexes sur les zones limitrophes.
Le dernier point que je me permets de souligner
c’est le rapport avec les pays non membres de la
Communauté (ce qui a été analysé d’une façon un peu
superficielle), la Suisse dans le cas échéant. Là
l’analyse doit être faite d’une façon
différente, car analyser les rapports avec la Suisse signifie
analyser les rapports qui ne sont pas seulement du point de vue
financier mais sont des rapports de culture, de possibilité
d’exploiter des liaisons entre les sociétés qui
parfois existent déjà et qui dépasseront les conséquences positives
de ce qui est en train de se faire avec
l’Autriche.
Là ce sont les points qui n’ont pas eu à notre
avis cette analyse exhaustive qu’on pourrait
s’attendre et surtout je crois que, au delà des
différents points de repère, les conséquences de la mobilité des
travailleurs sans doute c’est un problème important,
mais n’oublions pas que ce même thème pour ce qui
est de l’aire francophone n’est pas
pour l’instant à même de créer des problèmes, compte
tenu du fait que les modifications ne sont pas à même de prévoir
des bouleversements tellement hauts.
Je crois que le problème ce sera sans doute avec les
travailleurs qu’aujourd’hui on
appelle encore extra-communautaires, mais pour les autres ce
n’est pas le problème. Pour ce qui est des appels
d’offres, sans doute le système ne sera pas de
l’entreprise hollandaise qui vient faire des travaux
ici, mais le problème se posera d’une façon de
liaison, de coopération entre les différentes entreprises, ce qui
déjà est en train de se faire au niveau de participation
publique.
Par conséquent je ne crois pas qu’il y ait de ce
point de vue des problèmes; je crois que le problème réel
c’est de voir jusqu’à quel niveau
nous seront préparés du point de vue de la gestion des différents
problèmes sociaux, que ces modifications sans doute apporterons à
notre réalité culturelle.
On a souligné qu’ici on parle français et donc
quelques avantages on pourrait l’avoir,
c’est-à-dire il y aura la possibilité pour les
valdôtains d’aller travailler en France; mais je
crois que ce n’est pas là le problème. Le problème
c’est de donner la possibilité
d’exploiter jusqu’au bout finalement
les ressources que nous avons et donner des solutions actives au
niveau de notre réalité. Donc je pense que là aussi une défense de
la spécificité doit être faite d’une autre façon,
car c’est aussi la vrai raison d’être
de cette analyse un peu différente. Autrement on risque de faire
toute une série de propositions qui n’auront plus
aucun sens s’il n’est pas accepté le
fait que la spécialité est liée à ces caractéristiques.
Je crois donc qu’il y a une série de problèmes
encore à analyser, une série de thèmes qui doivent être approfondis
et c’est dans ce sens qu’a été
présentée cette résolution qu’on ira voter et qui
donnera mandat à une nouvelle Commission de continuer le
travail.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Sono sostanzialmente
d’accordo con la relazione che è stata presentata,
del resto facevo parte della Commissione. Credo che per bene
interpretare il lavoro della Commissione e il rapporto che è stato
letto dal Presidente della Commissione vada tenuto presente che la
Commissione ha lavorato su questo tema del mercato unico europeo
nel corso del 1989, mentre il lavoro nel corso del 1990 non ha
potuto proseguire per una serie di vicende legate soprattutto al
dibattito politico all’interno della nostra
Regione.
La Commissione aveva prefigurato un percorso che comprendeva una
prima fase di fotografia della situazione, che è quella contenuta
nel rapporto, mentre aveva individuato fin
dall’inizio la necessità di una ulteriore fase di
approfondimento per meglio definire il ruolo che la Valle
d’Aosta, come comunità particolare
all’interno dell’Europa che si va
configurando come una entità unitaria, deve e può svolgere. Quindi
una serie di rilievi, che giustamente sono stati fatti dal
Consigliere Lanivi e dal Consigliere Rollandin, devono tener
presente questa condizione di lavoro da parte della
Commissione.
Quello che è a mio avviso il dato importante che è emerso da
questa prima fase di lavoro della Commissione è che ci troviamo di
fronte ad un quadro europeo che è in rapido e forte cambiamento.
E’ molto difficile riuscire a mettere dei punti
fermi, perché l’evoluzione delle decisioni,
l’evoluzione delle scelte all’interno
della Comunità e intorno alla Comunità è talmente rapida che
diventa difficile riuscire a fermarsi un momento su quello che è il
quadro che si delinea, perché immediatamente esso è modificato.
Questa relazione, che si basa soprattutto sui dati accertati nel
1989, è già di fatto al suo interno modificata da una serie di
avvenimenti molto grossi, cambiamenti sconvolgenti che si sono
verificati nel corso del 1990, primo fra tutti
l’unificazione della Germania, che pone già le
dimensioni di questa Comunità europea in termini nuovi.
L’evoluzione dei rapporti con i paesi
dell’Est ha introdotto una dinamica che è tutta
sotto i nostri occhi e che andrà a modificare ulteriormente la
realtà di questa Europa unita. Da qui deriva, a mio avviso
giustamente, questa proposta di rilanciare il lavoro della
Commissione, ricostituirla nella sua pienezza in modo che possa
funzionare, e riprendere quindi un’analisi che vada
sia a rivedere le modificazioni che nel corso del 1990 e adesso in
questi mesi si introdurranno sui temi che già erano stati
analizzati, sia ad affrontare altri filoni che non hanno potuto
essere affrontati in questa prima parte e che riguardano il tipo di
organizzazione della Comunità europea.
I problemi che ponevano i Consiglieri Lanivi e Rollandin
riguardano anche il tipo di organizzazione della Comunità europea e
il tipo di ruolo che la Regione, come entità politica, può svolgere
all’interno di questa Comunità. Questo è un filone
che non è stato approfondito e che è molto importante. Sappiamo
tutti che una serie di centri decisionali si stanno rapidamente
spostando da Roma a Bruxelles, per cui una serie di decisioni che
prima dovevano essere viste a livello nazionale, adesso hanno una
sede europea, con in più un dato di fondo preoccupante, che questo
avviene senza strumenti di controllo democratico delle
decisioni.
Infatti, mentre nei confronti delle decisioni di Roma quanto
meno c’è un Parlamento che è alla base delle scelte
del Governo, a livello europeo sappiamo che le decisioni
dell’esecutivo europeo non derivano dal Parlamento
europeo, ma dalla somma dei Governi nazionali, per cui una serie di
decisioni, che a livello nazionale il governo magari non può
assumere perché sono scelte contrastate dal Parlamento, vengono
riproposte a Bruxelles con una decisione che scavalca le sedi
parlamentari. Ed è il problema che è indicato come il cosiddetto
"deficit democratico" della Comunità europea, ovvero la necessità
di individuare degli strumenti di partecipazione democratica,
perché questo mercato unico europeo che si sta creando non sia solo
un elemento economico, ma sia espressione di una realtà politica
realmente democratica. Ma per questo occorre anche una riforma
democratica della Comunità e occorre individuare anche i canali di
espressione all’interno di questa realtà politica
europea da parte delle realtà regionali, delle popolazioni, dei
popoli che costituiscono questa realtà europea, perché adesso
c’è sì un organismo consultivo delle regioni, ma è
soltanto un organismo consultivo. Credo che la Commissione bene
farebbe ad esaminare questo settore riguardante il tipo di
organizzazione politica, gli scenari che si vanno delineando e il
ruolo che una realtà di Regione Autonoma come la Valle
d’Aosta potrà svolgere in una Europa unita, andando
a modificare una serie di meccanismi e quindi cercando di
individuare un ruolo politico essa può svolgere sia a livello
nazionale che internazionale.
Ritengo che comunque sia stato positivo decidere di costituire
questa Commissione, di avviare una serie di ricerche, di acquisire
una serie di consulenze, in quanto tutto questo è servito a
stabilire una serie di collegamenti che adesso vanno mantenuti ed
approfonditi, in modo da avere una serie di informazioni che
continuamente si aggiornano con la stessa velocità con cui vengono
prese determinate decisioni, assunti nuovi orientamenti a livello
europeo.
Il nostro orientamento come Gruppo politico è di esprimerci
favorevolmente alla ricostituzione della Commissione, rilanciare i
lavori di questa Commissione, aggiornare il lavoro già fatto e
possibilmente individuare nuovi filoni di ricerca che sono emersi
dal dibattito consiliare.
Presidente
- Colleghi Consiglieri, è stato distribuito un
testo sottoscritto da numerosi Consiglieri, quindi pregherei di
vedere, prima della sua votazione, se ci sono delle
osservazioni.
Se nessuno intende prendere la parola, penso che si potrebbe
dare la parola al Consigliere Mafrica.
Ha chiesto di parlare il Consigliere Mafrica, ne ha facoltà.
Mafrica (PCI)
- Ha precisato il Consigliere Riccarand che
il lavoro svolto da parte della Commissione è stato un primo tipo
di approfondimento, che la Commissione si ripromette di continuare
queste sue indagini perché la materia dell’Europa è
una materia complessa e mutevole.
La Commissione è partita per il suo lavoro
dall’impulso di affrontare la questione
dell’IVA, perché sembrava essere quella determinante
e di più immediato interesse per la Regione, ed ha allargato ad
alcuni altri aspetti, quali l’impatto sulla
economia, la circolazione dei lavoratori,
l’ambiente. Non ha ritenuto in questa prima fase di
affrontare questioni pure importanti quali quelle sottolineate dai
Consiglieri Lanivi e Rollandin. Indubbiamente la questione del
ruolo che le comunità locali e le Regioni hanno e avranno nella
Comunità che si sta anche modificando è un tema molto ampio,
decisivo, importante che dovrà costituire uno degli elementi da
seguire nei lavori futuri.
Anche altri aspetti più di tipo politico sono stati per il
momento lasciati da parte, per affrontare quelle che già erano
tematiche, anche se a livello tecnico, interessanti, non molto
conosciute. Quindi il prendere atto che esistono dei problemi
interessanti e vitali per la nostra Regione, il decidere di
continuare nell’esame credo sia stato un lavoro
utile sia per la conoscenza che questo Consiglio ha della tematica
europea, sia per le determinazioni che dovranno essere prese per il
futuro.
Si chiedeva, ad esempio, un giudizio su come si colloca
l’Europa rispetto alla guerra del Golfo;
personalmente ritengo che l’Europa non abbia svolto
in questa fase il ruolo che poteva svolgere, credo che in futuro la
Comunità europea avrà un ruolo superiore da giocare negli assetti
internazionali e credo che dovranno essere introdotte anche delle
modifiche nella struttura della Comunità europea in senso federale,
proprio per dare a questa comunità sovranazionale una maggiore
legittimazione. E’ chiaro che se si tratta solo di
una struttura che toglie i poteri agli Stati, senza però
rappresentare un punto di riferimento per le comunità locali, essa
rischia di diventare ancora più difficile da collegarsi con le
comunità locali.
Credo che comunque questi aspetti del cosiddetto filone
istituzionale e politico, i rapporti che devono esistere fra la
realtà valdostana e la più ampia realtà europea potranno essere
approfonditi nella seconda fase dei lavori. La risoluzione che è
stata proposta da numerosi Gruppi all’approvazione
del Consiglio dà appunto alla Commissione il mandato per continuare
l’approfondimento dei temi già esaminati, per
allargarli ad altri di interesse regionale, al fine di presentare
entro un anno ulteriori considerazioni e proposte. Ritengo che la
ricostituzione della Commissione, che in questi mesi ha avuto
difficoltà di funzionamento connesse
all’incompatibilità di alcuni suoi membri, diventati
Assessori, con il ruolo di membri della Commissione, potrà
permettere un lavoro proficuo. Si è intravisto un campo di indagine
estremamente interessante e credo che sarà utile far seguire a
questi propositi lavori concreti, in modo che
l’attività della Commissione porti a proposte utili
per la nostra Regione.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Prendo la parola solo per dichiarazione di
voto. Vorrei anzitutto ringraziare il Presidente della Commissione
e tutta la Commissione per il lavoro svolto.
Le critiche costruttive che sono state fatte in questa sede
vanno nell’ottica di cercare di definire al meglio
quale dovrà essere la posizione della Regione Valle
d’Aosta nei confronti della costituenda Europa.
E’ un problema di non facile soluzione, che
impegnerà tutte le forze politiche e tutti i Consiglieri in un
esame sufficientemente approfondito di tutto il contesto.
Tengo peraltro a dire che in sede di comunicazione
nell’ultima assemblea dell’ARE
(Associazione Regioni d’Europa), tenutasi a
Strasburgo un mese e mezzo fa, su proposta del Presidente
dell’ARE, Ministro Bernini, è stata approvata una
risoluzione che ha previsto una sessione straordinaria per definire
i rapporti fra le singole comunità regionali e la Comunità europea,
proprio perché l’organo stesso si è reso conto della
difficoltà di trovare una soluzione che possa armonizzare le
esigenze di varie popolazioni che insistono
sull’Europa.
Voglio altresì comunicare al Consiglio che la Giunta a questo
riguardo non si è arenata, ma ha portato avanti un discorso, nel
senso che ai primi di marzo sono previsti degli incontri a
Bruxelles, per esaminare le possibilità di definizione dei rapporti
fra la Valle d’Aosta e la CEE.
E’ ovvio che in questa ottica chiederemo al
Presidente della Commissione per le questioni europee di far parte
di questo gruppo di lavoro, perché credo che attraverso questi
incontri a livello ministeriale riusciremo ad individuare le nostre
ipotesi di lavoro nei confronti dell’Europa.
Credo che da tutti i Gruppi sia stata messo in evidenza
l’intendimento, la volontà di arrivare ad una
soluzione la migliore possibile per quanto riguarda la nostra
presenza; mi auguro che questo desiderio, questa volontà trovi
espressione nella Commissione che continuerà il proprio lavoro, e
che quelle critiche costruttive che sono state avanzate in questa
aula trovino ascolto nella Commissione, in modo che questa abbia la
possibilità di esaminarle e di portarle a compimento.
Penso che la risoluzione che è stata presentata vada in questa
ottica, pertanto mi auguro che tutto il Consiglio regionale
provveda a votarla.
Presidente
- Nella risoluzione si dà mandato alla
Commissione speciale sulla realizzazione del Mercato Unico,
ricostituita tenendo conto delle incompatibilità ecc.; in
proposito, faccio presente che sarà l’Ufficio di
Presidenza ad attivare formalmente le sostituzioni necessarie,
chiedendo ai Capigruppo i nominativi in quanto alcuni componenti
sono diventati Assessori e vanno sostituiti.
Pongo in votazione la risoluzione di cui dò lettura:
RISOLUZIONE
Il Consiglio regionale della Valle d’Aosta
Nel prendere atto del rapporto conoscitivo sulla realizzazione
del Mercato Unico Europeo, predisposto dalla Commissione speciale
istituita il 16 dicembre 1988, ne approva le linee ed i
contenuti;
considerata inoltre la necessità di aggiornare e approfondire i
temi già affrontati, estendendo l’esame ad altri
ritenuti di interesse regionale e di verificare le possibilità di
utilizzazione di fondi, programmi o progetti comunitari;
dà mandato
alla Commissione speciale sulla realizzazione del Mercato Unico,
ricostituita tenendo conto delle incompatibilità, di proseguire i
suoi lavori, in collegamento con le strutture regionali competenti,
al fine di presentare entro un anno ulteriori considerazioni e
proposte connesse alla realizzazione del Mercato Unico Europeo.
Esito della votazione
Presenti, votanti e favorevoli: 30
Il Consiglio approva all’unanimità
Presidente
- I lavori sono terminati. Il Consiglio sarà
riconvocato a domicilio per il 14 e 15 febbraio.
La seduta è tolta.
---
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK