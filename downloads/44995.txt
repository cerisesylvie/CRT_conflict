Consiglio Regionale della Valle d'Aosta - Oggetto del Consiglio n. 1818 del 22 settembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1818 del 22 settembre 2022 - Resoconto
OGGETTO N. 1818/XVI - Interpellanza: "Risultati delle
interlocuzioni interistituzionali finalizzate a sostenere
iniziative di riduzione dell'IVA sul pellet".
Marguerettaz (Presidente)
- Punto n. 31 all'ordine del
giorno. Si è prenotato il collega Ganis, a cui do la parola.
Ganis (LEGA VDA) -
Iniziative che riguardano l'aumento
del prezzo del pellet ne abbiamo già presentate più di una in
questo Consiglio regionale, ricordo che come gruppo avevamo già
avanzato, nel lontano dicembre 2021, la richiesta di ripristinare
l'aliquota agevolata sul prezzo del pellet, una riduzione che oggi
alcune forze politiche stanno sbandierando come punti di forza in
piena campagna elettorale. Vorrei ricordare a queste forze
politiche che sono arrivate con un certo ritardo.
Detto questo, lo abbiamo già evidenziato più volte in Consiglio,
che, a causa della guerra in Ucraina, dell'aumento delle materie
prime e il "caro energia", il prezzo del pellet e delle altre forme
di riscaldamento ha subito aumenti significativi. Ricordo che il
prezzo di un sacco di pellet di 15 chilogrammi circa, a distanza di
un anno, è aumentato di circa il doppio.
Permettetemi di dire che le parole sono come il vento e per
questo motivo vorrei portare all'attenzione di questo Consiglio
l'importanza dei numeri, numeri che oggi fanno la differenza e che
fanno comprendere bene la gravità del problema. Lo ricordo ancora:
per scaldare oggi una casa di 60 metri quadri, utilizzando una
stufa a pellet, quindi dodici ore di attività, ci vogliono 15
chilogrammi. Con i prezzi del pellet oggi che si aggira sui circa
10 a sacco, i conti sono presto fatti: sono circa 300 al mese.
Vorrei evidenziare inoltre che, oltre alle nostre iniziative
presentate, discusse e votate in Consiglio regionale, fuori da
queste mura c'è chi sta raccogliendo le firme per protestare contro
i rincari del riscaldamento e del pellet, un'iniziativa che va
nella giusta direzione: quella di evidenziare il malcontento dei
cittadini verso il "caro energia".
Dopo queste considerazioni vorrei arrivare al motivo di
quest'interpellanza presentata oggi in Consiglio regionale,
un'iniziativa che riprende una risposta del Presidente della
Regione all'interrogazione: "Notizie in merito alle interlocuzioni
in sede di Conferenza Stato-Regioni finalizzate a valutare il
ripristino dell'IVA agevolata al 10 percento sul pellet", nella
quale il nostro Presidente evidenziava che la richiesta di
ripristinare l'IVA agevolata già all'inizio del mese di febbraio
2022 è stata portata formalmente all'attenzione dei Parlamentari
valdostani e del Presidente della Conferenza delle Regioni e delle
Province autonome.
Per quanto riguarda gli emendamenti per la riduzione dell'IVA
applicata al pellet, sono stati presentati da tutte le forze
politiche in ogni occasione utile, da ultimo in occasione della
conversione in legge del decreto-legge 21 marzo 2022 n. 21 recante:
"Misure urgenti per contrastare gli effetti economici e umanitari
della crisi ucraina". Peccato che il nostro Senatore in un
tweet
rispondeva in maniera diversa: "il caro pellet non è
stato oggetto di nessun atto parlamentare e quindi non vi è stata
possibilità di esprimersi né a favore, né contro. Provi a chiedere
a componenti dei partiti che sono seduti al tavolo del
Governo".
Ora vorrei ricordare che già nel lontano 2018 era stata
presentata una proposta di legge finalizzata a ridurre l'aliquota
sul pellet, una proposta che sta seguendo oggi l'iter legislativo,
quindi esistono forze politiche che si sono interessate a
ripristinare l'IVA agevolata, forse non tutte.
In base a queste considerazioni si interpella l'Assessore
competente per conoscere quali delle due affermazioni corrisponde
al vero, ovvero se vi siano state occasioni o meno per richiedere
il ripristino dell'IVA agevolata sul pellet, in caso affermativo,
ovvero la presenza di occasioni in cui si potevano presentare
iniziative a sostegno della riduzione dell'IVA sul pellet, quali
siano le motivazioni per le quali non siano state effettuate, da
parte del Presidente della Regione, le necessarie interlocuzioni
per onorare gli impegni presi nella mozione.
Presidente -
Ha chiesto la parola il Presidente della
Regione, ne ha facoltà.
Lavevaz (UV) -
Trovo strano il tenore anche politico di
quest'interpellanza, sembra quasi che sia la mia forza politica a
essere al Governo e non la sua, dal tenore con il quale viene posto
il problema, perché è un problema che è posto sul tavolo del
Governo, non è risolto e il problema è del nostro Senatore, che è
uno su trecento, francamente lo trovo strano quanto meno.
Ne abbiamo parlato nell'ultimo Consiglio il 27-28 luglio dove
avevo chiarito, ma è inutile ripeterlo, che la competenza non è
della Regione sull'IVA, questo è abbastanza evidente; abbiamo
ottemperato alla mozione che è stata approvata a fine dicembre
scorso e abbiamo portato formalmente all'attenzione dei
Parlamentari valdostani, del Presidente della Conferenza delle
Regioni, questo a partire dal mese di febbraio 2022. La questione
quindi è entrata nell'agenda della discussione all'interno della
Conferenza delle Regioni in un contesto generale nell'ambito di
tutte quelle misure che sono volte a ridurre gli effetti della
guerra in Ucraina e in particolare sui costi energetici di cui il
pellet fa ovviamente parte.
Per quanto riguarda l'IVA invece nello specifico, il senatore
Lanièce, insieme a tutto il Gruppo delle Autonomie, avrebbe
peraltro inserito questa questione nell'iter della prossima legge
finanziaria dello Stato.
Con il
tweet
del 9 agosto che lei cita, a cui fa
riferimento l'interpellanza, il senatore Lanièce non ha fatto
nient'altro che confermare quanto io ho detto nella risposta
dell'interrogazione dello scorso luglio, quindi, da un lato,
abbiamo il Governo che anche a seguito di sollecitazioni di diverse
forze politiche, ma soprattutto direi per quanto ci riguarda, al di
là dei nostri Deputati e del nostro Senatore, anche della
Conferenza delle Regioni perché la questione è stata posta e il
Governo nulla ha presentato al Parlamento, quindi questo è il primo
dato; dall'altro, basta fare veramente una veloce ricerca nelle
banche dati della Camera e del Senato per trovare numerosi
emendamenti per la riduzione dell'IVA sul pellet, che non sono mai
stati presi in considerazione dal Governo, ma al Governo ci siete
voi, non ci siamo noi. L'ultima occasione è di una settimana fa, 13
settembre, la conversione in legge del decreto-legge n. 115/2022,
il cosiddetto "decreto aiuti bis", che conoscete, il senatore
Durnwalder, Steger e Lanièce, come altri peraltro, hanno presentato
uno specifico emendamento per ridurre l'IVA sulla vendita del
pellet, che, manco a dirlo, come nelle precedenti occasioni, non è
stato accolto.
Si tratta, a mio modo di vedere, al di là delle dichiarazioni di
facciata o quello che è, di un'ennesima dimostrazione che il
Governo italiano ha una scarsa considerazione della montagna,
perché anche in quest'occasione si è preferito rimpinguare di
misure
spot
, queste sì più elettorali probabilmente: ad
esempio, il
bonus
per il
decoder
TV o trattare della
questione delle retribuzioni dei dirigenti pubblici, piuttosto che
adattare una misura strutturale in un momento difficile come quello
che stiamo vivendo, quindi credo che il senatore Lanièce abbia
avuto ragione nella sua dichiarazione, quindi mi collego a quanto
da lui detto. Forse anche per voi sarebbe forse più utile
sollecitare i vostri Ministri, i vostri rappresentanti al Governo,
perché queste misure vengano portate avanti piuttosto che fare
interpellanze come questa.
Presidente -
Per la replica, ha chiesto la parola il
collega Ganis.
Ganis (LEGA VDA) -
Mi fa piacere la sua risposta che al
Governo ci siamo noi e io dico a questo punto: il Senatore non è
mio, è vostro. Quello che le voglio dire io è che cosa può pensare
il cittadino che riceve una risposta così da chi dovrebbe
rappresentare al meglio la nostra Regione? Gliela leggo la
risposta: "provi a chiedere ai componenti dei partiti che sono
seduti al tavolo del Governo". È una risposta questa che un
Senatore può dare a un cittadino? Secondo me, veramente la cosa non
mi torna, quindi la trovo veramente... per non dire altro. Vorrei
ricordare che la conversione in legge del decreto-legge del 21
marzo è stata appunto approvata, è quella del 12 maggio; tre mesi
dopo è uscito appunto il
tweet
del Senatore dicendo appunto
la frase: "provi a chiedere ai componenti dei partiti che sono
seduti al tavolo del Governo".
C'è dell'altro: io con il collega Manfrin abbiamo analizzato il
decreto-legge n. 21 e, cercando tra i vari emendamenti presentati
contenenti la parola "pellet", ecco che abbiamo potuto constatare
che ci sono forze politiche, come ha detto lei, che si sono
interessate a ripristinare l'IVA agevolata sul pellet e le dico
anche i nomi, forze politiche come la Lega, Forza Italia e Italia
Viva; poi ci sono altri rappresentanti politici che presentavano
emendamenti sulla pelletteria, senza nulla togliere a questo
settore, che comunque è un settore in difficoltà, ma oggi credo che
ci siano tematiche più importanti come il "caro energia".
Termino ricordando la nostra lungimiranza nei confronti di
questa problematica già presentata in Consiglio un anno fa e non
sbaglierà intervento oggi come una
storytelling
elettorale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK