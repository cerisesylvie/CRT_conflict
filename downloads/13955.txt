Consiglio Regionale della Valle d'Aosta - Oggetto del Consiglio n. 478 del 9 febbraio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula
Oggetto del Consiglio n. 478 del 9 febbraio 1994 - Resoconto
OGGETTO N. 478/X - Approvazione di una nuova bozza di
convenzione da stipulare con la Casa di riposo "J.B. Festaz" di
Aosta, ai sensi e per gli effetti della legge regionale 19 agosto
1992, n. 41.
Deliberazione - Il Consiglio
Richiamata la legge regionale 19 agosto 1992, n. 41 recante:
"Interventi finanziari della Regione per case di riposo
conven­zionate per anziani ed inabili";
Visto l'accordo preliminare tra la Regione e l'Amministrazione
della Casa di Riposo "J.B. Festaz" in data 15 ottobre 1986 - Rep.
7790, per la regolamentazione dei rapporti patrimoniali e per la
gestione della casa di riposo;
Richiamata la deliberazione del Consiglio regionale n. 3103/IX
in data 19 dicembre 1992, con la quale è stata approvata una bozza
di convenzione da stipulare con la Casa di Riposo "J.B. Festaz" di
Aosta, ai sensi e per gli effetti della legge regionale 15 gennaio
1987, n.3, per il triennio 1990/92;
Richiamate altresì le deliberazioni della Giunta regionale n.
2122 in data 5 marzo 1993 e n. 7653 in data 10 settembre 1993
ratificate dal Consiglio regionale con le quali sono stati concessi
alla Casa di riposo "J.B. Festaz" contributi nelle spese di
ge­stione a titolo di anticipazione sui fondi da assegnare sulla
base della nuova convenzione per un importo complessivo di lire
700.000.000;
Vista la documentazione inviata dalla Casa di riposo, con
parti­colare riferimento al programma triennale 1993/95;
Visto il parere favorevole rilasciato dal Dirigente del Servizio
Affari generali, Assistenza e Servizi Sociali dell'Assessorato alla
sanità ed assistenza sociale, ai sensi del combinato dispo­sto
dall'articolo 72 della legge regionale n. 3/1956 e successive
modificazioni e dall'articolo 21 della legge regionale n. 18/1980 e
successive modificazioni in ordine alla legittimità della pre­sente
deliberazione;
Richiamata la legge regionale 19 agosto 1992, n. 41;
Visto il parere della V Commissione consiliare permanente;
Delibera
1) di approvare l'allegata bozza di convenzione da stipulare con
la Casa di riposo "J.B. Festaz" di Aosta;
2) di dare atto che la spesa complessiva presunta derivante
dall'applicazione della suddetta convenzione per l'anno 1993
ammonta a lire 1.811.390.000 e che lire 700.000.000 sono state
liquidate con le delibere della Giunta regionale in premessa
indicate;
3) di prendere atto che con le deliberazioni della Giunta
regio­nale n.11203 in data 30 dicembre 1993 si è provveduto ad
im­pegnare la somma di lire 1.200.000.000 necessaria a far fronte
alle spese derivanti dall'approvazione della presente conven­zione,
per l'anno 1993;
4) di stabilire che alla concessione del contributo si provveda
secondo la modalità stabilita dalla convenzione;
5) di stabilire che alla liquidazione delle spese si provveda ai
sensi dell'articolo 58 della legge regionale 27 dicembre 1989, n.
90;
6) di rinviare a successivi provvedimenti della Giunta regionale
la determinazione, l'approvazione, l'impegno e la liquidazione
delle spese relative all'applicazione della convenzione per gli
anni futuri sino al 1999 con le modalità previste dall'articolo 4
della legge regionale 19 agosto 1992, n. 41 dando atto che le
stesse graveranno sui capitoli dei bilanci di previsione della
Regione per gli esercizi futuri corrispondenti al Capitolo 61700
"Contributi nelle spese di gestione di case di riposo
convenzio­nate per anziani ed inabili" del bilancio di previsione
della Re­gione per l'anno 1993;
7) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di da­rne esecuzione.
Convenzione
Art. 1 - Per il periodo dal 1° gennaio 1993 al 31 dicembre 1993
la Re­gione eroga alla Casa di Riposo contributi per ripianare
l'eventuale disavanzo di amministrazione. Per gli anni succes­sivi
di validità della presente convenzione tali contributi sa­ranno
liquidati anticipatamente a scadenza bimestrali.
Art. 2 - Il numero massimo degli ospiti presenti é fissato in
130, su­bordinatamente ai criteri di ricettività della struttura
fissate dalla normativa vigente. L'importo della retta di
ospitalità è parificata a quello previsto per le micro-comunità
pubbliche della Regione. Alle persone ospitate possono essere
chiesti pa­gamenti per l'acquisto di farmaci o altro materiale
sanitario non fornibili dal Servizio Sanitario Nazionale per la
parte di reddito eccedente l'importo della retta di ospitalità.
Art. 3 - Per la contribuzione degli ospiti e dei familiari
tenuti all'obbligo della prestazione degli alimenti e per la somma
minima lascia­ta a disposizione degli ospiti per le minute
necessità la Casa di Riposo si uniforma a quanto previsto per le
micro-comunità pubbliche della Regione.
Art. 4 - Le ammissioni e le dimissioni degli ospiti sono
deliberate dal Consiglio di Amministrazione della Casa di Riposo,
sulla base dei requisiti oggettivi previsti dallo statuto. Le
persone ospitate devono essere residenti in un Comune della Regione
Valle d'Aosta.
Art. 5 - L'organizzazione assistenziale interna deve
progressivamente articolarsi in gruppi omogenei e strutturati per
soddisfare gli specifici bisogni degli ospiti. All'ospite devono
essere comunque garantiti:
- la libertà di azione, compatibilmente con le condizioni
psico-fisiche;
- l'espressione della propria volontà e, nel limite del
possibile, il soddisfacimento dei propri desideri;
- la possibilità di ricevere amici e familiari compatibilmente
con le esigenze della vita di comunità e di espletare attività
occu­pazionali all'interno della Casa di Riposo;
- il rispetto delle proprie convinzioni.
Gli operatori debbono tenere comportamenti ispirati ai principi
della solidarietà e del rispetto della dignità umana escludendo
atteggiamenti che inducano in stato di soggezione l'ospite.
Art. 6 - Al personale in servizio è applicato il contratto dei
dipendenti degli Enti Locali.
Art. 7 - Tutti i provvedimenti del Consiglio di Amministrazione
della Casa di Riposo, comportanti spese e sottoposti al controllo
amministrativo della Commissione regionale di Controllo, sono
trasmessi, per conoscenza, all'Assessorato regionale alla Sanità ed
Assistenza Sociale.
Art. 8 - Le funzioni di partecipazione e di controllo da parte
dell'Am­ministrazione regionale sono svolte da cinque componenti il
Consiglio di Amministrazione eletti dal Consiglio regionale.
Nel caso di violazione da parte della Casa di Riposo degli
obbli­ghi di cui alla presente convenzione o delle norme
igienico-sani­tarie accertate dalle componenti autorità, la Regione
si riserva di sospendere l'erogazione dei finanziamenti previsti
sino all'adozione degli opportuni provvedimenti.
Art. 9 - La presente convenzione scade il 31 dicembre 1993 e
potrà es­sere rinnovata tacitamente, di anno in anno fino al 31
dicembre 1999 salvo disdetta di una delle due parti almeno tre mesi
pri­ma della scadenza di ogni anno.
Art. 10 - Le spese di registrazione della presente convenzione
sono as­sunte a carico della Regione.
Presidente
-
La parola all'Assessore della
sanità ed assistenza sociale, Vic­quéry.
Vicquéry (UV) -
Pour une série de raisons techniques la
délibération de la Junte régionale est arrivée à l'attention de la
Junte même seulement le dernier jour, c'est-à-dire le 30 décembre
et donc, au sein de la IIIème Commission, on a concordé de
présenter ces amende­ments pour déplacer l'échéance, qui était
fixée au 31 décembre 1993, au 31 décembre 1995 comme précise
l'article 9 de la con­vention.
Presidente -
Qualcuno intende chiedere la parola?
Ricordo che c'è un emen­da­mento nella parte deliberativa al punto
6 e ci sono due emenda­menti al testo della convenzione:
all'articolo 1 e all'articolo 9.
La parola al Consigliere Marguerettaz.
Marguerettaz (PpVA) -
Semplicemente per chiedere
all'Assessore una delucidazione sull'ultimo emendamento presentato,
quello relativo al punto 6 del deliberato. Non mi sembra infatti
che in Commissione avessimo parlato di questo emendamento, come si
era invece fatto per gli altri due.
Presidente -
La parola all'Assessore della sanità
ed assistenza sociale, Vic­quéry.
Vicquéry (UV) -
C'est une conséquence du fait qu'on a
déterminé une échéance fixe au 31 décembre 1995. C'est tout
simplement un aspect d'application de l'ébauche de convention car
le point 6 disait:
"di rinviare a successivi provvedimenti della
Giunta regionale la determinazione, l'approvazione, l'impegno e la
liquidazione delle spese relative all'applicazione della
convenzione per gli anni futuri fino al 1999..."
; si la
convention termine le 31 dé­cembre de 1995 c'est évidemment inutile
de préciser cette date.
Presidente -
La parola al Consigliere
Marguerettaz.
Marguerettaz (PpVA) -
Non per fare del dialogo, ma
per cercare realmente di capire. Guardando gli emendamenti che sono
stati presentati noto che l'articolo 1 della convenzione è
modificato nel modo seguente:
"Per il periodo dal 1° gennaio
1993 al 31 dicembre 1995 la Re­gione eroga alla Casa di Riposo
contributi per ripianare l'eventuale disavanzo di amministrazione.
Nel corso degli anni 1994 e 1995 tali contributi sono liquidati
anticipatamente a scadenze bimestrali."
Mi sembra che
sostanzialmente, rispetto al discorso fatto in Commissione, ci sia
un grosso cambiamento, cioè non sono questi gli emendamenti
convenuti nel corso della V Commissione consiliare, perché nel
corso della stessa era emersa una questione tecnica riguardante il
decorso della con­venzione che sarebbe stato antecedente
all'approvazione della medesima. Si trattava quindi, semmai, di
spostare la data di inizio della nuova convenzione andando, in un
certo senso, a sanare la parte pregressa. Di fatto, l'elemento
nuovo che si ag­giunge e del quale non si è parlato in Commissione
è che per questo tipo di convenzione, che fino al momento della
discus­sione in Commissione non aveva di fatto una scadenza se non
quella del 1999, la scadenza viene anticipata di 4 anni e viene
portata dal 1999 al 1995. Io non so se i colleghi presenti alla
riunione della V Commissione consiliare possono confermare, ma
questa è la mia impressione; quello che sembrava un in­ghippo di
tipo tecnico, in realtà, viene a modificare quella che era la
convenzione iniziale, cioè una scadenza che doveva avere 4 anni in
più, di fatto, oggi, in Consiglio, viene ridotta. Di fatto, da qui
a un anno e mezzo - quasi due anni -saremo nuovamente chiamati a
rivedere la convenzione mentre, se la cosa non fosse stata rivista
con un accordo delle parti, sarebbe andata con un decorso naturale
fino al 1999.
Presidente -
La parola all'Assessore della sanità
ed assistenza sociale, Vic­quéry.
Vicquéry (UV) -
Simplement pour dire que cet aspect est
lié à la loi financière qui oblige les administrations publiques à
déterminer une échéance fixe aux conventions: on ne peut plus faire
le
"rinnovo tacito"
des mêmes. C'est pour cette raison qu'on
a concordé, avec les organes de l'administration de la Maison de
repos, de déterminer cette échéance.
Presidente -
La parola al Consigliere
Marguerettaz.
Marguerettaz (PpVA) -
Semplicemente per dire che
accetto il discorso dell'Assessore, anche per quanto riguarda
l'aver concordato la cosa con le parti chiamate in causa. Mi
risulta comunque strano che ci siano dei limiti di scadenza per una
convenzione. Non vorrei fare estre­ma confusione ma un discorso di
convenzione con SITAV, pur rendendomi conto della disparità dei due
interlocutori, prevede una scadenza molto più in là nel tempo. Non
credo che questo sia un fatto che obbliga l'Amministrazione;
tuttavia, se la cosa è stata concordata tra le parti, non abbiamo
nulla da dire.
Presidente -
Se non ci sono altri interventi
passiamo alla votazione della delibera in oggetto, con
l'emendamento dell'Assessore al punto 6 della parte dispositiva
dove è eliminato il seguente riferimen­to:
"sino al 1999"
.
Votiamo, nel contempo, la convenzione con gli emendamenti
presentati e di cui do lettura.
Emendamento - Il punto 6 della parte dispositiva della
deliberazione è così mo­dificato:
"6) di rinviare a successivi provvedimenti della Giunta
regiona­le la determinazione, l'approvazione, l'impegno e la
liquidazio­ne delle spese relative all'applicazione della
convenzione per gli anni futuri con le modalità previste
dall'articolo 4 della legge regionale 19 agosto 1992, n. 41 dando
atto che le stesse grave­ranno sui capitoli dei bilanci di
previsione della Regione per gli esercizi futuri corrispondenti al
Capitolo 61700 "Contributi nelle spese di gestione di case di
riposo convenzionate per an­ziani ed inabili" del bilancio di
previsione della Regione per l'anno 1993;"
Emendamento - L'articolo 1 della convenzione è modificato nel
modo seguente:
"Per il periodo dal 1° gennaio 1993 al 31 dicembre 1995 la
Re­gione eroga alla Casa di Riposo contributi per ripianare
l'eventuale disavanzo di amministrazione. Nel corso degli anni 1994
e 1995 tali contributi sono liquidati anticipatamente a scadenze
bimestrali."
Emendamento - L'articolo 9 della convenzione è modificato nel
modo seguente:
"La presente convenzione scade il 31 dicembre 1995 e potrà
es­sere disdetta in qualsiasi momento da ognuna delle due parti,
salvo preavviso scritto anteriore di almeno 3 mesi."
Presenti, votanti e favorevoli: 24
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK