Consiglio Regionale della Valle d'Aosta - Oggetto del Consiglio n. 197 del 7 ottobre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 197 del 7 ottobre 1970 - Resoconto
OGGETTO N. 197/70 - Designazione di tre Sindaci quali membri
della Commissione consultiva regionale per la programmazione.
(Rinvio)
Dujany
(D.P.)
- Una questione normale in
esecuzione ad una legge per cui il Consiglio dovrebbe nominare tre
Sindaci a seguito delle elezioni comunali per prendere parte alla
programmazione regionale.
Germano (P.C.I.)
- Quando erano stati designati questi
Sindaci, erano stati designati in base ad un accordo dei diversi
gruppi e noi avevamo designato, noi e il Gruppo del PSIUP, il
Sindaco di Verrès Canale che non è stato rieletto; perciò noi
proporremmo di sostituire Canale con il Sindaco di Issogne Pinet
Camillo.
Bordon (D.C.)
- Io ritengo invece che quando abbiamo
scelto questi nominativi avevamo guardato anche un po' le zone
della Valle perché fossero rappresentate un po' tutte.
Ma io ritenevo che le persone contassero poco perché penso che
l'Amministratore attuale di Torgnon, o di quello che volete voi,
faccia l'interesse della Regione, come quello che faceva prima; ora
io a nome del Gruppo democristiano, noi riteniamo che si potrebbero
mettere i Sindaci di questi Comuni, senza andare a vedere chi sono,
perché sono le località, le ubicazioni, le zone della Valle che ci
portavano a questo.
Manganoni
(P.C.I.)
- Scusi, come ubicazione fra
Issogne e Verrès, si può dire che è stata messa la stessa cosa,
perché dal Municipio di Issogne al Municipio di Verrès, in linea
d'aria non so se ci sono 1000 metri, in linea d'aria -, ed allora
la questione dell'ubicazione non viene affatto variata.
Bordon (D.C.)
- ... per me potete anche mettere quello di
Champdepraz. Mi sembra però che qui si voglia fare questione di
persone, non di importanza del Comune, perché ritengo che con tutto
il concetto che Issogne possa avere, sia molto più importante la
zone di Verrès, per quello che è la programmazione; quindi ho la
vaga impressione che voi vogliate fare la questione di nomi, di
persone, perché come andava bene il Sindaco socialista di Verrès
prima, va bene l'attuale che potrebbe anche essere democristiano,
non interessa di che colore sia, ma secondo il nostro parere questa
era l'impostazione.
Germano (P.C.I.)
- Io voglio far rilevare che Bordon ha
la memoria labile, perché è proprio lui che ci ha richiesto il nome
del Sindaco e siamo noi che siamo andati a dare lì il nome di
Canale, il che vuole dire che c'era anche una rappresentanza
politica, non c'è ragione di mettere cinque Sindaci D.C. come non
c'è ragione di mettere cinque dell'Union o cinque del P.C.I., si
cerca anche di coprire le rappresentanze politiche.
Siccome però non c'è accordo, io direi che sarebbe bene
sospendere questo oggetto un momento e lasciare che i gruppi si
mettano d'accordo sulle designazioni e poi lo riportiamo nella
stessa seduta del Consiglio o in quella di venerdì.
Bordon (D.C.)
- Io voglio - e sarà l'ultima volta che
intervengo su questo argomento, altrimenti diventa un dialogo e
diventa noioso per tutti, per i Consiglieri e per chi ci ascolta,
però io ringrazio Germano per il fatto che io abbia la memoria
labile, mi complimento con lui che invece non ce l'ha tale, però
noi siamo sempre dello stesso parere perché ripetiamo quello che
abbiamo detto prima, che non si tratti di andare a dare a un
Sindaco di un colore politico piuttosto che a un altro, ma
piuttosto di vedere l'importanza di una zona che possa intervenire
in una programmazione regionale.
Montesano (P.S.D.I.)
- Oh! Bordon, io chiedo, c'è una
proposta del Consigliere Germano, un ritrovamento di un accordo fra
i diversi gruppi, gli altri gruppi l'accolgono o no?
Bordon (D.C.)
- Quando abbiamo espresso il nostro parere
per noi la maggioranza è padrona di fare quello che vuole.
Montesano (P.S.D.I.)
- No, ma io domandavo se siete
d'accordo... (
Bordon
: Noi non siamo d'accordo per niente, ci
asteniamo a quello che decide la maggioranza) ...Gli altri? Vice
Presidente Fosson.
Fosson
(U.V.)
- Moi je ne voudrais pas faire une
question vraiment de vie et de mort sur cette désignation des
Syndics de la commission de la programmation.
Effectivement, quand on a vu, l'autre fois on a pensé à un
certain équilibre de zone. Nous nous sommes prêts à quelconque
proposition, de voter maintenant, mais si nous voulons renvoyer la
question pour la voir dans les groupes et voir de trouver, si on
trouve une formule qui satisfait tout le monde, nous serions aussi
d'accord de ce renvoi... on pourrait passer ce point pour
aujourd'hui, ou pour la séance d'après demain.
Si ceci facilite, nous ne devrions pas tout de même arriver à
des positions contrastantes parce que alors certainement la
majorité décidera d'une certaine façon.
S'il y a la possibilité d'arriver à une solution équitable, qui
satisfait tout le monde, et alors...
Bordon (D.C.)
- Voi se volete fare questione di persone,
vi è sufficiente guardare quali sono i sindaci dei tre comuni
indicati: sindaco di Torgnon, sindaco di Verrès, e l'altro sindaco
non so di dove sia. Ditemelo voi. Ayas.
Quindi voi vedete chi è venuto fuori adesso.
Noi non andiamo a vedere questo. Perché su tre comuni potrebbero
essercene due che non sono colore nostro, non ci interessa niente,
quindi se voi ritenete di avere una sospensione per mettervi
d'accordo, ma noi rimaniamo su questo punto.
Noi riteniamo che siano le località.
D'altronde ripeto per la seconda volta: mi sembra che Verrès
abbia diritto di avere il suo sindaco rappresentato in una
Commissione di programmazione, proprio per il numero di
popolazione, per l'importanza economica del posto e tutto il resto
che conoscete meglio di me.
Montesano (P.S.D.I.)
- Io credo che la via migliore sia
quella di cercare un accordo fra i gruppi. C'è Tonino che vuole
dire qualchecosa, no?
Tonino (P.S.I.U.P.)
- Io sono d'accordo sulla proposta
che ha fatto Germano poco tempo fa, anche perché penso che le
scelte che deve fare il Comitato tecnico della programmazione siano
delle scelte molto importanti per cui ci vuole anche un certo
equilibrio politico delle forze rappresentative dei sindaci dei
Comuni, quindi non vorremmo che fosse rappresentata tutta una
corrente, ma vorremmo che siano rappresentati i vari...
Montesano (P.S.D.I.)
- Se mai le discussioni saranno
fatte in sede di riunione dei Capigruppo. Io la seduta non la
sospendo.
Chantel
(P.S.I.)
- Io dovrei fare un'osservazione.
Io mi permetterei di fare un'osservazione - Pont-Saint-Martin,
Ayas, Verrès, tutti della bassa valle e la valle del San Bernardo e
le altre vallate? Se è questione di località e di valle, perché
allora io questo dovrei dire, che qui non si è scelta la
dislocazione precisa della rappresentanza di tutta la valle ma qui
si sono scelti effettivamente dei nominativi, perché se non si
fossero scelti dei nominativi, probabilmente non sarebbe saltato
fuori Pont-Saint-Martin, Ayas, Verrès e Torgnon, ma sarebbero
saltati fuori anche la rappresentanza della Comba Freida, la
rappresentanza della Vallata del San Bernardo, e invece qui non
sono presenti, come non sono presenti altre zone.
I casi sono due: o quando si è fatta questa delibera ci si è
basati su una rappresentanza politica, io non lo so, perché allora
non facevo parte del Consiglio, però mi sembra che sia un assurdo
quello di parlare esclusivamente di località, perché questo non
rappresenta tutte le località della valle. Perciò i casi sono due:
o cerchiamo le rappresentanze, effettivamente che sia rappresentata
tutta la valle nella programmazione e allora dovevano tener
presente anche tutti i comuni della Comba Freida, di Ollomont, e di
tutta quella zona lì o altrimenti la scelta fatta è stata
politica.
Montesano (P.S.D.I.)
- Non dilunghiamoci sulla
discussione perché il Consiglio ha accolto la riunione fra i gruppi
per ritrovare un accordo, se viene ritrovato, altrimenti,
riprendiamo la discussione di questo argomento senza uscirne
fuori.
Allora fate la discussione come gruppi e quando avrete ritrovato
l'accordo se lo ritrovate, il Consiglio deciderà a proposito.
Allora viene rimandato o al pomeriggio o alla seduta del 9
questo oggetto 8.
E si passa all'oggetto n. 8 bis): "Indennità mensile speciale da
corrispondere agli insegnanti assegnati alle classi prime
sperimentali del biennio unitario che funzioneranno negli istituti
di istruzione secondaria della Valle d'Aosta per l'anno scolastico
1970-71".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK