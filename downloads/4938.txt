Consiglio Regionale della Valle d'Aosta - Oggetto del Consiglio n. 659 del 1° dicembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 659 del 1° dicembre 1982 - Resoconto
OGGETTO N. 659/VII - COMUNICAZIONI DEL PRESIDENTE.
PRESIDENTE:
Colleghi Consiglieri, vi pregherei di
accordarmi un po' di attenzione perché devo fare alcune
comunicazioni che riguardano l'attività del Consiglio. Vi stanno
intanto distribuendo gli emendamenti che sono stati presentati dal
P.C.I. riguardanti la legge 447. Pregherei il Presidente della
Giunta di farmi pervenire l'ordine del giorno che ha annunciato,
per distribuirlo alla fine della discussione generale.
Alla fine di questa riunione, e cioè fra alcuni minuti, perché
penso che rinvieremo ad oggi pomeriggio l'inizio del dibattito
sull'articolato della legge 446, la III^ Commissione - Sviluppo
economico - è convocata per l'esame del programma dei lavori.
Vi è stata distribuita ieri una busta con degli studi che sono
stati effettuati dagli Uffici della Presidenza del Consiglio. Vi
viene distribuita adesso una lettera dell'Assessore Viglino
riguardo ai corsi di lingua francese, sulla quale vorrei attirare
la vostra attenzione: è indirizzata a tutti i Consiglieri
regionali, non solo a quelli che hanno già sottoscritto l'adesione
al corso, perché qualcuno, in base alla lettera, potrebbe decidere
di aderirvi.
Vi viene distribuita un'altra lettera che riguarda l'incontro
con il quale era stata incaricata la Presidenza del Consiglio; si
tratta dell'incontro-dibattito sui problemi dell'antisemitismo che
avrà luogo il 10 dicembre alle ore 16,00 ed al quale sarà presente
il giornalista Arrigo Levi. L'incontro-dibattito era stato
richiesto da una mozione del Consiglio regionale.
Infine, un'altra mozione del Consiglio regionale aveva chiesto
alla Presidenza del Consiglio di organizzare una visita alla Cogne.
Questa visita, come da lettera distribuitavi, avverrà il giorno 9
dicembre alle ore 9,00, con appuntamento alla portineria della
Direzione in Via Paravera. I Consiglieri potranno, essendo
accompagnati dai Dirigenti dell'Azienda, non solo porre tutte le
domande che riterranno opportune, ma anche visitare i reparti che
vorranno.
Ha chiesto di parlare il Consigliere Tamone, ne ha facoltà.
TAMONE - (U.V.):
Solo per dire, essendo al corrente di
come avverrà la visita agli stabilimenti Cogne, che avrei avuto
molto piacere di parteciparvi, anche perché è qualche anno che non
ritorno alla Cogne. Però, proprio per come la direzione della Cogne
ha risposto alla richiesta di questo Consiglio, mi rifiuto di
partecipare a questa visita, in quanto è stata respinta la nostra
giusta richiesta che fossero presenti anche le Organizzazioni
Sindacali.
Se la situazione potesse essere modificata da qui al 9 dicembre,
ne sarei molto contento, ma se questa non cambiasse, con mio sommo
dispiacere non sarò del gruppo che visiterà le acciaierie.
PRESIDENTE:
Riconfermo che l'appuntamento è alle ore 9
con i Dirigenti della Cogne che hanno fatto sapere che sono lieti
di far visitare lo stabilimento, ma che non possono accogliere
l'invito, formalmente inoltrato, di effettuare questa visita
assieme ai rappresentanti delle Organizzazioni Sindacali e del
Consiglio di fabbrica.
Di fronte a questa posizione si è ritenuto di scindere quello
che era stato l'auspicio del Consiglio in tre incontri: la visita
alla Cogne, con visione di tutti i reparti che i Consiglieri
vorranno visitare, l'incontro con i dirigenti della Nuova Sias
presso il Palazzo regionale, l'incontro con il Consiglio di
fabbrica, che secondo le aspirazioni che sono state manifestate,
deve avvenire separatamente.
Questa è la situazione. Il Consigliere Tamone ha giustamente
espresso la sua amarezza nei confronti dell'inconveniente che si è
verificato nel programmare questo incontro.
Ci sembra opportuno, interpretando i sentimenti del Consiglio,
fare le dovute rimostranze e pressioni affinché i Consiglieri
regionali che visitano lo stabilimento possano essere accompagnati
dai rappresentanti del Consiglio di fabbrica. Se questo non sarà
possibile, la visita avverrà con la Direzione Cogne e nessun
altro.
L'adunanza è sospesa; i lavori riprenderanno alle ore 16, con
l'esame dell'articolato della legge 446.
La seduta termina alle ore 12,27.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK