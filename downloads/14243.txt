Consiglio Regionale della Valle d'Aosta - Oggetto del Consiglio n. 766 del 22 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula
Oggetto del Consiglio n. 766 del 22 giugno 1994 - Resoconto
OGGETTO N. 766/X - Proposta di regolamento: "Norme
regolamentari per l'applicazione dell'articolo 6, comma 1, della
legge regionale 28 dicembre 1981, n. 85 (Norme per favorire
l'inserimento nella vita sociale delle persone con difficoltà
psichiche, fisiche e sensoriali)".
Articolo 1 - (Destinatari)
1. I contributi di cui all'articolo 6, comma 1, della legge
regionale 28 dicembre 1981, n. 85 (Norme per favorire l'inserimento
nella vita sociale delle persone con difficoltà psichiche, fisiche
e sensoriali) sono diretti a persone con incapacità motorie
permanenti, titolari di patente automobilistica di categoria F,
oppure, ai sensi della legge 18 marzo 1988, n. 111 (Norme sulla
istituzione della patente di guida comunitarie e nuove disposizioni
per il conseguimento delle patenti di guida e per la prevenzione e
la sicurezza stradale), titolari di patente automobilistica di
categoria A, B e C speciali, residenti in uno dei comuni della
Valle d'Aosta.
Articolo 2 - (Interventi)
1. Gli interventi di cui all'articolo 1 sono i seguenti:
a) per gli adattamenti, ai veicoli ed ai motoveicoli anche
prodotti in serie:
1) il novanta per cento della spesa sostenuta, IVA compresa,
sino ad un massimo di lire 3.000.000;
2) il rimborso integrale qualora la spesa non ecceda lire
2.000.000, IVA compresa;
3) il cinquanta per cento della spesa sostenuta, IVA compresa,
per l'installazione di porte telescopiche;
b) per il pagamento degli interessi sui mutui:
1) il settantacinque per cento della spesa per i pagamenti degli
interessi sui mutui o prestiti contratti per l'acquisto di
autoveicoli.
2. Gli interessati non devono aver usufruito dello stesso
beneficio nel triennio precedente, a meno che non documentino che
la sostituzione dell'autoveicolo, la ripetizione, o l'adeguamento
degli adattamenti e l'accensione di un nuovo mutuo o prestito siano
dovuti a causa di forza maggiore, quali la distruzione, il furto,
il danneggiamento grave dell'autoveicolo, la radiazione dalla
circolazione ai sensi di legge o l'intervenuta mutazione delle
condizioni fisiche degli interessati.
3. Gli interessati possono richiedere gli interventi economici
di cui al comma 1 per un solo veicolo o motoveicolo di
proprietà.
Articolo 3 - (Procedure)
1. Le istanze, al fine di poter usufruire degli interventi di
cui al presente regolamento, devono essere presentate
dall'interessato, su apposito modulo, al Servizio affari generali,
assistenza e servizi sociali dell'Assessorato della sanità ed
assistenza sociale.
2. Per quanto riguarda gli interventi di cui all'articolo 2,
comma 1, gli interessati devono produrre la seguente
documentazione:
a) relativamente agli interventi di cui alla lett. a), numeri
1), 2) e 3):
1) fotocopia del codice fiscale dell'interessato;
2) certificato di residenza in carta libera;
3) fotocopia della patente automobilistica dalla quale risultino
gli adattamenti necessari per la guida;
4) fotocopia del libretto di circolazione;
5) fotocopia della fattura delle spese sostenute per gli
adattamenti oppure dichiarazione della concessionaria qualora si
tratti di adattamenti prodotti in serie;
b) relativamente agli interventi di cui alla lett. b):
1) fotocopia del codice fiscale dell'interessato;
2) certificato di residenza in carta libera;
3) fotocopia della patente automobilistica dalla quale risultino
gli adattamenti necessari per la guida;
4) fotocopia libretto di circolazione;
5) fotocopia della fattura di acquisto dell'autoveicolo o in
mancanza, fotocopia dell'atto di compravendita;
6) piano di ammortamento rilasciato dall'istituto di credito o
da finanziaria.
Presidente -
La parola, per l'illustrazione, al
Consigliere Perron.
Perron (UV) -
Darei per letta la relazione che è
stata distribuita ai consiglieri. Vi è stato presentato anche un
emendamento che gli uffici hanno proposto, emendamento che modifica
l'articolo 1 dell'articolato.
Presidente -
Se nessuno intende intervenire
possiamo passare alla votazione dell'articolato.
Per l'articolo 1 è stato presentato l'emendamento di cui do
lettura:
Emendamento - 1. I contributi di cui all'articolo 6 - comma 1 -
della legge regionale 28 dicembre 1981, n. 85, sono diretti a
persone con incapacità motorie permanenti, titolari di patente di
categoria "F", oppure ai sensi del decreto legislativo 30 aprile
1992, n. 285 "Nuovo codice della strada", come modificato dal
decreto legislativo 10 settembre 1993, n. 360, titolari di patente
automobilistica di categoria A, B e C speciali, residenti in uno
dei comuni della Valle d'Aosta".
Presenti, votanti e favorevoli: 26
Presidente -
Votiamo l'articolo 1 nel testo così
emendato:
Articolo 1 - (Destinatari)
1. I contributi di cui all'articolo 6, comma 1, della legge
regionale 28 dicembre 1981, n. 85 (Norme per favorire l'inserimento
nella vita sociale delle persone con difficoltà psichiche, fisiche
e sensoriali) sono diretti a persone con incapacità motorie
permanenti, titolari di patente di categoria F, oppure, ai sensi
del decreto legislativo 30 aprile 1992, n. 285 (Nuovo codice della
strada), come modificato dal decreto legislativo 10 settembre 1993,
n. 360, titolari di patente automobilistica di categoria A, B e C
speciali, residenti in uno dei comuni della Valle d'Aosta.
Presenti votanti e favorevoli: 26
Presidente -
Passiamo alla votazione dell'articolo
2.
Presenti, votanti e favorevoli: 26
Presidente -
Passiamo alla votazione dell'articolo
3.
Presenti, votanti e favorevoli: 26
Presidente -
Passiamo infine alla votazione del
disegno di legge nel suo complesso.
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK