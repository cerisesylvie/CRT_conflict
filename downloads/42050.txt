Consiglio Regionale della Valle d'Aosta - Oggetto del Consiglio n. 1005 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1005 del 23 ottobre 2019 - Resoconto
OGGETTO N. 1005/XV - Interrogazione: "Mancata attuazione di
interventi da parte dell'Associazione Forte di Bard per migliorare
il proprio sito".
Rini (Presidente) -
Torniamo al punto n. 14 dell'ordine
del giorno. Per la risposta, la parola all'assessore Laurent
Viérin.
Viérin (AV) -
Riferirò alla Consigliera Minelli ciò che
l'Associazione Forte di Bard ha in qualche modo comunicato
attraverso una nota. Si chiede di "
conoscere le ragioni per cui
a distanza di sei mesi dalla discussione dell'interpellanza non si
siano ancora attuati da parte dell'Associazione Forte di Bard gli
interventi auspicati...
" diciamo sulla revisione di alcune
operazioni di visibilità. Allora, in riferimento
all'interrogazione, relativamente alla mancata attuazione del
miglioramento diciamo del sito del Forte di Bard, si segnala che
l'associazione si è immediatamente attivata in allora
nell'implementazione del contenuto nelle lingue francese, inglese,
come da impegni che si erano assunti. Sono state aggiornate e
tradotte le sezioni dedicate in particolare agli eventi e alle
news
, recependo le sollecitazioni a suo tempo ricevute, a
cui si fa riferimento di nuovo nella presente interrogazione.
La seconda cosa è che si comunica altresì e si riconferma che la
policy
adottata dall'Associazione Forte di Bard è stata
quella di dare priorità alle sezioni in lingua italiana,
quotidianamente aggiornata e all'aggiornamento dei principali
contenuti in lingua francese e inglese. Le grandi mostre che sono
in corso al momento sono tutte tradotte in francese e in inglese,
mentre per la mostra dedicata al Mont Avic è stata adottata la
scelta di traduzione in lingua francese. L'inserimento dei
contenuti principali legati agli eventi di maggiore importanza è
stato attuato e appare evidente dalla consultazione delle
pagine.
Per quanto riguarda invece il terzo aspetto, la constatazione
relativamente all'Hotel Cavour, si rileva che, da una semplice
consultazione dell'
home page
nelle versioni francese e
inglese del sito, si può ravvisare che è presente un apposito
banner
dedicato all'hotel, con rimando al sito dedicato alla
struttura, disponibile anch'esso nelle lingue italiano, francese e
inglese. Rispetto invece alle versioni spagnolo, cinese
semplificato e cinese tradizionale, si ribadisce che la scelta
adottata è stata quella di mantenere unicamente le informazioni sul
monumento non soggette a scadenza e di rimandare alla versione
inglese per quanto concerne la sezione dedicata alle mostre e agli
altri eventi. Infine dai dati inerenti gli accessi dei visitatori
stranieri al sito emerge la prevalenza dell'utilizzo della lingua
francese e inglese.
Per quanto attiene la presenza dei turisti tedeschi presso il
Forte di Bard, durante l'ultimo periodo di rilevazione 2018 le
presenze dei tedeschi ammontano a 655 sul totale degli stranieri di
11.500, gli addetti all'accoglienza rilevano che i turisti
stranieri di madrelingua diversa dal francese e dall'italiano si
rivolgono abitualmente in lingua inglese, che risulta la più
veicolare per la comunicazione internazionale. Per tutte le altre
informazioni, io direi che è sufficiente rivolgersi
all'associazione, anche nello spirito della precedente iniziativa,
il cui spirito condivido su alcune fondazioni o enti
pararegionali... il lavoro che è stato fatto nel campo in oggetto è
stato quello di far uscire la parte amministrativa, cioè del
politico di turno dall'associazione, come anche dalla fondazione
turistica, la cui presidenza era in capo a questo assessorato, a
quest'Assessore, è stata fatta una scelta diversa. Quello che è da
rilevare in questa iniziativa è che le sollecitazioni all'interno
dell'associazione sono state recepite attraverso un lavoro che è
work in progress
e che quindi in questo senso si sta
lavorando.
Presidente -
Per la replica, la parola alla collega
Minelli.
Minelli (RC-AC) -
Io ho fatto questa interrogazione in
data 20 settembre e sia durante l'estate, sia poi in quei giorni
sul sito alcune delle cose che sono state evidenziate, alcune
pagine non erano tradotte nelle varie lingue. Nel frattempo possono
essere state fatte delle modificazioni. In particolare però noto
una contraddizione, è stata letta la nota del Forte e si è
verificato che, oltre all'italiano, e ovviamente al francese come
seconda lingua, la lingua veicolare più utilizzata è la lingua
inglese, però è stato anche detto che la mostra sul Monte Avic
attualmente in visione al Forte è soltanto in francese ed è stata
soltanto tradotta in francese ed è, a mio avviso, un po' in
contraddittorio con quanto si dice rispetto alla frequentazione del
sito da parte di fruitori in lingua inglese. Credo anche che ci sia
un aspetto che non è stato evidenziato, ma che vale la pena
prendere in considerazione. Per il cinese semplificato e il cinese
tradizionale si rimanda alla pagina in inglese e mi sembra che sia
abbastanza ovvio e anche opportuno, io mi chiedo però se queste due
lingue: cinese semplificato cinese tradizionale, debbano per forza
comparire nel sito del Forte di Bard e non sia meglio invece
potenziare altre lingue. Ricordo che abbiamo una quantità di
turisti, di visitatori soprattutto in Bassa Valle, nelle vallate
della Bassa Valle che sono turisti di lingua tedesca e parlo di
tedeschi, austriaci, irlandesi che utilizzano comunque il tedesco.
Io credo che una fondazione come questa... il Forte di Bard non è
un piccolo sportello turistico del Comune più piccolo della Valle
d'Aosta, è il Forte di Bard e uno sforzo in questo senso per essere
continuamente aggiornati sulle varie lingue, e soprattutto sulle
tre veicolari, deve essere fatto per tutte le sezioni del sito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK