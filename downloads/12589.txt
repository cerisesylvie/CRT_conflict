Consiglio Regionale della Valle d'Aosta - Oggetto del Consiglio n. 3505 del 30 giugno 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3505 del 30 giugno 1992 - Resoconto
OGGETTO N. 3505/IX Situazione di sicurezza al Pronto Soccorso
di Aosta.
(Interrogazione)
Presidente
Do lettura dell'interrogazione presentata dal
consigliere Gremmo:
Interrogazione Premesso che i sanitari dell'Ospedale di Aosta
da tempo avanzano la richiesta di una presenza fissa di agenti per
almeno 14 ore al giorno presso il Pronto Soccorso;
atteso che tale richiesta appare più che legittima, visto che
attualmente il servizio di vigilanza viene svolto solo in maniera
saltuaria in un luogo ove arrivano anche tossicodipendenti,
disadattati e persone coinvolte in risse,
si interroga
il Signor Presidente della Giunta per conoscere la reale
situazione di sicurezza al Pronto Soccorso di Aosta e quali misure
si intendano mettere in essere per garantire la piena incolumità di
medici, sanitari, degenti e cittadini e se, in particolare, non si
ritenga opportuno istituire una presenza fissa di agenti di
polizia.
Presidente
Ha chiesto di parlare l'Assessore alla
Sanità ed Assistenza Sociale, Cout.
Cout (PCI-PDS)
Per ciò che riguarda questa
interrogazione abbiamo sentito la direzione sanitaria e il
responsabile dell'Unità operativa di medicina di emergenza ed
accettazione e ci risulta che in effetti c'è un solo agente di
pubblica sicurezza in Pronto Soccorso per sei ore al giorno, cioè
nel corso della mattina dalle ore 8.00 alle 14.00. Di regola in
effetti non viene sostituito e in passato è anche vero che gli
agenti che si alternavano erano due.
Abbiamo sentito cosa poteva essere fatto, abbiamo sentito la
pubblica sicurezza, ma abbiamo dovuto appurare che hanno dei grossi
problemi proprio per carenza di personale. Fra l'altro questi
problemi non sembra che vadano incontro a soluzioni immediate; ieri
il Consigliere Gremmo non era presente e è stato fatto presente in
Consiglio ed è stato discusso, la situazione più difficile ancora
che si verrà a creare con le scelte che sembra siano state
individuate per ciò che riguarda il carcere di Brissogne.
Per ciò che riguarda gli agenti di pubblica sicurezza, ci sembra
che in questo momento non vi possa essere una soluzione, anche se
l'impegno è di verificare quanto può essere fatto perché possano
essere maggiorate le ore di presenza degli agenti o l'alternanza di
uno o più di essi.
L'impegno che noi possiamo prendere è di verificare con l'U.S.L.
se è possibile e, come è stato fatto in altri casi, eventualmente
di sopperire a questo con degli agenti che non siano comunque di
pubblica sicurezza. Per questo l'impegno è che nel più breve tempo
possibile vedremo di avere un incontro e di definire quanto potrà
essere definito.
Confermo che per il momento, per quanto riguarda la pubblica
sicurezza, non c'è stata prospettata purtroppo una soluzione per
questioni ovvie di carenza di agenti.
Presidente
Ha chiesto di parlare il Consigliere Gremmo,
ne ha facoltà.
Gremmo (UAP)
Intanto grazie per aver avuto una volta
tanto la cortesia di rinviare a oggi, siccome ieri ero in qualche
maniera impedito a essere presente e me ne scuso. Le provocazioni e
le persecuzioni si pagano fino in fondo, a me non importa niente,
quindi chiuso.
Stavo dicendo: ringrazio l'Assessore per la risposta di buona
vo-lontà, del resto conosco la sua disponibilità a cercare di
affrontare i problemi. Certamente io sono insoddisfatto per la
situazione gene-rale dell'ordine pubblico, proprio per quanto
attiene i momenti che più da vicino interessano la vita ed i
bisogni dei cittadini.
Nel presentare, l'altro giorno, ho sentito a una televisione
privata un commentatore politico che diceva "ah, Gremmo è abituato
a pescare nel torbido quindi è logico che tiri fuori queste cozze".
Sarà magari forse vero che io sono abituato a pescare nel torbido,
ma certamente il problema della sicurezza di questo Pronto Soccorso
è un problema drammatico.
Mi sembra veramente strano che la Questura si trinceri dietro a
delle scuse un po' semplicistiche, mentre prendo per buona, ma per
buona davvero, la voglia di sopperire a questa carenza con degli
agenti privati. Certo avrà un costo, ma se per garantire una
sicurezza che adesso non c'è, si va ad impegnare qualche cosa
sarebbe veramente una buona soluzione.
Io mi auguro che l'Assessore riesca a fare questo incontro con
l'U.S.L. in tempi ragionevoli e che le risposte siano appunto
concrete. Tra l'altro credo che la spesa per questo non sarebbe poi
così eccessiva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK