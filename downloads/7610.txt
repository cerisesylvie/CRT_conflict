Consiglio Regionale della Valle d'Aosta - Oggetto del Consiglio n. 3756 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3756 del 9 maggio 1988 - Resoconto
OGGETTO N. 3756/VIII - ACQUISTO DI UN'AREA DI TERRENO DI
PROPRIETÀ DELLA SOCIETÀ "SIMA S.r.l.", CON SEDE IN
PONT-SAINT-MARTIN, PER L'AMPLIAMENTO DEL COMPLESSO IMMOBILIARE DI
PROPRIETÀ REGIONALE SITO IN COMUNE DI CHARVENSOD, DA DESTINARE AD
ATTIVITÀ COMMERCIALE ED INDUSTRIALE DELLA DITTA CHENEVIER. -
APPROVAZIONE ED IMPEGNO DI SPESA.
PRESIDENTE:
Do lettura della deliberazione in
oggetto:
IL CONSIGLIO
DELIBERA
1°) di dichiarare che l'immobile oggetto di acquisto da parte
dell'Amministrazione regionale sarà destinato alla realizzazione di
opere di pubblica utilità.
2°) di approvare l'acquisto per il prezzo a corpo di Lire
362.712.000 oltre I.V.A., dell'area di terreno, della superficie di
mq. 8636 di proprietà della Società "SIMA s.r.l.", con sede in
Pont-Saint-Martin, per l'ampliamento del complesso immobiliare di
proprietà regionale sito in Comune di Charvensod, località Plan
Félinaz, censita a Catasto Terreni del detto Comune come
segue:
F. 3 n. 49 (ex 49/a) mq. 922
n. 50 (ex 50/a) mq. 599
n. 110 (ex 110/a) mq. 2797
n. 111 mq. 3190
F. 3 n. 170 (ex 49/b) mq. 195
n. 171 (ex 50/b) mq. 10
n. 172 (ex 110/b) mq. 923
TOTALE mq. 8.636
3°) di stabilire che la Società venditrice si impegni, a
proprie cure e totali spese, prima della stipula del l'atto
notarile di trasferimento, a completare le opere di risanamento
dell'area e più precisamente:
- riempimento, stesa e costipazione di misto integrale di
fiume per uno spessore medio di circa mt. 0,35, per una superficie
di circa 7.000 mq. sui mappali nn. 110 - 111 e 172;
- pavimentazione parziale della detta area risanata per una
superficie di circa mq. 1.800 sul mappale n. 111, a sud, con
fornitura e stesa di strato di collegamento (BINDER) in
conglomerato bituminoso steso con vibrofornitrice e cilindrato con
rullo per uno spessore di cm. 6 compressi e con fornitura e stesa
di manto di usura in conglomerato bituminoso in strato di cm. 3
compressi.
I lavori sopraelencati dovranno essere effettuati a perfetta
regola d'arte e saranno controllati da un tecnico dell'Assessorato
ai Lavori Pubblici che dovrà dare il proprio benestare.
4°) di approvare ed impegnare la spesa complessiva di Lire
428.000.160 (quattrocentoventottomilionicentosessanta) I.V.A.
compresa, finanziandola con imputazione al cap. 36300 del bilancio
preventivo della Regione per l'anno 1988 ("Spese per l'acquisto e
la costruzione di beni patrimoniali da destinare ad interventi nel
settore industriale"), che presenta la necessaria
disponibilità.
5°)
di delegare alla Giunta regionale l'adozione di
ogni provvedimento di esecuzione per addivenire alla stipulazione
dell'atto notarile di compravendita dell'immobile di cui si tratta
e, in particolare, per la designazione del Notaio rogante, per la
liquidazione delle relative spese nonché per gli eventuali
accertamenti circa la consistenza e l'intestazione catastale
dell'immobile da acquisire.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
A mio parere, questo acquisto, insieme a
quello di cui si tratta al punto n. 43 dell'ordine del giorno, fa
parte di una buffa trattativa.
Intanto c'è una contraddizione tra il titolo dell'oggetto e la
parte deliberativa. Nel primo, infatti, si dice:
"Acquisto di un'area di terreno... da destinare ad attività
commerciale ed industriale della ditta Chenevier..."; mentre nella
seconda si delibera: "... che l'immobile oggetto di acquisto da
parte dell'Amministrazione regionale sarà destinato alla
realizzazione di opere di pubblica utilità"...
(...INTERRUZIONE del Presidente ROLLANDIN...)
... Della ditta Chenevier? Non si era capito e non è scritto
nella deliberazione.
Un secondo problema più importante, invece, è in relazione
all'oggetto n. 43 e cioè alla vendita alla SIMA di uno stabilimento
industriale dell'ex INTEVA, in Comune di Pollein. Da una parte noi
abbiamo 8.600 metri quadrati di un terreno irregolare che, tra
l'altro, non è neppure in buone condizioni, tant'è vero che la
Regione chiede che sia pavimentato, riempito e che vi si facciano
altri lavori; dall'altra, invece, esiste un terreno di 8.700 metri
quadrati, cintato a regola d'arte, com'è detto nella deliberazione,
comprendente anche un bello stabilimento, che è valutato allo
stesso prezzo del terreno precedente, con una leggera differenza di
40 o 50 milioni.
Valutando i terreni allo stesso modo, quello che noi vendiamo
alla società SIMA, visto che comprende anche uno stabilimento,
dovrebbe avere un prezzo decisamente superiore rispetto a quello
del terreno che ci viene dato e che è privo di qualsiasi
costruzione...
(...INTERRUZIONE del Presidente ROLLANDIN...)
... Sì, ma poiché la differenza di prezzo è veramente
insignificante, ne vorremmo sapere la ragione.
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
Je voudrais répondre à l'observation de
M. Sandri, qu'il faudrait examiner cet objet avec l'objet n° 43: il
s'agit d'un échange de terrains. Il y a les terrains, dont parlait
M. Sandri, qui sont à la Commune de Charvensod et ont fait l'objet
d'un réaménagement général; ceux-ci sont indispensables pour
l'activité actuelle de l'entreprise Chenevier d'une part et,
d'autre part, pour le futur, car on pourrait encore utiliser une
partie de ce terrain, une partie étant destinée au bois nécessaire
pour le travail.
Un détail qui a été passé sous silence dans la délibération: en
même temps, pour libérer la zone située près de l'ex-Agraria, on a
demandé à Chenevier de transférer toute l'activité dans la zone du
nouvel établissement, pour permettre de réaliser là les bureaux de
l'"Intendenza di Finanza" et pour les nouvelles Postes.
Par conséquent le jeu a été quelque peu difficile du fait qu'il
convenait de mettre d'accord Chenevier d'une part, pour lui
permettre de transférer son activité en totalité et, d'autre part,
reprendre une partie du terrain intéressant l'autre entreprise qui
allait vendre à l'Administration régionale et en partie aussi,
donc, à Chenevier, le terrain.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti: 27
Votanti: 21
Favorevoli: 20
Contrari: 1
Astenuti: 6 (Aloisi, Bajocco, Cout, Dolchi, Mafrica e
Millet)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK