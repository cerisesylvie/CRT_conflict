Consiglio Regionale della Valle d'Aosta - Oggetto del Consiglio n. 3080 del 7 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3080 del 7 ottobre 1987 - Resoconto
OGGETTO N. 3080/VIII - INTENDIMENTI PER UN DEFINITIVO ASSETTO
DELLE SCUOLE MATERNE DI AOSTA. - (Interpellanza)
PRESIDENTE:
Do lettura dell'interpellanza in oggetto,
presentata dai Consiglieri Cout e Mafrica:
INTERPELLANZA
Si parlava prima dell'estate del passaggio delle scuole
materne comunali di Aosta alla scuola materna regionale.
Sono però venuti alla luce non pochi problemi, soprattutto
per il passaggio delle maestre da un ruolo all'altro, problemi che
dovevano essere risolti prima dell'inizio dell'anno scolastico e
comunque prima che le scuole materne cambiassero tipo di
gestione.
È iniziato l'anno scolastico e per quest'anno la gestione
delle materne di Aosta rimane al Comune.
I sottoscritti Consiglieri regionali
INTERPELLANO
l'Assessore alla Pubblica Istruzione per sapere:
- come ha la Giunta affrontato i problemi aperti e quali sono
le sue intenzioni per una loro soluzione e per un definitivo
assetto delle scuole materne di Aosta.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Prima della scorsa estate si era parlato
del passaggio delle scuole materne del comune di Aosta alla scuola
materna regionale. Già allora erano emersi diversi problemi
relativi al passaggio delle maestre da un ruolo all'altro, al
riconoscimento dell'anzianità di servizio, delle anzianità
economiche e dell'anno di prova, allo stipendio... Evidentemente
questi problemi non sono stati risolti, perché all'apertura del
nuovo anno scolastico le scuole materne di Aosta sono ancora
gestite dal Comune.
Ci risulta, comunque, - ma gradiremmo, in merito, alcuni
chiarimenti dell'Assessore - che esistono ancora dei problemi per
il passaggio delle scuole materne di Aosta dalla gestione comunale
a quella regionale. Ci sembra, ad esempio, che anche in Consiglio
comunale, in occasione della discussione che ha preceduto la
decisione di mantenere tali scuole sotto la gestione comunale,
siano emerse delle posizioni contrarie a tale passaggio.
Con questa interpellanza vorremmo conoscere i problemi aperti e,
se la questione non è chiara, come noi immaginiamo, vorremmo
chiedere all'Assessore se sia disponibile ad affrontare il
problema, senza contrastare la volontà del Comune o quella degli
insegnanti, e facendo anche in modo che tutti vedano un po' più
chiaro in tutta la questione.
Proprio perché ci sono pareri diversi tra i consiglieri comunali
e tra gli stessi insegnanti, mi sentirei di proporre un incontro,
in sede di Commissione consiliare permanente, con rappresentanti
comunali sia della maggioranza sia della minoranza, e con una
rappresentanza delle maestre e delle organizzazioni sindacali, per
dar modo a tutti di capire qualcosa di più in questa
"stramaledetta" e complicata questione.
In presenza di tale disponibilità potremmo, al limite, evitare,
cosa più o meno gradita, di approfondire in Consiglio la questione,
per consentire una discussione più articolata in sede di
Commissione. In questo momento mi sembra molto opportuno per tutti
cercare di comprendere un po' di più la questione, prima di
assumere una qualsivoglia decisione, ovviamente senza andare contro
le aspettative o la volontà di nessuno, ma nel rispetto delle
giuste esigenze delle maestre e dei vari indirizzi del Consiglio
comunale.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
J'accepte la requête du conseiller Cout en
ce qui concerne l'organisation des réunions et la possibilité pour
les représentants des institutrices et des syndicats d'y
participer, à côté des conseillers régionaux, même si je pense que
la question du passage des écoles maternelles de la Ville d'Aoste à
la Région est très claire, d'autant que l'on en parle depuis très
longtemps.
Il est néanmoins une question qui demeure insupportable: le
personnel enseignant de l'école maternelle de la commune d'Aoste
prétend ce que l'on ne peut pas faire, c'est-à-dire le passage
direct des cadres communaux aux cadres régionaux. Chacun sait que
cela n'est pas possible et, partant, la Junte a prévu un programme
susceptible d'aider les enseignants à effectuer ce passage, à
savoir l'organisation de cours de préparation à un concours spécial
pour le personnel de la ville d'Aoste.
Je tiens à souligner cela et il a même été rappelé aux
enseignantes qui ont suivi un cours de recyclage en septembre en
vue de la préparation au concours, qu'elles se trouvent dans une
situation privilégiée par rapport aux enseignantes d'Italie, car
les autres participent à des concours normaux; elles, en revanche,
participent à un concours spécial, réservé à la commune d'Aoste,
qui a été obtenu comme modification à la loi 326 par le Parlement
italien. De plus, elles auront la possibilité de suivre des cours
spéciaux aux fins du concours. Il s'agit donc d'une situation
privilégiée.
Une autre question: le traitement mensuel des enseignantes
compte tenu de l'activité exercée à un certain moment dans la
commune d'Aoste. Vous savez que la commune n'avait pas présenté les
documents nécessaires à la reconnaissance des sections d'école
maternelle dans la commune.
Tous les calculs ont été réeffectués; nous avons recherché tous
les documents possibles et imaginaires pour parvenir à évaluer le
plus grand nombre possible d'années d'activité des institutrices et
nous avons distribué, début septembre, les résultats de cette
recherche aux institutrices.
Ainsi, toutes les institutrices auraient, par leur passage dans
les cadres régionaux, des avantages économiques.
Je répète que je suis disposé à redire ces choses en commission.
M. Cout peut se mettre en contact avec le président de la
commission et nous concorderons une date pour faire cette
réunion.
Si dà atto che alle ore 11,43 assume la Presidenza il Vice
Presidente DOLCHI.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
È importante che in Vale d'Aosta ci siano
dei servizi efficienti e che la scuola funzioni, sia quella gestita
dal Comune sia quella gestita dalla Regione, e che le differenze
siano solo di competenze e di gestione. Non dobbiamo stupirci,
però, che il Comune di Aosta, nella ricerca di una giusta
rivendicazione su di un servizio che gli è proprio, così come lo è
in tutte le città d'Italia dove gli asili sono organizzati dal
Comune, abbia espresse delle posizioni diverse che mettono in
discussione le sue stesse competenze sulle funzioni che gli sono
proprie e su quelle che, eventualmente, gli vengono demandate dalla
Regione.
Non sembra, quindi, che si tratti solo del tentativo del Comune
di liberarsi di tale servizio, perché qualcuno ipotizza che sia in
atto un processo di "dimagrimento" con il quale il Comune
cercherebbe di liberarsi anche delle cooperative, alle quali è
affidato tale servizio. Si tratta, quindi, di posizioni e analisi
diverse, viste da ottiche diverse.
L'Assessore Faval ritiene che la questione sia molto chiara: si
tratterebbe, cioè, di passare alla Regione la gestione delle scuole
materne comunali. Questo è il suo punto di vista. Direi, però, che
quando si parla delle richieste degli insegnanti occorrerebbe fare
molta attenzione. Si potrà trattare, magari, di richieste assurde,
però prima di definirle tali bisognerebbe cercare una soluzione
possibile, perché io, ad esempio, mi sentirei di considerarle
richieste giuste.
Se è vero, infatti, che il Comune di Aosta, per alcuni anni non
ha chiesto l'autorizzazione per gestire il servizio e, di
conseguenza, le insegnanti non si sono viste riconoscere
l'anzianità che sarebbe loro spettata, non si può far ricadere tale
responsabilità sulle insegnanti. Direi, pertanto, che sarebbe
opportuno cercare una soluzione attraverso l'emanazione di una
legge o attraverso un'assunzione a sanatoria.
La riunione da me proposta, quindi, non ha lo scopo di sentirci
ripetere ancora una volta dall'Assessore la ragione delle sue
scelte, ma quello di capire le esigenze di tutti per cercare le
eventuali soluzioni possibili. La linea dell'Assessore, infatti, è
molto chiara e se egli si dichiara disponibile solo a tornare ad
illustrarci la sua posizione, che prevede il passaggio delle
insegnanti dalla scuola materna comunale a quella regionale,
cercando altresì di risolvere le questioni risolvibili e
tralasciando quelle che, a suo parere, non lo sono, la riunione non
avrebbe alcuna ragion d'essere. Se, invece, conveniamo sulla sua
utilità, è necessario che essa abbia delle finalità produttive,
altrimenti credo che se ne possa fare anche a meno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK