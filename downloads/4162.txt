Consiglio Regionale della Valle d'Aosta - Oggetto del Consiglio n. 504 del 28 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 504 del 28 ottobre 1981 - Resoconto
OGGETTO N. 504/81 - PROPOSTA DI REGOLAMENTO CONCERNENTE:
"REGOLAMENTO INTERNO PER L'AMMINISTRAZIONE E CONTABILITÀ DEL
CONSIGLIO REGIONALE".
Presidente -
Do lettura della relazione che è stata
predisposta dagli uffici in relazione all'argomento posto in
discussione e richiamo l'attenzione del Consiglio sul fatto che si
tratta di modifiche di carattere tecnico che l'ufficio di
Presidenza ha ritenuto di proporre al Consiglio regionale sulla
base dell'esperienza avuta in questi due anni:
L'esperienza di quasi due anni di gestione contabile autonoma
del Consiglio regionale, insieme a positive valutazioni per la
raggiunta autonomia funzionale dell'organo legislativo, ha
suggerito la necessità di apportare alcune modificazioni al
Regolamento interno per l'amministrazione e la contabilità
approvato dal Consiglio con provvedimento n. 340, in data 28 luglio
1979, e pubblicato sul Bollettino Ufficiale della Regione n. 8, in
data 30 agosto 1979.
Le modificazioni, che si propone di apportare, al Regolamento
in vigore, possono essere così sintetizzate:
- Articolo 2
Gli ultimi due commi sono modificati per consentire
all'Ufficio di Presidenza di adottare i provvedimenti di storno di
fondi da un capitolo all'altro del bilancio, salvo convalida del
Consiglio in sede di Consuntivo.
Pare infatti opportuno modificare la precedente normativa che
prevedeva, per gli storni, la stessa procedura necessaria per
operare le variazioni di bilancio.
- Articolo 3
Come per l'articolo precedente si semplifica la procedura per
l'approvazione dei prelievi dal fondo di riserva per l'eventuale
integrazione dei capitoli di bilancio il cui stanziamento si
dimostrasse deficitario.
- Articolo 4
Al 2° comma è stato aggiunto l'inciso "dell'anno cui si
riferisce il conto". Con tale modifica la sostituzione dei
Consiglieri della Commissione che provvede al riscontro del Conto
Consuntivo, è limitata a coloro che hanno fatto parte dell'Ufficio
di Presidenza nell'anno cui si riferisce il Conto.
L'ultimo comma
del precedente testo, che prevedeva la
compilazione del conto di esercizio e del conto patrimoniale, è
stato soppresso perché il conto di esercizio coincide con il
rendiconto generale e perché il patrimonio del Consiglio è compreso
in quello dell'Amministrazione regionale.
- Titolo II
Se si esclude la modificazione in aumento dell'anticipazione
del fondo di economato (da £ 500.000 a £ 10.000.000), che peraltro
è una partita di giro, le modificazioni agli articoli del titolo II
non sono di carattere sostanziale in quanto tendono a definire
meglio le procedure di riscossione, impegno, liquidazione e
pagamento delle entrate e delle spese, prevedendo altresì la
possibilità di surrogazione di firma dei mandati in casi di assenza
o impedimento.
Si propone pertanto al Consiglio di approvare le
sopradescritte modificazioni al Regolamento interno per
l'amministrazione e la contabilità, contenute nell'unita proposta
di regolamento che, per facilità di consultazione, è stata
predisposta in modo da abrogare e sostituire il precedente
articolato.
Presidente -
Passiamo all'esame dell'articolato.
Do lettura dell'art. 1:
TITOLO I
BILANCIO DI PREVISIONE E CONTO CONSUNTIVO
Art. 1
(Della Gestione)
Alla gestione dei fondi a disposizione del Consiglio
regionale provvede l'Ufficio di Presidenza del Consiglio. I
controlli sulla gestione del bilancio del Consiglio si realizzano
all'interno del Consiglio.
Presidente -
Metto in approvazione l'art. 1 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 2:
Art. 2
(Approvazione del bilancio)
L'ufficio di Presidenza predispone, entro il mese di
settembre, il progetto di bilancio annuale per il funzionamento del
Consiglio e dei suoi uffici, e lo presenta al Consiglio per
l'approvazione.
Intervenuta l'approvazione da parte del Consiglio, l'Ufficio
di Presidenza trasmette il bilancio alla Giunta, perché iscriva nel
bilancio generale della Regione le risultanze dei relativi capitoli
di spesa.
Le entrate e le spese di bilancio sono ripartite in Titoli,
Sezioni e Categorie e distinte in Capitoli e Articoli.
Agli storni di fondi da un articolo all'altro dello stesso
capitolo o da un capitolo all'altro provvede l'Ufficio di
Presidenza, con propria deliberazione da convalidare dal Consiglio
in sede di consuntivo.
Alle variazioni di bilancio che comportino aumenti o
diminuzioni del fabbisogno totale l'Ufficio di Presidenza provvede
con le modalità previste dal 1° e 2° comma del presente articolo
per le conseguenti variazioni di bilancio.
Presidente -
Metto in approvazione l'art. 2 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 3:
Art. 3
(Fondo di riserva)
Per provvedere ad eventuali deficienze delle assegnazioni di
bilancio è iscritto nel bilancio di previsione un fondo di
riserva.
Il prelevamento da tale fondo di riserva si effettua mediante
storni, con deliberazione dell'Ufficio di Presidenza, da
convalidare dal Consiglio in sede di consuntivo.
Presidente -
Metto in approvazione l'art. 3 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 4:
Art. 4
(Conto consuntivo)
In conto consuntivo, preparato dall'Ufficio di Presidenza e
accompagnato da una esauriente relazione, è sottoposto entro il 30
giugno dell'anno successivo all'anno finanziario cui si riferisce
al riscontro della I^ Commissione consiliare permanente (Affari
Generali, Finanze, Programmazione, Decentramento e
Partecipazione).
I componenti l'Ufficio di Presidenza dell'anno cui si
riferisce il conto, che siano anche membri della predetta
Commissione non possono partecipare al riscontro e saranno
sostituiti, in tale sede, da altri Consiglieri designati
tempestivamente, ove possibile, dal Gruppo consiliare di
appartenenza, oppure dalla Conferenza dei Capigruppo.
Il conto consuntivo, corredato dal parere della Commissione
di cui al 1° comma, è presentato dall'Ufficio di Presidenza
all'approvazione del Consiglio.
Presidente -
Metto in approvazione l'art. 4 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 5:
Art. 5
(Accredito dei fondi)
Approvato e reso esecutivo il bilancio della Regione, il
Presidente della Giunta regionale accredita, mediante mandato
diretto, l'intero stanziamento del capitolo del bilancio della
Regione riguardante le spese del Consiglio regionale, a favore
dell'Istituto di Credito designato dall'Ufficio di
Presidenza.
Presidente -
Metto in approvazione l'art. 5 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 6:
TITOLO II
DELLE SPESE E DELLE ENTRATE
Art. 6
(Impegni)
Gli impegni di spesa sono deliberati dall'Ufficio di
Presidenza nei limiti degli stanziamenti di bilancio.
Gli schemi delle deliberazioni dell'Ufficio di Presidenza che
comportino impegni di spesa sono vistati dal Dirigente dei Servizi
di Segreteria della Presidenza del Consiglio per la verifica della
documentazione e della disponibilità dei fondi nei capitoli di
spesa.
Gli impegni di spesa, una volta deliberati, sono comunicati
all'Ufficio di Ragioneria ed Economato che ne cura la registrazione
nelle scritture contabili.
Presidente -
Metto in approvazione l'art. 6 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 7:
Art. 7
(Servizio di economato)
Allo scopo di provvedere alle spese minute di economato
l'Ufficio di Presidenza del Consiglio può disporre a favore del
Ragioniere Economo della Presidenza del Consiglio una anticipazione
di un fondo non superiore a £ 10.000.000.
Detto fondo dovrà essere reintegrato di volta in volta, sulla
base dei documenti giustificativi, con emissione di mandati da
imputare agli effettivi capitoli di spesa.
Alla fine dell'esercizio detto fondo dovrà essere rifuso alla
Tesoreria.
Presidente -
Metto in approvazione l'art. 7 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 8:
Art. 8
(Liquidazioni)
Alla liquidazione delle spese si provvede con deliberazione
dell'Ufficio di Presidenza.
Le proposte di liquidazione delle spese, corredate di copia
delle fatture o note di spesa, nonché delle attestazioni
concernenti la regolare esecuzione delle forniture, dei lavori e
delle altre prestazioni, dichiarate regolari dal competente Ufficio
di Ragioneria ed Economato, sono vistate dal Dirigente dei Servizi
di Segreteria e dal Presidente del Consiglio.
Presidente -
Metto in approvazione l'art. 8 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 9:
Art. 9
(Pagamenti)
I pagamenti sono disposti dal Presidente o, in caso di sua
assenza o impedimento, da un vice Presidente, con mandati
sottoscritti dallo stesso Presidente o vice Presidente, e
controfirmati dal Dirigente dei Servizi di Segreteria o altro
funzionario della Presidenza del Consiglio.
Presidente -
Metto in approvazione l'art. 9 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 10:
Art. 10
(Spese fisse)
Il pagamento delle indennità ed assegni spettanti ai
Consiglieri e delle altre spese fisse è ordinato sulla base di
ruoli compilati di volta in volta dall'Ufficio di Ragioneria ed
Economato del Consiglio e vistati dal Presidente del
Consiglio.
Presidente -
Metto in approvazione l'art. 10 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 11:
Art. 11
(Ordini di incasso)
Gli ordini di incasso, staccati dal bollettario a madre e
figlia, sono emessi sulla base dei titoli di entrata
definitivamente accertati e sono sottoscritti in maniera analoga a
quella prevista per i mandati di pagamento.
Presidente -
Metto in approvazione l'art. 11 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 12:
Art. 12
(Servizio di tesoreria)
Il servizio di tesoreria è affidato ad un Istituto di Credito
con convenzione da approvarsi dall'Ufficio di Presidenza.
Presidente -
Metto in approvazione l'art. 12 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 13:
Art. 13
È abrogato il Regolamento interno per l'amministrazione e la
contabilità del Consiglio regionale, approvato dal Consiglio con
provvedimento n. 340 in data 28 luglio 1979 e pubblicato sul
Bollettino Ufficiale della Regione n. 8 in data 30 agosto
1979.
Il presente Regolamento sarà pubblicato nel Bollettino
Ufficiale della Regione.
Presidente -
Metto in approvazione l'art. 12 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente -
Si passa alla votazione per scrutinio
segreto sul complesso della legge.
Esito della votazione a scrutinio segreto:
Presenti: 30
Votanti: 30
Maggioranza: 16
Favorevoli: 28
Contrari: 2
Il Consiglio approva.
Depuis 17h.
45 présidence du Président Dolchi
Giulio.
Presidente -
Ringrazio il Vice-Presidente Faval per la
collaborazione. Riprendiamo i lavori, dopo la votazione, sul
Regolamento interno per l'Amministrazione e Contabilità del
Consiglio regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK