Consiglio Regionale della Valle d'Aosta - Oggetto del Consiglio n. 324 del 10 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 324 del 10 febbraio 2021 - Resoconto
OGGETTO N. 324/XVI -Interpellanza: "Intendimenti in merito al
rifinanziamento del bonus alle piccole imprese valdostane".
Marguerettaz (Presidente) -
Adesso proseguiamo i lavori
con il punto n. 29 all'ordine del giorno. La parola al collega
Rollandin, per la presentazione.
Rollandin (PA) -
Molto brevemente, rifacendomi alla legge
n. 8 che credo sia stata una legge che ha giustamente valutato le
conseguenze della pandemia e che, proprio per tener conto delle
difficoltà occupazionali nei vari settori, ha previsto una serie
d'interventi a supporto del fatto che non c'è lavoro e quindi, per
tener conto di questo tema, sono stati previsti dei finanziamenti
importanti.
Tra l'altro, uno dei finanziamenti che erano stati previsti per
il 2020, per un importo pari a 3 miliardi e 700 mila euro legati al
fatto - è un'evidenza ancora adesso - che per la gran parte sono le
piccole società che sono nella situazione più difficile e che
prevedono che ci siano non più di tre dipendenti per ogni
azienda.
Ora credo che sia di tutta evidenza che le domande sono state
fatte in termini molto sostenuti, tant'è che - rispetto al primo
finanziamento di 3 miliardi e 700 milioni - le domande per i
contributi potevano pervenire solamente in tre giorni, a partire
dal 2 dicembre 2020, questi sono "fumati" e oggi siamo ancora in
pandemia.
Abbiamo bisogno d'intervenire sulle difficoltà che derivano dal
lavoro che manca, che non c'è; io non sto a farla troppo lunga,
tanto l'Assessore competente conosce bene la situazione, però è
importante sottolineare come sia necessario intervenire
nuovamente.
Quindi richiamando la delibera che era stata fatta il 24
novembre 2020 e preso atto appunto che le domande per richieste di
contributo che potevano essere in tre giorni praticamente sono
fumate; considerato lo stato attuale delle piccole imprese
valdostane che rimane ancora di grande disagio, chiediamo al
Governo quante siano state le domande complessive per ottenere il
contributo sopracitato, quante domande non siano state approvate
per mancanza di fondi e se sia intenzione - questa è la parte
principale - provvedere al reintegro delle somme destinate in
questa misura.
Va da sé che credo sia molto importante dare sotto questo
profilo delle possibilità, non dico dare speranze ma spiegare che
cosa si cercherà di fare per dare una risposta che credo va nella
direzione auspicata già dall'inizio dalla legge 8 che, come abbiamo
visto, ha confermato che le piccole imprese sono tante e tutte,
purtroppo, in difficoltà.
Quindi credo che non ci sia bisogno di aggiungere granché a
quanto l'Assessore conosce bene.
Presidente -
Per la risposta la parola all'assessore
Bertschy.
Bertschy (AV-SA) -
Grazie, collega Rollandin, diciamo che
riprende anche una sollecitazione del collega Baccega di questa
mattina. Il tema del lavoro è un tema sicuramente centrale in
questo momento e dobbiamo avere attenzione verso le imprese; il
nostro tessuto produttivo lo conosciamo, è un tessuto produttivo
fatto di piccolissime imprese, per fortuna di medio e grandi
imprese che danno risposta all'occupazione e danno risposta in
termini di sviluppo.
Rispetto alle azioni fatte con la legge 8, questa è una delle
tre misure messe in campo in quel momento e debbo dire che forse è
quella che sta funzionando meglio di tutte le altre, nel senso che
le risorse regionali sono più semplici da gestire delle risorse che
provengono dal fondo sociale europeo, dal FESR, per le regole che
poi stanno alla base dell'utilizzo di queste risorse.
Su questa misura, entro la fine del mese di febbraio tutte le
imprese che hanno chiesto l'anticipo saranno pagate, perché le
possibilità erano: o di ricevere l'anticipo o di essere pagate al
rendiconto.
È una misura che abbiamo inizialmente finanziato per 3 milioni e
700 mila euro, poi nella fase di discussione del bilancio è stato
aggiunto un altro milione e mezzo per arrivare a 5 milioni e
200.
Il bando è stato aperto dal 2 al 5 dicembre perché il problema
era dover impegnare i soldi in tempo utile per non perdere le
risorse, ma le risorse sono state utilizzate nel giro di poche ore
e quindi c'è assolutamente bisogno di rifinanziare questa misura e
d'impegnarci - e così vado alla conclusione e poi le darò una
risposta più analitica,- d'impegnarci, credo che questa sia la
sollecitazione che proviene dalla interpellanza, nel provvedimento
che ci apprestiamo a costruire sulla risposta al Covid, a dare
risposta a chi ha fatto domanda e alle altre imprese che
probabilmente in questi ultimi 2-3 mesi sono entrate in quella
situazione di crisi prevista dai criteri di assegnazione di queste
risorse.
"Quante siano state le domande complessive per ottenere il
contributo sopracitato": le domande sono state 924; "quante domande
non siano state approvate per mancanza di fondi", nel periodo dei
tre giorni vi sono 115 domande in attesa di finanziamento, ma la
misura complessiva alla quale dobbiamo traguardare - e così vengo
alla terza domanda - è la platea complessiva delle imprese, che è
molto più numerosa e credo che nel provvedimento che dovremo
costruire dovremo dare una risposta a chi ha già fatto domanda e
immaginare una risposta per chi invece non ha potuto far domanda,
ovviamente impostando un criterio di priorità per coloro che non
hanno ancora potuto percepire queste risorse, per evitare di avere
imprese che si troverebbero nella condizione di avere magari un
doppio contributo e chi invece nulla.
Da parte nostra c'è l'impegno a sostenere questa misura, perché
è una misura che dà una risposta importante sia alle imprese che
all'occupazione, si tratta del bando mantenimento occupazionale che
prevedeva un contributo di 5.000, 7.500 e 10 mila euro, a seconda
del numero di dipendenti delle imprese.
Rilevato come la misura sia una misura utile, c'è l'impegno da
parte nostra e raccogliamo la sollecitazione da parte vostra a
lavorare in questa direzione nei prossimi due mesi, con
l'applicazione dell'avanzo di amministrazione.
Presidente -
Per la replica, il collega Rollandin.
Rollandin (PA) -
Credo che sia di tutta evidenza, come ha
detto l'Assessore, che questo metodo ha funzionato, nel senso che
la presentazione nei due giorni e mezzo di quasi mille domande la
dice lunga.
Per adesso è stata pagata, se non ho capito male, solo una parte
minima, centoquindici, comunque il problema se c'è... perché la
sollecitazione era collegata anche con i movimenti finanziari che
dovranno a breve essere oggetto d'intervento per poter tener conto
delle situazioni: come lei ricordava, sono state presentate le
domande, devono essere pagate e in più ci sarà tutta un'altra serie
di domande che si aspetta di presentare da parte di chi non aveva
saputo subito perché presentare le domande in due giorni e mezzo
vuol dire che questi avevano già capito qual era la rotta che si
voleva seguire e si sono presentati nei tempi giusti, perché
presentare la domanda in tre giorni non è così banale.
Quello che è importante è la precisazione che si vada nella
direzione di rifinanziare - diciamo così senza entrare nel merito -
questa legge che obiettivamente ha funzionato, cosa che sapevamo
già, e questo vuol dire che comunque le piccole imprese sono quelle
che hanno sofferto di più.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK