Consiglio Regionale della Valle d'Aosta - Oggetto del Consiglio n. 1037 del 14 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1037 del 14 febbraio 1990 - Resoconto
OBJET N° 1037/IX - INITIATIVE POUR LA SECURITE' DE
L'INSTALLATION ATOMIQUE DU SUPERPHENIX DE CREYS-MALVILLE ET POUR
UNE POLITIQUE ENERGIQUE AUTONOME ET INDEPENDANTE (Approbation de
résolution et rejet de motion).
PRESIDENTE:
Do lettura della mozione presentata dal
Consigliere Riccarand ed iscritta al punto 30 dell'ordine del
giorno.
MOTION
RAPPELANT la consultation référendaire du mois de novembre 1987
dans laquelle le 76% des électeurs valdôtains avaient dit "oui" à
l'abrogation d'un article de loi qui autorisait l'ENEL à participer
à des programmes nucléaires à l'étranger;
CONSIDERANT: -
- les décisions prises par diverses autorités administratives
françaises de maintenir en service le surgénérateur de Superphénix
de Creys-Malville;
- les défectuosités déjà constatées sur cette installation
atomique;
- les conséquences incalculables pour les populations, la nature
et l'environnement d’un accident du surgénérateur
que ses promoteurs qualifient eux-mêmes prototype;
- les procédures déjà engagées par la ville de Genève, la
commune de Confignon ainsi que diverses associations suisses et
françaises (WWF, APAG, CONTRATOM, SPE, FRAPNA) en vue d'obtenir
l'arrêt du surgénérateur;
- la nécessité de mettre en évidence la protection des intérêts
des populations et des territoires face aux aléas des risques
technologiques;
le Conseil régional de la Vallée d'Aoste
DECIDE
1) de s'associer aux procédures de la ville de Genève, de la
commune de Confignon ainsi que des associations suisses et
françaises, ce aussi bien devant le Conseil d'Etat, le Tribunal
administratif de Grenoble que devant toute autre autorité
judiciaire;
2) de mandater le Gouvernement régional de la Vallée d'Aoste
pour entreprendre, dans les plus brefs délais, les démarches
nécessaires pour se joindre à ces procédures
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
In questo Consiglio si è già parlato più
volte della centrale nucleare francese di Creys-Malville
"Superphoenix", specie alcuni anni fa, quando in Valle d'Aosta
iniziò la costruzione dell’omonimo famoso
elettrodotto che avrebbe dovuto essere utilizzato per importare in
Italia energia nucleare prodotta da quella centrale nucleare. Anche
negli anni successivi si è continuato a seguire con particolare
attenzione le vicende della centrale di Creys-Malville, specie dopo
l'incidente di Chernobil.
Va detto e precisato che tale centrale in questo momento è unica
al mondo, nel senso che è diverse da tutte le altre centrali
nucleari che conosciamo, perché è un prototipo, cioè un tentativo
sperimentale, fatto su grande scale, per realizzare il cosiddetto
reattore autofertilizzante.
Si tratta di un reattore che durante il funzionamento usa un
combustibile che a sua volta viene prodotto durante il
funzionamento in quantità maggiore di quella occorrente per il suo
processo produttivo.
Il combustibile base è il plutonio, una sostanza artificiale,
non presente in natura, ma fortemente radioattiva ed estremamente
pericolosa per l'uomo e per la natura, che, attraverso il processo
realizzato nel reattore di Creys Malville, dovrebbe essere generato
in quantità sempre maggiore. Da qui discende anche un certo
interesse per la ricerca a scopo militare, che è connesso con il
reattore di Creys-Malville.
Questi tuttavia sono aspetti un po' marginali rispetto al
discorso che più ci interessa e cioè che questo reattore, che
contiene questa sostanza così pericolosa, non è sicuro. Non sono
sicure le centrali nucleari tradizionali, ma ancor meno sicuro è
questo prototipo, che pure è stato messo in funzione nonostante
l'esistenza di tutta una serie di incertezze nelle norme di
sicurezza e di prevenzione.
Che questa centrale non sia sicura è emerso in modo chiaro dopo
un paio d'anni di funzionamento, perché si è verificata una crepa o
un piccolo incidente, che si pensava non dovesse mai verificarsi o
che comunque si potesse verificare con una sola probabilità su
10.000 casi, che nel 1988 ha costretto a fermare l'attività del
Superphoenix. Tale impianto, infatti, è stato fermato per diversi
mesi, sono state spese diverse decine di miliardi, anzi diverse
centinaia di miliardi per riparare la piccola falla che si era
determinata, così che lo si è potuto rimettere in funzione
all'inizio del 1989.
Appena rimesso in funzione il reattore, è scattata una reazione
ancora più negativa contro questa centrale nucleare, non solo in
Francia, non solo nella zona intorno a Creys Malville ed intorno a
Lione, ma anche in altri Paesi ed in particolare nella
Svizzera.
I motivi di preoccupazione della Svizzera, e non solo della
Francia, rispetto a questa situazione sono determinati dal fatto
che, ad esempio, la città di Ginevra, che si trova a poco più di
100 chilometri in linea d'aria dalla centrale nucleare, sarebbe
fortemente investita dagli effetti radioattivi in caso di incidente
alla centrale di Creys-Malville.
Tale centrale, diversamente dalle centrali nucleari
tradizionali, è esposta ad un rischio di esplosione, proprio per il
suo diverso processo produttivo.
Un grave incidente in questa centrale determinerebbe
obbligatoriamente l'evacuazione di tutta la popolazione entro un
raggio di alcune centinaia di chilometri e quindi, evidentemente,
tutta la zona di Ginevra e tutta la Valle d'Aosta, oltre che la
Savoia, dovrebbero essere evacuate e probabilmente non potrebbero
più essere abitate o popolate.
Di fronte ad un rischio che i sostenitori del progetto ritengono
molto limitato, ma che comunque non è possibile escludere, si erge
una forte reazione internazionale contro questa centrale nucleare.
Da circa un anno, infatti, si è costituito un Comitato europeo
contro il Superphoenix, che ha sede a Ginevra e raggruppa tutta una
serie di associazioni, di enti pubblici e di privati cittadini, che
si sono mobilitati contro il reattore nucleare e che nel prossimo
mese di aprile, in occasione dell'anniversario dell'incidente di
Chernobil, intende organizzare una manifestazione a livello Europeo
contro il reattore nucleare di Creys-Malville, che tra l'altro si è
dimostrato un fallimento anche dal punto di vista economico.
Sappiamo tutti che tale reattore è gestito da una società
internazionale, la "Nersa", costituita dall'ente per l'energia
elettrica francese, dall'ENEL italiana che vi partecipa al 33% e da
una piccola partecipazione tedesca e belga, che ormai ha investito
somme spaventose in questa centrale, con degli scarsissimi
risultati in termini di produzione, tant’è che
l'energia elettrica prodotta dalla centrale di Creys Malville è la
più cara esistente sul mercato, perché i costi sono eccessivamente
elevati. Ora, si sta addirittura prospettando l'ipotesi di chiudere
questa sperimentazione, anche perché l'altro prototipo simile, che
avrebbe dovuto essere costruito a Kalkar in Germania, non è mai
partito, proprio per la forte opposizione, anche a livello tedesco,
contro questo tipo di centrali nucleari.
A tutto ciò va aggiunto un altro particolare importante. Nel
novembre 1987, come ben sappiamo, in Italia si è svolto un
referendum sulle centrali nucleari. Uno dei tre quesiti riguardava
la partecipazione dell'ENEL ad operazioni o comunque a consorzi di
iniziative nucleari all'estero e si riferiva soprattutto alla
partecipazione dell'ENEL alla centrale di Creys-Malville.
Sappiamo che la stragrande maggioranza degli elettori, pari a
circa l’80% (78% in Valle d'Aosta), ha espresso un
voto contrario alla partecipazione dell'Italia e dell'ENEL a
progetti nucleari all’estero, anche in coerenza con
la decisione di smantellare le centrali nucleari in Italia e di non
crearne di nuove. Sappiamo anche che è sul tappeto un'ipotesi di
uscita dell'ENEL da questa partecipazione, che però non si è ancora
realizzata, perché l’ENEL si nasconde un pochino
dietro una disquisizione giuridica, sostenendo che l'esito del
referendum non è vincolante rispetto ad un contratto o ad una
convenzione stipulati prima del referendum, anche se tale
partecipazione comporta nuovi impegni e nuove spese nella fase
successiva.
Possiamo dire, comunque, che dal punto di vista giuridico è
aperto il confronto, specie in sede parlamentare, fra chi sostiene
che l'ENEL deve subito uscire e chi sostiene invece che l'ENEL può
rimanere ancora, sia pure temporaneamente, nella società.
Io credo che anche la nostra Regione, che è una realtà
territoriale molto vicina alla zona della centrale nucleare di
Creys-Malville, debba dare un segnale ben preciso rispetto alla
pericolosità di tale centrale ed alla necessità di arrivare ad una
sua chiusura. Si possono seguire diverse strade o diverse forme di
mobilitazione...
(...Interruzione...)
... Tuttavia ce n’è una particolarmente
interessante e forse molto incisiva, anche perché non richiede un
grosso sforzo alla nostra Regione, consistente nell'associarci,
come Regione, alle iniziative già assunte dalla città di Ginevra,
da altri due comuni svizzeri e da una serie di associazioni
svizzere e francesi, nonché di privati cittadini, nei confronti
degli organi di giustizia amministrativa per impedire il
mantenimento in funzione o la riapertura del ciclo produttivo del
Superphoenix.
Va precisato inoltre che in questo momento la centrale è
nuovamente ferma, nel senso che, dopo la sua prima riapertura,
avvenuta nel mese di gennaio, ha funzionato sino al settembre del
1989, quando la produzione è stata nuovamente fermata, per
consentire tutta una serie di necessarie verifiche e controlli
tecnici. La centrale, quindi, è ferma, ma c'è la forte intenzione
di rimetterla in funzione in tempi brevi.
Contro tale intenzione e contro tale struttura è avviata ormai
da circa un anno una vertenza giuridica in diverse sedi ed in
particolare di fronte al TAR di Grenoble, che è il tribunale
amministrativo regionale competente per la regione Rhône-Alpes e di
fronte al Consiglio di Stato francese. Queste cause giudiziarie,
come certamente avrete letto nel dossier che ho fatto pervenire ai
Capigruppo, sono gestite da due avvocati del Foro di Parigi, l'avv.
Christian Uglod e l'avv. Corinne Lepasse, che rappresentano tutte
le realtà territoriali, i comuni, le associazioni ed i privati che
hanno fatto questo ricorso.
E' chiaro che questa è solo una delle tante iniziative che si
possono fare nei confronti del Superphoenix, però è una iniziativa
particolarmente pregnante, perché va proprio a colpire la
legittimità giuridica del funzionamento del Superphoenix.
Evidentemente gli avvocati che si sono assunti il compito di
portare avanti questa vertenza si sono avvalsi di una serie di
perizie sul funzionamento e sui sistemi di sicurezza della
centrale, per cui dispongono di una documentazione che già
attualmente è a disposizione.
Il costo di partecipazione a questa causa non è elevato per la
nostra Regione. Alle realtà territoriali che si associano a questa
procedura il comitato richiede una partecipazione pari a cinquanta
centesimi svizzeri per abitante.
Trattandosi di una iniziativa incisiva, io credo che sarebbe
opportuna e fortemente significativa una partecipazione della
nostra Regione e potrebbe sollecitare altre partecipazioni od
iniziative di questo genere anche in Italia.
lo credo che una Regione come la nostra, che nel 1983, se ben
ricordo, ha già fatto una dichiarazione ufficiale di notevole
importanza, quando il Consiglio regionale ha dichiarato la Valle
zona denuclearizzata e territorio senza centrali nucleari, ed ha
già operato attivamente per porre fine alle iniziative in campo
nucleare sia civile sia militare, debba considerare questa
importante occasione per dare gambe e concretezza a quella
dichiarazione di principio aderendo ad una iniziativa che non ci
richiede degli sforzi particolari. Si tratta solo di attivare dei
contatti, perché i canali sono già definiti e le procedure sono già
avviate.
Si tratta, quindi, di un'occasione che non deve essere perduta e
che può anche essere utilizzata a livello parlamentare per
costringere il nostro Governo ed il nostro Parlamento a chiarire al
più presto il rapporto che lega l'ENEL a questo progetto che si è
rivelato fallimentare.
Io chiedo che il Consiglio si esprima favorevolmente nei
confronti di questa iniziativa. Io resto evidentemente a
disposizione per fornire, nel caso ce ne fosse bisogno, ulteriori
ragguagli o riferimenti nominativi. Mi sembra, comunque, che si
tratti di una iniziativa che dobbiamo saper cogliere al volo, per
non rimanere estranei a quel processo, a quel dibattito ed a quella
battaglia che ci interessano molto da vicino.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Sicuramente i temi dell'ambiente e
dell'inquinamento saranno oggetto di notevole interesse a livello
europeo. Nella procedura in atto per giungere alla creazione del
mercato unico europeo, alcune questioni, come quelle dell'energia e
dell'ambiente, ci pongono già oggi di fronte a difficoltà di non
poco conto.
Vediamo, ad esempio, che mentre una percentuale piuttosto
rilevante dell'energia utilizzata in Francia è di origine nucleare,
un referendum svolto in Italia ha fornito al Governo indicazioni
perché non vengano costruite nuove centrali nucleari, ma vengano
addirittura smantellate quelle esistenti. E' evidente che nella
futura Europa unita le questioni del come produrre energia e del
come garantire la sicurezza dell'ambiente porranno i governi e le
popolazioni di fronte a scelte di non facile soluzione.
Noi crediamo che in Italia si sia assunta una posizione più
avanzata rispetto ad altri paesi e perciò riteniamo che l'Italia
debba cercare di estendere questo suo orientamento nel più vasto
contesto europeo. Invece abbiamo l'impressione che a livello di
Governo e di ENEL non ci sia ancora una convinzione adeguata in tal
senso. Alla televisione e sugli organi di stampa sono ricominciate
le campagne dell'ENEL, analoghe a quelle già fatte negli anni '70,
per dimostrare che c'è una carenza di energia, che i consumi stanno
crescendo in modo molto rapido e che l'attuale produzione è
insufficiente, per cui o si aprono centrali a carbone, che pongono
grossi problemi di inquinamento, oppure bisognerà pensare ad
arrestare la costruzione di nuove centrali nucleari.
A noi sembra quindi che votare una mozione come quella proposta
abbia un significato importante. Si tratta di dire che la Regione
Valle d'Aosta è coerente con le indicazioni emerse dal voto dei
cittadini valdostani; si tratta di dire all'ENEL (visto che il voto
del referendum del 1987 ha riguardato anche la questione del
Superphoenix) che va rispettata la volontà della popolazione; si
tratta anche di dimostrare che le comunità locali rappresentano la
volontà delle popolazioni e che quindi dal basso, attraverso le
comunità locali, si può dare un contributo perché avanzi una
politica energetica pulita e perché l'ambiente venga tutelato.
Crediamo che proprio in questo senso sia utile un voto del
Consiglio regionale che associ la nostra regione ai cantoni ed alle
città che già si sono pronunciate contro il Superphoenix per il
pericolo che rappresenta e per l'indirizzo che esprime nella
politica energetica europea. Se a livello europeo dovesse andare
avanti un indirizzo molto pesante, per ciò che riguarda l'energia,
sarebbero del tutto inutili le decisioni assunte in Italia o in
Valle d'Aosta. Come è stato dimostrato dalla tragedia di Chernobil,
infatti, le radiazioni ed i pericoli non si fermano ai confini
naturali, per cui occorre che decisioni responsabili e concertate
tra i diversi popoli siano assunte a livello più ampio e che i
nuovi indirizzi in materia di produzione dell'energia e di difesa
dell'ambiente siano quanto più estesi possibili.
Tale discorso potrà essere ulteriormente. allargato se l'Europa
della CEE si porrà in collegamento con l'Europa dei paesi dell'est.
Anche in tali paesi, infatti, la produzione di energia è di
prevalente origine nucleare, per cui è evidente che la politica
energetica deve essere affrontata, discussa ed eventualmente
rivista con una maggiore attenzione rispetto al passato nei
confronti dei problemi dell'ambiente, ma soprattutto tenendo ben
presente l'esigenza primaria di proteggere la salute delle
popolazioni.
PRESIDENTE:
Ha chiesto la parola
l’Assessore all'Agricoltura, Foreste ed Ambiente
Naturale, Perrin; ne ha facoltà.
PERRIN (UV):
Je crois que le Superphenix et le réacteur de
Creys-Malville ont déjà fait parler plusieurs fois ce Conseil. Je
crois qu'il ne s'agit pas de rhétorique si on dit que des fleuves
de paroles sont passés à juste titre, car nous devons nous
préoccuper de la défense de l'environnement et surtout de la
défense de la santé des populations alpines. La population de la
Vallée d'Aoste à cause de ce qui nous entoure peut subir, le cas
échéant, des influences négatives. Il y a cependant des limitations
qui nous empêchent d'obtenir exactement ce que nous voulons. Lors
de la reconstruction de cette ligne électrique qui a traversé la
Vallée d'Aoste, nous avons vérifié la presque impossibilité de
freiner l'action. Nous avons dû, bon gré mal gré, accepter ce
passage, en essayant de mettre quelque limitation, là où cela était
possible.
Une action de défense de notre population, de sauvegarde de la
santé contre un possible accident du réacteur de Creys-Malville est
juste de notre part. Pour cela la majorité, bien qu'elle n'accepte
pas la motion présentée par M. Riccarand telle qu'elle est,
présentera une motion alternative pour souligner quand même cette
nécessité et l'urgence d'arriver à définir un problème qui est sans
doute grave.
Nous connaissons les vicissitudes de ce super-réacteur, ses
dégâts, les assurances que la société de gestion a données quant à
la sécurité actuelle de l'installation, le fait que cet accident
n'a pas entraîné, pour l'instant, des conséquences négatives sur
les populations avoisinantes et sur le personnel qui travaille dans
la centrale.
Nous savons que le 14 du mois de janvier (si je ne me trompe
pas), après quelque mois de nouvelle fermeture, ce réacteur a
repris son activité. Je crois qu’il est notre devoir
essayer d'obtenir de la part des organismes compétents et, de façon
particulière, de la société qui gère le super-réacteur toutes les
garanties les plus grandes possible pour ce qui concerne la
sécurité de l'installation et donc pour éviter de graves dangers
sur nos populations.
Je crois qu'il faut rappeler quelle est la position de la Vallée
d'Aoste qui à maintes reprises, grâce à ce Conseil, a dit que,
quant à notre Région, nous étions et nous sommes pour le
développement de l’exploitation de l'énergie
hydroélectrique et des sources renouvelables. Par une prise de
position très nette de ce Conseil, nous avons carrément déclaré que
le Val d'Aoste est contre le nucléaire.
Voilà pourquoi, par cette motion substitutive, nous demandons au
Gouvernement régional de s'engager afin d'obtenir des garanties sur
toutes les mesures qui doivent être adoptés au niveau de cette
installation, au niveau des dispositifs qui puissent conjurer tout
danger dans le futur.
Nous voulons confirmer notre orientation pour le développement
de l’énergie hydroélectrique et des sources
renouvelables, et reconfirmer notre position contre le nucléaire,
même s'il faut dire que l'exploitation des ressources
hydroélectriques peut entraîner, par-ci par-là, de graves
conséquences aussi sur l’environnement à cause des
barrages.
Nous devons confirmer qu'il faut continuer dans cette politique
de développement des ressources, mais par le moyen de petites
exploitations au niveau communal et de petites entreprises de façon
à rendre autonomes les vallées alpines pour ce qui concerne leur
besoin de consommation d'énergie électrique.
Nous demandons au Gouvernement italien et à
l’ENEL d'adopter cette même philosophie. Nous
demandons à l'Etat italien de poursuivre la complète autonomie,
l’indépendance dans la production et
l'approvisionnement de l'énergie, cela afin d'éviter l'importation
d'énergie d'un côté et de l'autre la construction de réacteurs
nucléaires ou d'usines de production qui emploient le charbon, le
métane, le gasoil ou autres sources polluantes.
C'est pourquoi au nom de la majorité qui a souscrit cette motion
je demande d'affronter le problème pour marquer encore une fois la
présence de notre Gouvernement, même si d'une façon différente de
celle qui a été demandée par M. Riccarand, et de voter cette
motion.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Io credo che sui veri problemi della
nostra società, quelli che riguardano il futuro, la sicurezza e
l'avvenire della nostra Valle, questa Giunta sia in una posizione
di retroguardia rispetto a tutto l'arco alpino e non abbia la
benché minima sensibilità o il benché minimo coraggio rispetto alle
scelte che si devono fare. Così è stato per il settore dei
trasporti, in cui ha optato per la scelta autostradale, che era la
più sbagliata per la Valle d'Aosta. Così è stato per il settore
energetico.
Con l'atteggiamento odierno voi in pratica ci dite: "La centrale
di Creys-Malville ci sta bene" e volete essere rassicurati solo in
tema di sicurezza; ma state pure tranquilli, perché vi daranno
tutte le assicurazioni possibili ed immaginabili! Ve le daranno
tutte e vi scriveranno volumi interi sulla sicurezza della
centrale! A voi sta bene così, perché è questo quello che vi si
dice e, di fronte alla possibilità di fare un piccolo gesto
concreto, voi vi ritirate e dite: "Per noi va bene, basta che ci
dicano che l'impianto della centrale è sicuro; semmai possiamo
sollecitare il Governo italiano ad avviarsi con un
po’ più di decisione verso una autonomia
energetica".
Ciò non mi sorprende molto, però mi amareggia, perché io pensavo
che dal 1987 in poi fosse maturato qualche pensiero nuovo. Ricordo
ancora adesso che in occasione del referendum del 1987 l'Union
Valdôtaine scelse la strada di "non aderire, né sabotare",
preferendo non schierarsi né a favore del nucleare, né contro: in
sostanza le andava bene tutto. Dopodiché, per fortuna, c'è stato il
78% dei Valdostani che, nonostante l'Union Valdôtaine, ha detto:
"Noi siamo contro l'energia nucleare".
Adesso, dopo anni, pur essendosi sviluppata una certa coscienza
sul problema ed essendo avvenuti dei fatti concreti, si dice: "Beh
sì, la centrale è lì, noi siamo qui, ma ci va bene lo stesso, basta
che ci dicano che prenderanno dei provvedimenti sicuri". Io sono
abbastanza disarmato di fronte ad un simile comportamento, nel
senso che è al di sotto di qualsiasi livello di dibattito
possibile, perché manca il benché minimo coraggio per operare una
scelta sia pur minimamente innovativa, anche perché non si tratta
di fare delle gran di cose.
Del resto, non credo che realtà territoriali come la città di
Ginevra siano espressione di una volontà di cambiamento radicale o
rivoluzionaria della società, credo però che si pongano un problema
e cerchino delle strade per affrontarlo e per risolverlo. Noi
invece, forse perché tra noi e la zona di Creys-Malville
c’è il Monte Bianco, neghiamo che questo problema
esista e diciamo che ci sta bene convivere con quella realtà a soli
due passi da casa nostra.
Io ne prendo atto, ma non mancheremo l’occasione
di farvi pesare questo tipo di scelta, anche perché sono convinto
che fuori da quest'aula qualsiasi abitante della Valle d'Aosta vi
criticherà e dirà: "Non è possibile che questo Consiglio regionale,
che spende miliardi in opere inutili ed in contributi vari, non sia
disposto a spendere qualche misero milione per associarsi ad una
vertenza internazionale contro il Superphoenix e per partecipare,
anche solo a livello di conoscenza e di circolazione internazionale
dei dati che emergono".
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Tanto per sgomberare il campo dagli
equivoci, confesso che in occasione del referendum ho votato contro
il nucleare, però devo anche dire che, se andassi a rivotare
adesso, non sono certo che rivoterei alla stessa maniera, perché, a
mio parere, l'ultimo paragrafo del documento della maggioranza, che
io non voterò, presenta un punto estremamente debole, che alla fine
dà in qualche modo forza al discorso del Consigliere Riccarand. Mi
riferisco esattamente al punto in cui si chiede al Governo italiano
ed all'ENEL la completa autonomia ed indipendenza energetica
dell'Italia.
A suo tempo i sostenitori del nucleare già ebbero modo di dire
che la completa indipendenza energetica dell'Italia sarebbe stata
possibile solo con il nucleare. Qualunque altra strada, infatti,
presuppone da un lato la subalternità al Terzo Mondo, cioè ai vari
Gheddafi, a quelli del metanodotto dell'Algeria ed a Paesi arabi e
dall'altro il tentativo di correlarsi con Paesi europei, come ad
esempio la Francia, che possono darci dell’energia a
pagamento.
Non si può, pertanto, auspicare la completa autonomia energetica
dell'Italia e contemporaneamente opporsi al nucleare. Se si vuole
la completa autonomia energetica dell'Italia, come si dice
nell'ultimo paragrafo della risoluzione della maggioranza, bisogna
scegliere il nucleare. Se non si vuole scegliere il nucleare, non
si può essere autonomi dal punto di vista energetico e quindi si è
ricattati giorno per giorno dai Paesi arabi, terroristi...
Piuttosto che essere in balia di Gheddafi o di altri Paesi
dell'Africa del Nord... Martelli è andato in Tunisia o in Marocco,
ma, in cambio del "pacchetto dono" delle migliaia di immigrati che
dovremo goderci in Italia, si prevede non soltanto che noi
riceviamo alcune migliaia di immigrati clandestini, ma forse anche
la realizzazione del famoso oleodotto che qualcuno vuole
costruire.
Quindi, se si vuole davvero quello che dice l'ultimo paragrafo,
cioè la completa autonomia ed indipendenza energetica, non si può
dire che non si vuole il nucleare.
Rivolgendomi con molta onestà al Consigliere Riccarand e senza
voler aprire polemiche ormai vecchie, posso dire che è vero che qui
si è ricordato Chernobil, ma occorre anche aggiungere che era fin
troppo chiaro che i russi non erano capaci a costruire una centrale
nucleare; del resto non ho ancora ben capito che cosa funzioni
ancora in quel paese. Tuttavia, se tutti i danni che ha fatto la
Russia si limitassero ad una centrale nucleare, mi potrei ritenere
ancora contento. Inutile ricordare che solo due giorni fa si
ammazzavano per le strade, perché dopo settant'anni di comunismo
reale, la gente ha scoperto che l'etnia viene sempre ed
inevitabilmente prima di tutte le ideologie.
Mi sembra tuttavia fuor di luogo prendere a pretesto l'incidente
di Chernobil e ripetere tutta la campagna di stampa ed anche di
terrorismo psicologico che si è già fatta a suo tempo per non
consentire la realizzazione di centrali nucleari. In America ci
sono tantissime centrali nucleari che funzionano benissimo; per cui
il discorso è sicuramente di tutt'altro genere.
Non condivido quindi il discorso quasi terroristico che viene
sistematicamente ripetuto richiamandosi al pericolo del nucleare.
Certo, tutto è vero e tutto è sempre possibile a questo mondo, però
io penso che il nostro discorso debba muoversi in un'altra
direzione.
Ha ragione l'Assessore Perrin ed io sono con lui d'accordo
quando dice: "Visto che le regioni alpine sono padrone di energia
idroelettrica, dovrebbero aprire un contenzioso con lo Stato
italiano per chiedere che la loro energia sia pagata davvero, cioè
sia riconosciuto alle Regioni tutto quello che danno agli enti
preposti all'energia in termini di acqua utilizzata". Su questo
sono perfettamente d'accordo, però io continuo a pensare che tutto
questo ragionamento deve essere fatto su base diversa, rifiutando
da un lato le periodiche sollecitazioni al timore portate avanti in
questo caso dal collega Riccarand ed in altri casi da altri
colleghi: "Abbiamo paura di questo... Abbiamo paura di
quest'altro...", ma dall'altro cercando di fare in modo che
l'Italia, come tutti i paesi industrializzati, cerchi delle strade
per evitare il ricatto energetico da parte dei Paesi arabi.
Io temo fortemente, e non l’ho mai nascosto, il
rischio che l'Europa continui ad essere ricattata dai Paesi arabi e
dai loro barili di petrolio. Mi sono accorto che tanti
ondeggiamenti nella politica estera, anche italiana, si spiegano
perché evidentemente il petrolio è venduto da chi ce l'ha come e
quando vuole, mentre chi non ce l’ha sta a
guardare.
A questo punto, quindi, il discorso del rifiuto aprioristico del
nucleare non mi trova d'accordo, perché mi sono accorto che, se da
un lato c'è stata la giusta preoccupazione rispetto a certe
situazioni (Chernobil), per le quali era giusto dire e denunciare i
rischi e le responsabilità, dall'altro lato però non si può sempre
fare gli struzzi e fingere che il progresso non ci sia. Abbia
pazienza il Consigliere Riccarand, che è una persona molto
intelligente, ma anche l'accenno all'autostrada da lui fatto (io
abito in pieno posto autostradale) mi sollecita a pensare che per
la Valle d'Aosta è molto meglio avere un'autostrada, con tutto
quello che volete, ma che comunque permette dei trasporti di una
certa velocità ed efficacia, piuttosto che andare col biroccio e
vedere che qualcuno non sviluppa più il commercio per farci
contenti.
I commerci ci saranno sempre e ci sarà sempre
l’esigenza di utilizzare le vie di comunicazione più
comode. Questa, per fortuna nostra, è una via di comunicazione
comoda e si tratta solo di renderla anche veloce, per avere meno
guai possibili.
Lo stesso dicasi per il solito discorso che fanno molti
esponenti Verdi (vedo che anche il Consigliere Riccarand è
approdato al movimento Verde Alternativo), di negare cioè alcune
componenti tecnologiche che ormai fanno parte integrante della
nostra civiltà.
Io non amo molto la tecnologia, perché ha dei grossi difetti
specie in riferimento al tema dell'identità dell'uomo, ma è
innegabile in sostanza che la tecnologia e la ricerca, nonostante
degli sbagli (certamente la tecnologia va avanti anche con degli
sbagli, che si pagano, per carità!) debbano andare avanti.
Capisco quelli che negano la tecnologia ed il progresso in nome
di una visione arcadica. Ad esempio, lo Sting che va
nell'Amazzonia, per stare insieme al selvaggio che ha il piattino
inserito nel labbro, è certamente simpatico, perché, rifiutando un
modello di vita occidentale e di tipo moderno, dice: "Il mio
modello è la tribù, la capanna, la freccia, il caimano...". Non si
può, però, sedere nel Consiglio regionale della Valle d'Aosta,
fruire dei beni della società dei consumi, nonostante tutti i suoi
difetti, vestirsi in un certo modo ed essere partecipe dei valori
comuni della civiltà europea, che per certi versi può essere
peggiore di quella dell'Amazzonia (il rapporto tra ambiente e
società, ad esempio, è sicuramente più intenso nelle tribù
dell'Amazzonia), e nel contempo rifiutare certi suoi difetti o
certe sue manchevolezze.
Si ripeterebbe in qualche modo il discorso di quelli che sono
partiti da Milano per venirci ad insegnare che bisognava fare il
Parco del Monte Bianco. Io continuo a pensare che la gente che vive
a Courmayeur non fosse tanto d'accordo che qualcuno le andasse ad
insegnare o a suggerire certe soluzioni.
Ho fatto questo discorso molto pacato per cercare di dire che
l'ultimo paragrafo del documento della maggioranza è improponibile,
perché prima vi si fa una critica del nucleare e poi vi si dice:
"Vogliamo l'autonomia energetica", che però si può avere solo col
nucleare.
Caro Assessore Perrin, purtroppo, per quanto andiamo a cercare
le fonti energetiche alternative, non riusciremo mai a sopperire
autonomamente alle esigenze di una società tecnologica come quella
italiana. Per questo tipo di con fusione che presenta, quindi, non
mi sento di votare il documento della maggioranza.
D'altra parte, non condivido neanche i toni del documento del
Consigliere Riccarand e non sono d'accordo che la Valle d'Aosta
vada ad imbarcarsi in questo tipo di contestazione che, con tutta
l'amicizia per Ginevra e dintorni, non mi pare che sia di
pertinenza diretta della nostra Regione.
Vorrei fare ancora un'osservazione. Ci sono stati degli organi
di stampa che hanno ritenuto di non dover dare nessun rilievo al
fatto che ci sono dei Consiglieri che ritengono di prendere delle
posizioni autonome. Mi dispiace dover constatare che purtroppo ci
sono degli organi di stampa che preferiscono l'unanimismo al
dissenso.
Essendo uno che qualche volta scrive sui giornali, credo di
poter dire che vale la pena far presente che ci sono anche dei
dissensi, i quali a volte possono favorire dei ripensamenti.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Noi non voteremo la mozione alternativa
proposta dalla maggioranza, perché ci pare la mozione di uno
struzzo che nasconde la testa sotto la sabbia. All'inizio, infatti,
riconosce che alla centrale di Creys-Malville ci sono stati degli
incidenti, che continuano a ripetersi periodicamente, ma chiede al
costruttore di quella centrale di fornire le garanzie di
sicurezza.
Ovviamente, chi è interessato alla continuità della produzione
della centrale di Creys-Malville tenderà a dare delle garanzie, che
però oggettivamente non è in grado di fornire, anche perché nessuno
è in grado di fornire quelle garanzie. In questi anni, infatti, è
la stessa scienza ad aver fatto un proprio ripensamento sulla
possibilità di fare previsioni oltre un certo limite. Non esistono
questi limiti di certezza del progresso, non esistono questi limiti
di certezza nella sicurezza degli impianti.
E' da ingenui pensare che il Consiglio regionale della Valle
d'Aosta avalli in qualche modo una scelta come quella dei reattori
al plutonio, accontentandosi delle assicurazioni che possono essere
date da chi è interessato alla continuità della produzione e,
soprattutto, alla vendita all'Italia, ma in modo particolare al
Piemonte, di questa energia.
Credo che non si tenga neanche nel dovuto conto la differenza
che esiste, dal punto di vista tecnico, tra le normali centrali
nucleari e questa centrale con reattore veloce, il cui pericolo è
molto superiore a quello delle normali centrali nucleari.
Non ci pare, quindi, che qui si voglia tenere conto
dell’evoluzione che c’è stata
nell'atteggiamento scientifico, nella sensibilità delle popolazioni
e nei rapporti tra i diversi paesi in materia di energia.
Noi non crediamo che la situazione vissuta oggi dall'Europa e
dall'intero pianeta sia di assoluta staticità, in cui le cose non
possano cambiare. Abbiamo l'impressione invece che siano in
discussione rapporti complessivi tra i diversi paesi dell'Est e
dell'Ovest ed anche del Nord e del Sud del mondo. Siamo
dell’opinione che temi come quello della produzione
energetica e della difesa dell'ambiente vadano discussi ad un
livello quantomeno comunitario, in previsione di poterli fare anche
ad un livello più alto di governo mondiale.
Oggi, il mantenimento delle posizioni che potevano parere
rassicuranti alcuni anni fa non può essere considerata credibile,
perché significa volersi nascondere di fronte alla realtà che muta
e di fronte ai cambiamenti che avvengono nella sensibilità della
gente. Proprio la sensibilità della gente valdostana ha dimostrato
di credere a quelle campagne che alcuni Consiglieri ritengono
"terroristiche". A me non sembra che si tratti di un credito di tal
genere, ma di un ripensamento rispetto alle precedenti convinzioni
ed alla fiducia in un progresso inarrestabile della scienza, della
produzione e dei consumi.
Oggi, tutti questi campi sono in discussione e devono essere
assunti nuovi parametri e criteri. E' preferibile che nella nostra
regione ci si preoccupi in primo luogo della sicurezza della
popolazione, nonché dell’opinione e degli auspici
della popolazione valdostana, piuttosto che riconfermare, chissà se
per motivi di schieramento, posizioni assunte in anni
precedenti.
PRESIDENTE:
Se nessuno chiede la parola, pongo in
votazione la proposta di risoluzione presentata dal Consigliere
Riccarand, della quale abbiamo già dato lettura.
ESITO DELLA VOTAZIONE
Presenti: 26
Votanti: 5
Favorevoli: 5
Astenuti: 21 (Agnesod, Andrione, Bene forti, Bondaz, Faval,
Fosson, Gremmo, Lanièce, Lanivi, Lavoyer, Limonet, Louvin, Marcoz,
Martin, Perrin, Ricco, Stévenin, Trione, Vallet, Viérin e
Voyat)
Il Consiglio non approva
PRESIDENTE:
Do ora lettura della proposta di risoluzione
presentata dall’Assessore all'Agricoltura, Foreste
ed Ambiente Naturale, Perrin, e sottoscritta anche dai Consiglieri
Stévenin, Pascale, Limonet e Lavoyer.
RESOLUTION
LE CONSEIL REGIONAL
DE LA VALLEE D'AOSTE
ETANT DONNE QUE:
- la production de la centrale de Creys-Malville, suite à un
accident dû à une panne d’un élément périphérique du
surgénérateur, a été suspendue au cours du mois de mai 1987;
- la Société qui gère la susdite centrale, en donnant les
éclaircissements sur la véritable ampleur de l'accident, a souligné
que ce dernier, certainement négatif du point de vue économique,
n'a quand-même pas atteint la sécurité de l'installation, ni
entraîné des conséquences négatives sur les populations
avoisinantes, ni sur l'effectif de la centrale elle-même;
- la Centrale de Creys-Malville, après environ vingt mois
d'inactivité, durant lesquels ont été effectués les travaux
nécessaires à la réparation des éléments endommagés et les
contrôles exigés par les autorités compétentes, a repris son
activité à partir du 14 janvier 1989;
EN CONSIDERANT
extrêmement important le fait d'obtenir des grandes garanties
sur la sécurité de l'installation nucléaire de Creys-Malville à
l'état actuel et sur l'adoption de tous dispositifs et mesures de
sûreté pour empêcher que d'autre accidents se reproduisent par la
suite;
AYANT SOULIGNE'
par ailleurs, que la politique des ressources énergétiques
entreprise par la Région Autonome de la Vallée d'Aoste prévoit le
développement et l’exploitation de la production
d'énergie hydroélectrique et des sources renouvelables, en excluant
donc le "nucléaire";
ENGAGE
le Gouvernement régional à intervenir auprès des organismes
compétents et de la Société qui gère l'installation nucléaire de
Creys-Malville afin d'obtenir des véritables garanties sur
l'adoption, dans cette même installation, de tous les dispositifs
et les mesures permettant de conjurer d'éventuels accidents
futurs;
CONFIRME
son engagement et son orientation dans le développement des
sources énergétiques renouvelables, à exclusion de celles de type
nucléaire;
DEMANDE
au Gouvernement italien et à la Société ENEL la complète
autonomie et indépendance dans la production et dans
l'approvisionnement en énergie électrique sur le territoire italien
afin de ne pas fournir des prétextes de facilité pour le maintien
en activité de centrales du même genre de celle de
Creys-Malville.
PRESIDENTE:
Se nessuno chiede la parola, pongo in
votazione la proposta di risoluzione testé letta.
ESITO DELLA VOTAZIONE
Presenti: 26
Votanti: 25
Favorevoli: 20
Contrari: 5
Astenuti: 1 (Gremmo)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK