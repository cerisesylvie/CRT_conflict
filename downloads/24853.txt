Consiglio Regionale della Valle d'Aosta - Oggetto del Consiglio n. 155 del 23 ottobre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 155 del 23 ottobre 2008 - Resoconto
OBJET N° 155/XIII - Communications du Président de la
Région.
Président
- Collègues, avant de poursuivre dans l'ordre
du jour, je donne la parole au Président de la Région, pour des
communications importantes sur l'accident routier qui s'est vérifié
à Etroubles mardi 21 octobre.
La parole au Président de la Région, Rollandin.
Rollandin (UV)
- Merci, M. le Président. Credo che sia
corretto, visto che ne abbiamo parlato ieri, dare oggi un
aggiornamento dell'incontro che era stato programmato e che si è
realizzato con il Comune di Etroubles alla presenza del sindaco e
di una rappresentanza del consiglio comunale. Abbiamo chiesto loro
di tenere l'incontro qui, perché c'era il Consiglio, altrimenti lo
avremmo svolto a Etroubles; abbiamo chiesto di fare l'incontro con
l'assessore Viérin e con i responsabili dell'assessorato, alla
presenza del questore, del comandante dei carabinieri, della
polizia e di tutte le forze direttamente interessate al problema
della viabilità. La riunione si è svolta su due filoni: su quelle
che sono le procedure da attivare per immediatamente trovare una
possibilità di ridurre al minimo il rischio di una situazione che
sappiamo essere grave da molti anni; su un intervento per la
soluzione radicale del problema che passa attraverso una situazione
viaria che in qualche modo "by-passi" il problema del curvone, là
dove si è verificato per l'ennesima volta l'incidente.
Per aggiornarvi brevemente dico che, a seguito di questa
riunione, si è deciso di intervenire immediatamente con una
semaforizzazione del tratto, con dei rilevatori di velocità che
possano terminare con un semaforo il quale, a questo punto, se si
supera la velocità, diventi rosso e obblighi chi supera i limiti a
fermarsi. In questo modo si risolve momentaneamente il problema.
Oggi e domani ci saranno degli incontri tecnici fra Assessorato ai
lavori pubblici, ANAS e Comune: ci sarà domani una riunione nel
Comune, con sopralluogo, per evidenziare la situazione e
ottimizzare la posa dei semafori e la regolamentazione viaria.
Questo per quanto riguarda la soluzione immediata.
Per quanto riguarda la soluzione relativa alla variante che
inizia da Saint-Oyen e che finisce a Etroubles, con la soluzione
definitiva per quanto riguarda il curvone, ci sono tre punti. Il
primo: oggi alla riunione era presente anche l'on. Nicco - non
c'era Fosson che si è scusato - e proprio in accordo con l'on.
Nicco si era discusso dell'opportunità di avere a Roma un incontro
con l'ANAS - presenti, naturalmente, i due parlamentari - per
risolvere il problema della disponibilità dei finanziamenti, da
sempre garantiti. Parliamo di anni fa dove si era detto che ci sono
i soldi, ma regolarmente, quando si tratta di dividere il
disponibile, purtroppo non si arriva al dunque.
Oggi abbiamo riparlato sia della soluzione tecnica sia della
disponibilità finanziaria. Per quanto riguarda la soluzione
tecnica, bisogna tenere conto che in precedenza si era andati verso
una ripartizione in due lotti del tronco che, partendo da
Saint-Oyen arrivava a Etroubles, suddividendo un primo lotto come
variante con il "by-pass" dell'abitato di Saint-Oyen e quindi con
una soluzione che rischia - per non dire che è quasi certo - di
impedire il proseguimento sullo stesso asse, per risolvere il
problema anche di Etroubles. Si dovrà fare un approfondimento
tecnico per trovare una soluzione alternativa, che verrà
immediatamente attivata. Come mi diceva Marco Viérin, è arrivata
sotto questo profilo da parte del responsabile ANAS di Torino una
comunicazione che, da parte del Ministro competente Matteoli, ci
sarà una disponibilità per avere i fondi subito, per lo studio
della variante della progettazione. Voglio precisare che sotto
questo profilo c'era stata, anche al momento dell'audizione al
Consiglio dei ministri per la finanziaria, là dove si era parlato
di viabilità, una disponibilità ad esaminare il tutto, ma quello
che manca e quello che vorremmo attivare oggi è la disponibilità
reale ed effettiva sul progetto che deve risolvere il problema e
che ad oggi non c'è mai stato. Ci sarà il tavolo tecnico per lo
studio del progetto definitivo, tenuto conto che quello che era
stato a suo tempo approvato anche dall'ANAS non è più nella
situazione di poter essere realizzato, in modo che in accordo con i
Comuni possa prevedere la soluzione globale della viabilità.
Ho voluto dare questi aggiornamenti, perché mi sembra un tema di
grande attualità e che ha creato purtroppo queste difficoltà. Con
questo spero che ci sia in tempi rapidi questa soluzione
dissuasoria che risolva nell'immediato il problema della sicurezza,
augurandoci che con la collaborazione di tutti ci sia la
disponibilità finanziaria per risolvere definitivamente il
problema.
Ringrazio ancora il Presidente per avermi dato la disponibilità
ad interrompere momentaneamente i lavori, per una informazione che
credevo corretta, visto che ci sono tutte le forze del Consiglio
interessate a capire qual è la situazione.
(Un consigliere, fuori microfono, chiede la parola)
Président
- Une discussion n'est pas ouverte, c'est
simplement une communication du Président du gouvernement, ça
suffit.
(Interruzione del consigliere Louvin, fuori
microfono)
Presidente
- Ho accettato per cortesia di fare in questo
Consiglio la comunicazione, come mi ha richiesto il Presidente
della Regione in merito all'incidente, tenuto anche conto che ieri
ci sono stati dei consiglieri che hanno chiesto di essere
informati. Ho dato la parola al Presidente della Regione, ma su
questo non è aperto nessun dibattito, si continua con l'ordine del
giorno.
Adesso se il consigliere Bertin vuole fare una richiesta per una
mozione d'ordine, prego...
Bertin (VdAV-R)
- ...rinuncio...
Presidente
- ...grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK