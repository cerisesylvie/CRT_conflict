Consiglio Regionale della Valle d'Aosta - Oggetto del Consiglio n. 1450 del 21 settembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
AMBIENTE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1450 del 21 settembre 2005 - Resoconto
OGGETTO N. 1450/XII - Eventuale pericolosità per le colture a
seguito di fuoruscita da un capannone nell'ex area Cogne di
materiale di verniciatura. (Interrogazione)
Interrogazione
Appreso, alla fine di agosto, dagli organi di informazione,
della "pioggia di vernice" che si è sprigionata da un capannone
collocato nell'ex area Cogne e che potrebbe essere fonte di
inquinamento per pascoli e colture;
Appreso inoltre che gli esperti dell'ARPA e dell'USL
avrebbero provveduto a mappare le aree interessate e ad analizzare
i campioni prelevati;
Ritenuto importante avere notizie certe in merito;
la sottoscritta Consigliera regionale
Interroga
l'Assessore competente per sapere:
1) quali sono stati i risultati delle analisi e delle
mappature effettuati;
2) se alcuni prodotti ortofrutticoli o alimentari possono
essere, in seguito a questa "pioggia", nocivi alla salute;
3) se si è data adeguata informazione di eventuali rischi sia
ai proprietari dei terreni, sia ai consumatori;
4) se ci sono probabilità che si riproduca un altro incidente
di questo tipo e quali le eventuali precauzioni prese.
F.to: Squarzino Secondina
Président - Je rappelle que sur les questions il y a la première
nouveauté que nous avons introduite dans le Règlement intérieur,
donc le Gouvernement aura 10 minutes pour les réponses.
La parole à l'Assesseur à la santé, au bien-être et aux
politiques sociales, Fosson.
Fosson (UV) - In merito alla pioggia di vernice che la collega
Squarzino ha appreso dai giornali ho delle notizie del tutto
rassicuranti. Intanto si tratta di un fatto avvenuto il 23 agosto:
a seguito di operazioni di verniciatura a spruzzo di un capannone
dell'"area ex Cogne", c'era stato questo incidente. Sono stati
effettuati 33 campioni sulla vernice e bisogna intanto distinguere
che la vernice è costituita da un residuo secco che si trova al
suolo e di frazioni volatili disperse nell'aria. Rispetto al
residuo secco questo è biossido di titanio, il quale - come il
titanio - è considerato sostanza non pericolosa; tra l'altro, il
titanio è un colorante, per cui si rileva anche all'esterno degli
ortaggi con un colore grigio facilmente eliminabile.
Per quanto riguarda le frazioni volatili della vernice, la più
preoccupante è lo xilene, ma tutti i prelievi e gli accertamenti
fatti dalla centralina non hanno dimostrato alcuna variazione nei
giorni successivi rispetto all'andamento abituale, per cui sia
l'ARPA che il Dipartimento di prevenzione, che sono stati da noi
attivati, dicono che, considerato che la parte volatile del
prodotto verniciante è stata dispersa nell'aria e una delle sue
componenti, lo xilene, non è stata segnalata dalla stazione di
controllo, è lecito dedurre che la sua azione sulla salute pubblica
sia da valutare nulla. La frazione secca risulta costituita da
resine, isocianati e può essere facilmente rimossa da eventuali
vegetali contaminati, comunque è facilmente evitabile l'ingestione
in quanto facilmente visibile, per cui non è considerata
pericolosa.
Sono stati informati gli orticoltori e i commercianti della
zona, invitati soprattutto ad utilizzare questi alimenti con le
normali precauzioni, sbucciare la frutta e lavarla abbondantemente.
Se vi sono possibilità che si produca un altro incidente... direi
che questo è un incidente occasionale, gli incidenti non sono
prevedibili, comunque è stato aperto un "dossier" dal Dipartimento
di prevenzione soprattutto per il rischio chimico che queste
sostanze possono avere, ma sui lavoratori della ditta, non tanto
fra gli utilizzatori di ortaggi.
Président - La parole à la Conseillère Squarzino Secondina.
Squarzino (Arc-VA) - Ringrazio l'Assessore per le informazioni
che ha fornito. Prendo atto con soddisfazione che sono stati
effettuati in modo tempestivo gli accertamenti, sia da parte
dell'USL, sia da parte dell'ARPA; prendo atto che è stata informata
la popolazione, cioè i possibili soggetti interessati alle
conseguenze di questa pioggia di vernice, richiedendo un aumento
delle precauzioni normali. Qualcosa quindi è avvenuto comunque, non
possiamo dire che non è successo niente e qualche piccola
pericolosità poteva esserci, tanto che si è chiesto alla
popolazione di aumentare le precauzioni. Rispetto all'occasionalità
dell'incidente, forse sì è un tema di sicurezza sui posti di
lavoro, perché si tratta di capire quale metodo viene usato per
dare la vernice a delle superfici, perché in una zona molto ventosa
utilizzare un metodo che favorisce la formazione di spruzzi
all'esterno è alquanto improvvido. Spero che continui l'attenzione
che la medicina del lavoro, che l'USL avrà sulla salubrità dei
lavoratori e dei metodi utilizzati, in modo che non si verifichino
altri incidenti di questo genere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK