Consiglio Regionale della Valle d'Aosta - Oggetto del Consiglio n. 575 del 15 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 575 del 15 maggio 1984 - Resoconto
OGGETTO N. 575/VIII - TUTELA DELLA COMPETENZA LEGISLATIVA
PRIMARIA DELLA REGIONE AUTONOMA VALLE D'AOSTA IN MATERIA
URBANISTICA -
(Interrogazione, Interpellanza e approvazione di
mozione).
PRESIDENTE:
Avviso il Consiglio che insieme a questa
mozione presentata dai Consiglieri Tonino, Millet, Bajocco Mafrica
e Cout, vengono discussi gli oggetti n. 12, interrogazione
presentata dal Consigliere Berti, e n. 16, interpellanza dei
Consiglieri Torrione, Breuvé e Pascale, iscritti all'ordine del
giorno, di cui do lettura:
INTERROGAZIONE
VISTO il disegno di legge statale sul condono edilizio approvato
dalla Camera ed in fase di definitiva approvazione da parte del
Senato;
CONSTATATO che nel disegno di legge medesimo viene esclusa la
Regione Valle d'Aosta per effetto di un emendamento al testo
originale proposto dall'On. Dujany;
INTERROGA
il Presidente della Giunta regionale e l'Assessore competente
per conoscere se esiste la possibilità e volontà politica di
predisporre analogo disegno di legge regionale, avendo la nostra
Regione potestà legislativa in detta materia, non tanto per
l'esiguità delle infrazioni edilizie riscontrate in Valle d'Aosta,
ma per dimostrare capacità e difesa alla nostra autonomia già più
volte lesa dallo Stato italiano.
F.to: V. Berti
INTERPELLANZA
La recente approvazione alla Camera della legge
sull'abusivismo edilizio, se confermata al Senato, porrà dei
problemi anche alla nostra Regione in quanto solo un apposito e
tempestivo provvedimento legislativo regionale potrà impedire
l'applicabilità della legge stessa alla Valle d'Aosta e quindi
salvaguardare la competenza in tale materia.
Se per il caso specifico l'atteggiamento della Regione
ricalcherà quello sinora assunto nel settore dell'assetto
territoriale dove poco o nulla è stato fatto, ebbene allora è
lecito prevedere che lo stato di subalternità nei confronti della
legislazione statale, anche nel campo della sanatoria delle opere
abusive, sarà perlomeno destinato a perpetuarsi nel tempo.
Tutto ciò premesso, i sottoscritti Consiglieri regionali del
Gruppo socialista
INTERPELLANO
l'Assessore regionale competente per conoscere:
1) se è allo studio un disegno di legge regionale in materia di
abusivismo edilizio;
2) se i tempi di predisposizione e di approvazione del
provvedimento legislativo saranno tali da salvaguardare le
competenze regionali in materia e in caso affermativo quali criteri
si intendono adottare in merito a: norme in materia di controllo
dell'attività urbanistico edilizia; sanzioni amministrative;
snellimento delle procedure urbanistiche ed edilizie; recupero
urbanistico di insediamenti abusivi; opere sanabili; soggetti
legittimati; destinazione del ricavato, dell'oblazione ecc..
F.ti G. Torrione, L. Breuvé, L. Pascale
MOZIONE
VISTO che la Camera dei Deputati, nel l'approvare il disegno di
legge relativo alle norme sull'abusivismo edilizio, ha votato, a
stretta maggioranza e grazie al voto unanime dei deputati del PCI,
un emendamento che riconosce la competenza primaria della Regione
Autonoma Valle d'Aosta nel legiferare in materia urbanistica;
TENUTO CONTO che il Governo ha inspiegabilmente espresso parere
contrario al citato emendamento, presentato alla Camera dall'On.
Dujany, dimostrando scarsa considerazione delle norme
costituzionali dello Statuto Speciale;
CONSIDERATO che il provvedimento legislativo concernente "Norme
in materia di controllo dell'attività urbanistico-edilizia,
sanzioni, recupero e sanatoria delle opere abusive" è ora all'esame
del Senato della Repubblica;
IL CONSIGLIO REGIONALE
Delibera
1) di richiedere a tutti i Gruppi parlamentari ed al Sen. Fosson
il sostegno del testo approvato alla Camera dei Deputati o comunque
norme che rispettino la competenza primaria della Regione Autonoma
Valle d'Aosta a legiferare in materia;
2) di invitare il Presidente del Consiglio a trasmettere copia
della presente mozione al Presidente del Senato, al Presidente del
Consiglio dei Ministri, al Ministro dei Lavori Pubblici, ai
Capigruppo parlamentari del Senato e al Sen. Fosson.
F.ti: A. Tonino, R. Millet, I. Bajocco, D. Mafrica, E.
Cout
PRESIDENTE:
Ha chiesto di illustrare la mozione il
Consigliere Tonino, ne ha facoltà.
TONINO - (P.C.I.):
La mozione che abbiamo presentato
prende spunto da un fatto importante che è avvenuto alla Camera dei
Deputati sulla proposta di legge relativa all'abusivismo edilizio
presentata dal Governo. Si è infatti aperto alla Camera dei
Deputati un dibattito interessante che ha modificato
sostanzialmente la prima impostazione presentata dal Ministro
Nicolazzi, modificando il disegno di legge presentato dal Ministro
nel senso di rispettare le competenze delle Regioni, di ricondurre
anche la possibilità di sanatoria dell'abusivismo differenziandola
a seconda della qualità e quantità dell'abusivismo stesso.
In quell'occasione l'On. Dujany ha presentato alla Camera un
emendamento che salvaguardava le competenze statutarie della nostra
Regione. Va rilevato che il disegno di legge governativo non faceva
alcun riferimento alla potestà legislativa della nostra Regione,
così come calpestava in altre parti la competenza che è stata
peraltro trasferita anche alle Regioni a statuto ordinario.
Sull'emendamento dell'On. Dujany, come tutti i Consiglieri
sapranno, c'è stato un pronunciamento contrario del Governo,
tuttavia la Camera, a strettissima maggioranza (per un solo voto) è
riuscita ad approvare questo emendamento.
Abbiamo scritto nella premessa della nostra mozione che è stato
determinante il voto del nostro Gruppo, perchè così è stato in
Parlamento. A me sembra che il risultato sia importante e che debba
essere assolutamente mantenuto, anche nella futura discussione del
provvedimento al Senato che peraltro è in corso.
La nostra mozione chiede soprattutto di impegnare il Senatore e
di sensibilizzare i Gruppi parlamentari e le Commissioni competenti
in questa direzione; credo sia necessario, anche se non lo abbiamo
scritto nella mozione, che le Regione si attrezzi tempestivamente
con un suo provvedimento che riguarda questa materia, in modo che
sia facilitato il compito del Sen. Fosson al Senato.
Quanto prima la Regione avrà predisposto un suo progetto di
legge relativo al problema dell'abusivismo, tanto più forte sarà
l'azione possibile a tutti i livelli per dimostrare che le
competenze, che sono nostre, riusciamo a coprirle con una nostra
produzione legislativa originale.
So che tecnici della Regione stanno lavorando in tal senso, mi
auguro che quanto prima questa discussione sia portata a livello di
Consiglio e ci sia perciò anche nel merito una posizione della
Regione.
Questa è la sostanza della nostra mozione e questa è la
richiesta che avanziamo al Consiglio.
PRESIDENTE:
Ha chiesto di parlare il Consigliere Berti,
ne ha facoltà.
BERTI - (Art. e Comm. Vald.):
Ho presentato
un'interrogazione, circa un mese fa, su quanto era avvenuto alla
Camera a seguito dell'emendamento proposto dall'On. Dujany, passato
con soli 4 voti di differenza, nonostante il parere contrario e
della Commissione e del Governo.
Il problema fondamentale è quello di fare una legge nostra, cioè
la Giunta si deve impegnare a produrre un disegno di legge per il
settore edilizio, sebbene la questione abusivismo in Valle d'Aosta
sia talmente limitata che non ci sono delle introduzioni
finanziarie tali da incentivare una proposta di legge. Il problema
era quello di rivendicare la nostra specialità in materia
urbanistica.
Quindi, per non perdere ulteriore terreno come Regione Autonoma
Valle d'Aosta, dobbiamo dimostrare che abbiamo la forza e la
capacità di approvare questo disegno di legge, indipendentemente da
quello che sarà poi il risultato del Senato, perchè può darsi, dato
che alla Camera è passato di strettissima misura, che al Senato
questo ulteriore emendamento non passi, essendo le votazioni
segrete.
Il Consigliere Tonino ha detto che il Gruppo comunista ha votato
l'emendamento, però la votazione era segreta, quindi non sappiamo
come sia andata.
Successivamente noi, come Amministratori regionali, abbiamo
posto il problema alla Giunta affinchè si mettesse d'impegno per
predisporre questo disegno di legge. Non so se sia nelle intenzioni
del Presidente della Giunta o dell'Assessore competente di
predisporre un disegno di legge, però il punto fermo è quello di
dimostrare la volontà e la capacità di legiferare in materia.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Chaque fois qu'on a la possibilité de
rappeler quelles sont les compétences de notre Région, je pense que
ce soit dans le devoir même du Conseil de le faire.
En effet, à cette occasion, nous pouvons dire que en matière
d'urbanisme nous avons des compétences et nous devons donc
prédisposer un projet de loi dans cette direction.
Nous partageons cet avis, et comme vient de le dire M. Tonino,
depuis quelque temps les techniciens de la Région, selon les
accords que, comme Junte, on avait pris, sont en train de
travailler pour prédisposer un projet de loi qui soit en ligne avec
notre compétence en matière.
Plusieurs Communes, dans notre Vallée, n'ont pas encore leur
plan régulateur et, au moment où manquent les instruments pour
donner les indications à la population, il y a notamment la
possibilité de faire quelque chose contre ce qui est l'adresse
générale.
On a maintes fois discuté sur le problème d'un plan régulateur à
niveau régional, nous avons donné certaines adresses aux
différentes Communes, mais il y
a encore un certain nombre
de Communes qui n'ont pas encore prédisposé leur plan régulateur et
là c'est notamment une difficulté pour ceux qui, dans ces Communes,
veulent bâtir une maison.
Il est plus simple de donner les instruments nécessaires que
prévoir une sanatoire, comme la loi que nous sommes en train de
discuter.
Pour le restant nous partageons ce qui est dit dans la
délibération; sur la première partie, même si c'est vrai que c'est
mérite des députés du parti communiste l'avoir approuvé
l'amendement, serait mieux d'adopter une formule plus générale, en
disant que la Camera a approuvé, en tenant compte du fait que,
jusqu'à présent, on n'a pas encore eu à niveau de Parlement, une
approbation définitive de la loi.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Siamo d'accordo con il Presidente
della Giunta di togliere quel riferimento che abbiamo fatto (per
onore di verità) a quello che è accaduto alla Camera dei Deputati,
per avere un testo che sia accettabile da tutti.
Sul merito della questione avremo modo di discutere; condivido
le considerazioni che ha fatto il Presidente della Giunta e mi
auguro che il provvedimento in materia di abusivismo, che la Giunta
regionale sta predisponendo, non si fermi a trattare l'abusivismo
pregresso, ma si preoccupi di rimuovere le cause che hanno
provocato o tendono a provocare l'abusivismo.
Una è indubbiamente quella di strumenti urbanistici incompleti o
inesistenti; l'altra, a mio avviso, è anche quella di procedure
molto spesso lunghissime, che scoraggiano il cittadino, che
provocano danni economici, e ogni tanto sono procedure così lunghe
da sembrare vessatorio nei confronti del cittadino per piccole
opere edilizie.
E' bene rimuovere anche queste in modo che non si verifichino
nel futuro fenomeni di abusivismo anche piccolo, quello che viene
comunemente chiamato l'abusivismo del bisogno che nella nostra
Regione è discretamente diffuso e che, a mio avviso, è ingiusto
perseguire penalmente, come fanno molti Comuni della nostra
Regione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je proposerais donc de modifier la
première partie: "Visto che la Camera dei Deputati, nell'approvare
il disegno di legge relativo alle norme sull'abusivismo edilizio,
ha votato, a stretta maggioranza, un emendamento che riconosce la
competenza primaria della Regione Autonoma Valle d'Aosta, nel
legiferare in materia urbanistica;" e poi "Considerato che il
provvedimento legislativo concernente "Norme in materia di
controllo dell'attività urbanistico-edilizia, sanzioni, recupero e
sanatoria delle opere abusive" è ora all'esame del Senato della
Repubblica".
PRESIDENTE:
Metto in approvazione la mozione nel testo
così emendato:
MOZIONE
VISTO che la Camera dei Deputati, nell'approvare il disegno
di legge relativo alle norme sull'abusivismo edilizio, ha votato, a
stretta maggioranza, un emendamento che riconosce la competenza
primaria della Regione Autonoma Valle d'Aosta nel legiferare in
materia urbanistica;
CONSIDERATO che il provvedimento legislativo concernente
"Norme in materia di controllo dell'attività urbanistico-edilizia,
sanzioni, recupero e sanatoria delle opere abusive" è ora all'esame
del Senato della Repubblica;
IL CONSIGLIO REGIONALE
Delibera
1)
di richiedere a tutti i Gruppi parlamentari ed al
Sen. Fosson il sostegno del testo approvato alla Camera dei
Deputati o comunque norme che rispettino la competenza primaria
della Regione Autonoma Valle d'Aosta a legiferare in
materia.
2)
di invitare il Presidente del Consiglio a
trasmettere copia della presente mozione al Presidente del Senato,
al Presidente del Consiglio dei Ministri, al Ministro dei Lavori
Pubblici,
ai
Capigruppo parlamentari del Senato e al Sen.
Fosson.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK