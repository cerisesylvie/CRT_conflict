Consiglio Regionale della Valle d'Aosta - Oggetto del Consiglio n. 2374 del 20 dicembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
OPERE PUBBLICHE
Precedente
Successivo
Resoconto integrale del dibattito dell'aula
Oggetto del Consiglio n. 2374 del 20 dicembre 2001 - Resoconto
OGGETTO N. 2374/XI Disegno di legge: "Norme in materia di
partecipazione alle gare di appalto per
l’affidamento di lavori pubblici. Modificazione
all’articolo 34 della legge regionale 20 giugno
1996, n. 12. Abrogazione delle leggi regionali 28 marzo 1985, n. 8
e 18 agosto 1986, n. 53".
Articolo 1 (Finalità)
1. La presente legge disciplina, fino alla riattivazione
dell'albo regionale di preselezione di cui all'articolo 23 della
legge regionale 20 giugno 1996, n. 12 (Legge regionale in materia
di lavori pubblici) e, comunque, non oltre il 31 dicembre 2003, la
partecipazione alle gare d'appalto di lavori pubblici di interesse
regionale di importo a base d'asta non superiore a 1.032.913 euro,
indette dalle amministrazioni aggiudicatrici e dagli altri enti
aggiudicatori o realizzatori di cui all'articolo 3, commi 2 e 3,
della l.r. 12/1996.
Articolo 2 (Qualificazione)
1. Per l'affidamento dei lavori pubblici di cui all'articolo 1
sono ammessi alle gare d'appalto:
a) i soggetti in possesso dell'attestazione di qualificazione
per l'esecuzione di lavori pubblici rilasciata da una Società
Organismo di Attestazione (SOA), ai sensi dell'articolo 8 della
legge 11 febbraio 1994, n. 109 (Legge quadro in materia di lavori
pubblici), da ultimo modificato dalla legge 18 novembre 1998, n.
415, per le categorie e le classifiche richieste per i lavori in
affidamento;
b) per i lavori di importo a base d'asta superiore a 150.000
euro, i soggetti in possesso dei requisiti di ordine generale e
speciale previsti agli articoli 3 e 4, dimostrati in sede di
gara;
c) per i lavori di importo a base d'asta pari o inferiore a
150.000 euro, i soggetti in possesso dei requisiti di ordine
generale e speciale previsti agli articoli 3 e 5, dimostrati in
sede di gara.
Articolo 3 (Requisiti di ordine generale)
1. I soggetti di cui all'articolo 2, comma 1, lettere b) e c),
per la partecipazione alle gare d'appalto di cui all'articolo 1,
devono essere in possesso dei requisiti di ordine generale di cui
all'articolo 17 del decreto del Presidente della Repubblica 25
gennaio 2000, n. 34 (Regolamento recante istituzione del sistema di
qualificazione per gli esecutori di lavori pubblici, ai sensi
dell'articolo 8 della legge 11 febbraio 1994, n. 109, e successive
modificazioni), fatte salve le cause di esclusione di cui
all'articolo 75 del decreto del Presidente della Repubblica 21
dicembre 1999, n. 554 (Regolamento di attuazione della legge quadro
in materia di lavori pubblici 11 febbraio 1994, n. 109, e
successive modificazioni), come sostituito dall'articolo 2 del
decreto del Presidente della Repubblica 30 agosto 2000, n. 412.
2. I requisiti di cui all'articolo 17, comma 1, lettere a), b) e
c), del d.p.r. 34/2000 si riferiscono ai seguenti soggetti:
a) al titolare e al direttore tecnico, se si tratta di imprese
individuali;
b) al direttore tecnico e a tutti i soci, se si tratta di
società in nome collettivo;
c) al direttore tecnico e a tutti gli accomandatari, se si
tratta di società in accomandita semplice;
d) al direttore tecnico e agli amministratori muniti di
rappresentanza, se si tratta di ogni altro tipo di società o di
consorzio.
Articolo 4 (Requisiti di ordine speciale per lavori pubblici di
importo superiore a 150.000 euro)
1. I soggetti di cui all'articolo 2, comma 1, lettera b),
possono partecipare alle gare d'appalto di cui all'articolo 1 per
lavori pubblici di importo superiore a 150.000 euro se in possesso,
oltre che dei requisiti di ordine generale di cui all'articolo 3,
di tutti i seguenti requisiti di ordine speciale nella misura
richiesta per l'accesso alla classifica corrispondente all'importo
dei lavori a base d'asta:
a) adeguata capacità economica e finanziaria;
b) adeguata idoneità tecnica e organizzativa;
c) adeguata dotazione di attrezzature tecniche;
d) adeguato organico medio annuo.
2. Il possesso dei requisiti di cui al comma 1 è dimostrato e
comprovato secondo quanto previsto dall'articolo 18 del d.p.r.
34/2000 e da apposita deliberazione della Giunta regionale, tenuto
conto che l'adeguata dotazione di attrezzature tecniche, di cui al
comma 1, lettera c), sussiste qualora la media annua degli importi
sostenuti nell'ultimo quinquennio per gli ammortamenti, i canoni di
locazione finanziaria e i canoni di noleggio sia pari o superiore
al 2 per cento della media annua delle cifre d'affari conseguite
nello stesso quinquennio e, contemporaneamente, la media annua
dell'ultimo quinquennio degli importi relativi ai soli
ammortamenti, compresi gli ammortamenti figurativi, e ai canoni di
locazione finanziaria sia pari o superiore all'1 per cento della
media delle cifre d'affari del medesimo quinquennio.
Articolo 5 (Requisiti di ordine speciale per lavori pubblici di
importo pari o inferiore a 150.000 euro)
1. I soggetti di cui all'articolo 2, comma 1, lettera c),
possono partecipare alle gare d'appalto di cui all'articolo 1 per
lavori pubblici di importo pari o inferiore a 150.000 euro se in
possesso, oltre che dei requisiti di ordine generale di cui
all'articolo 3, di tutti i seguenti requisiti di ordine
speciale:
a) aver eseguito direttamente, nel quinquennio antecedente la
data di pubblicazione del bando di gara, lavori riconducibili alla
categoria o alle categorie richieste nel bando e di importo non
inferiore a quello posto a base d'asta;
b) aver sostenuto per il personale dipendente un costo
complessivo non inferiore al 15 per cento dell'importo dei lavori
eseguiti nel quinquennio antecedente la data di pubblicazione del
bando; nel caso in cui il rapporto tra il costo del personale e
l'importo dei lavori sia inferiore a quanto richiesto, l'importo
dei lavori è figurativamente e proporzionalmente ridotto in modo da
ristabilire la percentuale richiesta. L'importo dei lavori così
ridotto vale per la dimostrazione del possesso del requisito di cui
alla lettera a), così come previsto dall'articolo 28, comma 1,
lettera b), del d.p.r. 34/2000;
c) avere un'adeguata attrezzatura tecnica, così come previsto
dall'articolo 28, comma 1, lettera c), del d.p.r. 34/2000.
Articolo 6 (Modificazione all'articolo 34 della legge regionale
20 giugno 1996, n. 12)
1. Al comma 1 dell'articolo 34 della l.r. 12/1996, come
modificato dall'articolo 29, comma 1, della legge regionale 9
settembre 1999, n. 29, le parole "fino a 300.000 ECU ed al cinque
per cento per importi superiori" sono soppresse.
Articolo 7 (Abrogazioni)
1. Sono abrogate le seguenti leggi regionali:
a) 28 marzo 1985, n. 8;
b) 18 agosto 1986, n. 53.
Articolo 8 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale ed entrerà in vigore il
giorno successivo a quello della sua pubblicazione sul Bollettino
ufficiale della Regione.
Président Je rappelle que ce projet de loi a reçu
l’avis favorable à la majorité de la part de la
III
ème
Commission et que des amendements ont été
présentés par la même commission.
La parole au rapporteur, le Conseiller Cottino.
Cottino (UV)
Come già evidenziato chiaramente dalla
relazione di accompagnamento, questo disegno di legge si è reso
necessario in seguito alla sentenza della Corte costituzionale n.
207 del 2001 che rese illegittimi i commi 1 e 9 dell'art. 23 della
legge regionale n. 12 del 20 giugno 1996. I citati commi
prevedevano quale condizione per la partecipazione agli appalti,
per tutti i soggetti previsti all'articolo 3 della stessa legge,
l'iscrizione all'albo regionale di preselezione.
È appena il caso di ricordare che i soggetti citati da questo
articolo 3 sono, oltre alla Regione, i comuni, le comunità montane,
tutti quegli organismi dotati di personalità giuridica la cui
attività sia finanziata dagli enti pubblici e i consorzi di diritto
pubblico.
Va ricordato inoltre che a partire dal 1° gennaio 2002, per
effetto del DPR n. 34/2000, soltanto le imprese in possesso
dell'attestazione SOA potranno partecipare alle gare di appalto. In
Valle d'Aosta numerose imprese non interessate a partecipare ad
appalti esterni alla Regione non hanno ritenuto necessario dotarsi
di questa attestazione in quanto l'albo di preselezione era
sufficiente per la partecipazione agli appalti nella nostra
Regione. Ritengo anche giusto sottolineare che per ottenere
l'attestazione SOA si debbono affrontare spese non indifferenti
oltre che un dispendio di tempo notevole da parte dei responsabili
delle imprese per fornire la documentazione necessaria
all'organismo di attestazione.
La conseguenza di tutto questo è che allo stato attuale un certo
numero di imprese si troverebbero nelle condizioni di non poter
partecipare alle gare di appalto degli enti pubblici su cui
basavano una buona parte della loro attività. Le conseguenze per
tutte queste imprese e per le loro maestranze sono facilmente
immaginabili.
Prima di illustrare il contenuto del disegno di legge, ritengo
giusto sottolineare che questo provvedimento ha ottenuto il parere
positivo dal "Conseil permanent des collectivités locales".
Mi pare ancora opportuno evidenziare che le indicazioni
contenute nel disegno di legge sono state approfondite in sede di
consulta con i rappresentanti di tutte le categorie
interessate.
L'articolo 1, che definisce le finalità di questo disegno di
legge, precisa che interessa tutti gli appalti di importo a base
d'asta inferiori a 1.032.913 euro, circa 2 miliardi di lire,
ponendo altresì un limite alla vigenza di questa legge. Per essere
più precisi i termini di vigenza sono due: fino all'eventuale
riattivazione dell'albo di preselezione e comunque non oltre il 31
dicembre 2003.
L'articolo 2 precisa quali sono i soggetti che possono
partecipare agli appalti tenendo conto anche dell'importo, a base
d'asta, degli appalti (inferiori o superiori a 150.000 Euro).
L'Assessore ha poi proposto in commissione un emendamento
riguardante i soggetti che possono partecipare agli appalti per i
lavori di importo non superiori a 38.734 euro. La commissione ha
fatto proprio l'emendamento proposto. Mi pare importante
evidenziare che questo articolo precisa anche che il possesso dei
requisiti generali e speciali previsti ai successivi articoli
possano essere dimostrati in sede di gara anziché in
precedenza.
L'articolo 3 precisa quali sono i requisiti di carattere
generale, che di fatto sono i requisiti previsti dall'articolo 17,
comma 1, lettere a), b), c), del DPR n. 34/2000, che si applicano a
tutti i soggetti appaltatori indipendentemente dall'importo
dell'appalto.
L'articolo 4 prevede quali siano i requisiti speciali per poter
partecipare alla gara d'appalto con importi superiori a 150.000
euro. La commissione, in accordo con l'Assessore, ha modificato il
comma 2 di questo articolo ritenendo che eventuali nuovi requisiti,
oltre a quelli previsti all'articolo 18 del DPR n. 34/2000, fossero
deliberati dal Consiglio anziché dalla Giunta regionale.
L'articolo 5 specifica i requisiti speciali per appalti di
importo pari o inferiore a 150.000 euro. A questo articolo è stato
aggiunto un comma (emendamento dell'Assessore accolto dalla
commissione) resosi necessario dopo l'emendamento all'articolo 2:
per quanto riguarda gli appalti fino a 38.734 euro, è sufficiente
che le imprese siano iscritte nel Registro delle imprese presso la
Camera di commercio.
Per quanto riguarda la lettera b) di questo articolo, mi pare
utile specificare che in commissione è stato chiarito, per quanto
riguarda il costo del personale dipendente, che è considerato anche
quello del titolare d'impresa.
Gli articoli 6 e 7, che si riferiscono a modifiche e abrogazioni
di normative vigenti, credo non necessitino di alcun commento vista
la loro semplicità e chiarezza.
Per concludere, non ritengo superfluo sottolineare quanto sia
opportuno ed importante l'articolo 8 che si riferisce alla
dichiarazione d'urgenza per anticipare l'entrata in vigore di
questa legge. Dobbiamo cercare di evitare al massimo che si
verifichi quanto già mettevo in evidenza all'inizio di questa
relazione, cioè il pericolo che una parte di imprese valdostane, a
seguito della sentenza della Corte costituzionale, non possano
partecipare alle gare di appalto in Valle essendo prive di
certificazione SOA.
Président
La parole à l’Assesseur au
territoire, à l'environnement et aux ouvrages publics, Vallet.
Vallet (UV)
C’est pour remercier le
rapporteur pour le travail qu’il a accompli et pour
remercier la III
ème
Commission qui a permis
d’inscrire aujourd’hui ce projet de
loi dans l’ordre du jour supplétif, étant donnée
l’urgence d'avoir, comme il a été rappelé par le
rapporteur, cette loi publiée avant la fin de
l’année.
Je présente trois amendements de nature éminemment technique qui
se sont rendus nécessaires suite aux amendements qui ont été
approuvés en III
ème
Commission. Ce sont des amendements
suggérés par le Bureau législatif du Conseil que je remercie pour
le constructif apport.
Président
La discussion générale est ouverte.
La parole au Conseiller Frassy.
Frassy (FI)
Su questa legge penso che ci sia relativamente
poco da dire in quanto gli antefatti al disegno di legge in esame
sono materia nota, materia nota è la legge n. 12/96 e successive
modificazioni e altrettanto nota è la pronuncia della Corte
costituzionale che ha cassato l’articolo 23 di
quella legge, articolo centrale del provvedimento per quanto
attiene all'esistenza e all'impostazione dell’albo
regionale di preselezione, albo che incentrava il suo meccanismo
sulla necessità per le imprese, che volessero partecipare agli
appalti regionali, di avere stabile organizzazione sul territorio
regionale, una norma discutibile, anzi una norma dichiarata
anticostituzionale.
Ci sarebbe anche da esaminare in maniera statistica quali
risultati ha prodotto nel concreto l’applicazione di
questa norma, ma probabilmente il discorso ci porterebbe lontano e
forse non sono disponibili dati analitici sulle imprese che hanno
terminato i lavori affidati e sulle imprese che hanno invece avuto
problemi, o fallimenti, per quanto concerne i lavori affidati
nonostante avessero vinto le procedure con questo meccanismo.
Con questa legge l’Assessore individua un
meccanismo temporaneo, è lui stesso a dirlo e a scriverlo nella
legge che la maggioranza, la Giunta si riserva la possibilità di
verificare se l’articolo 23, cassato dalla Corte
costituzionale, possa in un futuro essere sostituito da un altro
meccanismo analogo o similare che tuteli le imprese con sede nella
nostra Regione.
In attesa di compiere per intero questa verifica
l’Assessore si rende conto che da gennaio 2002 molte
imprese di questa Regione sarebbero nell'impossibilità di
partecipare agli appalti in quanto sembrerebbe che non tutte
abbiano attivato per tempo la prescritta certificazione SOA,
elemento essenziale per partecipare agli appalti pubblici da
gennaio prossimo e così noi consentiamo alle imprese di
qualificarsi direttamente in gara andando a dimostrare quanto
avrebbero dovuto dimostrare per ottenere la certificazione SOA.
Su questo meccanismo ribadiamo le perplessità e le
considerazioni che abbiamo espresso in commissione e in estrema
sintesi rileviamo come la certificazione SOA sia una certificazione
di validità pluriennale, mentre il meccanismo della qualificazione
in corso di gara è un meccanismo che vale per la gara alla quale
l’impresa decide di partecipare. Questo con aggravio
delle procedure e degli oneri sia da parte delle aziende, sia da
parte dell’Amministrazione regionale. Detto questo,
rilevando che la legge n. 12 è connotata da una paternità e da una
scelta politica ben precisa, rinnoviamo alla maggioranza
l’invito che abbiamo già fatto
all’Assessore di farsi carico delle conclusioni di
questa scelta che sta nella legge n. 12, poi rivista anche in corso
di questa legislatura. Perché dico questo? Perché
l’articolo 1, nell’individuare la
transitorietà di questa norma, pone come termine all'efficacia
della legge che stiamo discutendo la data del 31 dicembre 2003,
data successiva di sei mesi al termine della legislatura in corso.
Allora vorremmo che la maggioranza si assumesse le sue
responsabilità sino in fondo su questa vicenda, di conseguenza
presenteremo un emendamento che tende a sostituire la data del 31
dicembre 2003 con la data del 31 maggio 2003 che riteniamo essere
la data che simboleggi la fine della legislatura in corso.
Perché diciamo questo? Perché il rischio - ed è un rischio che
la legge ci consente di percorrere - è che la maggioranza non si
senta o non trovi l’accordo o non trovi la strada
per risolvere in maniera compiuta il meccanismo che ruotava attorno
all’articolo 23 e che costituiva il perno portante
della legge n. 12/96 e lasci in eredità questa questione senza
andarla a definire. Pensiamo che l’emendamento che
presentiamo, ossia di anticipare di sei mesi il termine del periodo
transitorio, sia un atto dovuto da parte di una maggioranza che ha
la responsabilità di portare a compimento, sì, un programma di
legislatura, ma anche di andare a chiudere quelle questioni di
contenzioso che si sono innescate in questo caso con la Corte
costituzionale e comunque di andare a ridefinire una norma che era
stata disegnata con una precisa volontà politica, perciò, a seconda
anche delle risposte che verranno date a questo emendamento, potrà
essere modificato il giudizio finale in sede di votazione.
Président
Y a-t-il d’autres conseillers
entre-temps qui demandent la parole? N’ayant plus de
conseillers inscrits à parler, la discussion est close.
A l’article 1
er
il y a
l’amendement présenté par le Conseiller Frassy, dont
je donne la lecture:
Emendamento Articolo 1, comma 1, sostituire "31 dicembre
2003" con "31 maggio 2003".
La parole à l’Assesseur au territoire, à
l'environnement et aux ouvrages publics, Vallet.
Vallet (UV)
Per fornire alcune risposte rispetto alle
questioni sollevate dal collega Frassy e per motivare
l’astensione della maggioranza
sull’emendamento da lui presentato. Una
precisazione: la sentenza del luglio 2001 della Corte
Costituzionale non ha cassato l’articolo 23 della
legge n. 12/96, ma i comma 1 e 9. L’albo regionale
di preselezione, quindi, è diventato uno strumento inapplicabile,
ma così come era stato impostato sulla base di quanto previsto in
modo particolare dal comma 1 che prevede
l’organizzazione stabile sul territorio.
La sentenza della Corte Costituzionale contiene un passaggio che
dà validità e conferma la possibilità in capo alla Regione di
dotarsi di un proprio albo, cito:
"... Non è contestata di per
sé la potestà della Regione di disciplinare con proprie leggi
relativamente ai lavori pubblici di interesse regionale il sistema
di qualificazione delle imprese?"
e, infatti, non vengono
invocati i parametri costituzionali o statutari dai quali possano
evincersi limiti interni alla competenza legislativa regionale.
Evidentemente la sentenza della Corte Costituzionale è entrata
nel merito di quelle che possono essere considerate disparità di
trattamento fra soggetti partecipanti nel momento in cui si pone il
discrimine dell'obbligatorietà. In teoria, quindi, nulla vieterebbe
alla Regione di avere un proprio albo, e qui voglio aprire una
parentesi in relazione alla caratteristica dei requisiti previsti
per l’iscrizione all’albo regionale
di preselezione, al di là, ripeto, di quel requisito costituito
dall'organizzazione stabile sul territorio, che può effettivamente
costituire discrimine e quindi condizione di non par conditio fra
le imprese, per quanto riguarda alcuni requisiti tipo quelli
relativi alle attrezzature.
Voglio ricordare che quanto era richiesto per iscriversi
all’albo regionale di preselezione era di più
rispetto a quanto previsto dal "decreto Bargone" per avere
l’attestazione SOA, ma questo perché il motivo
stesso di sussistenza dell’albo era ed è che la
Regione vuole garantirsi rispetto alla qualità delle imprese che
partecipano alle gare di appalto per i lavori di interesse
regionale, lavori che si suppone debbano essere realizzati con
caratteristiche di qualità.
Cosa succederà quindi e perché abbiamo introdotto questo periodo
transitorio? Noi non rinneghiamo assolutamente la paternità della
legge n. 12/96, anzi quella legge, l’articolo 23 in
modo particolare, ha costituito una risposta importantissima per il
mondo delle imprese in quel momento e lo costituisce tuttora. La
legge n. 12/96 ha avuto un merito fondamentale: quello di dare
certezza di diritto in un momento in cui la norma nazionale
cambiava ogni sei mesi. Si ricorderà il Consigliere Frassy della
"Merloni 1", "della Merloni 2", "della Merloni ter" e, adesso che è
cambiata la maggioranza, aspettiamo la "Merloni quater".
Per quanto riguarda i lavori di interesse regionale, il
riferimento è stabile ed è la legge n. 12/96, quindi il periodo
transitorio è necessario proprio perché in questo momento ci sono
alcuni elementi di indeterminatezza. Abbiamo presentato alla Corte
costituzionale un ricorso per verificare se il decreto n. 34 deve
essere obbligatoriamente applicato nella Regione Autonoma Valle
d’Aosta, quindi nella Regione a Statuto
speciale.
Se l’inciso che ho citato costituisce indirizzo
per la Corte costituzionale può anche darsi che il nostro ricorso
abbia qualche fondamento. In materia di qualificazione, in
relazione alle modifiche introdotte dalla riforma del titolo V
della seconda parte della Costituzione, la materia della
qualificazione sembrerebbe inquadrarsi più che nella dizione
"lavori pubblici" nella dizione "tutela della concorrenza",
competenza questa assegnata in via esclusiva allo Stato. In
presenza di questa indeterminatezza non siamo oggi in condizioni di
decidere se è possibile e soprattutto in che modo ricostruire il
nostro albo regionale di preselezione, quindi se sarà possibile
fare questo, non sarà questione di: o 31 maggio o 31 dicembre, ma
l’albo regionale che verrà ricostituito avrà valenza
anche oltre al 31 dicembre 2003. Queste sono le motivazioni per cui
riteniamo di non dover accogliere l’emendamento
presentato.
Président
La parole au Conseiller Frassy.
Frassy (FI)
Più sono brevi gli emendamenti e più sono
difficili forse da illustrare perché la mia sensazione è che questo
emendamento da calendario non sia stato centrato perlomeno dalla
riflessione dell’Assessore. Questo emendamento,
Assessore, ha il solo scopo di impegnare la maggioranza a chiudere
il cerchio?
(interruzione dell’Assessore Vallet, fuori
microfono)
? non lo metto in dubbio o potrei metterlo in dubbio perché
comunque avete la possibilità di non chiuderlo. Questo emendamento
non va ad inficiare assolutamente l’azione
legislativa della maggioranza e non capisco per quale motivo
l’Assessore non abbia recepito la sostanza
dell’emendamento. Non stiamo discutendo sulla bontà
o meno dell’articolo 23 nelle parti cassate o
sopravvissute alla Corte costituzionale; non stiamo discutendo del
ricorso che è stato presentato dall’Amministrazione
regionale. Stiamo semplicemente dicendo che la data del 31 dicembre
2003 consente a questa maggioranza di non affrontare
l’argomento, la data del 31 maggio 2003 obbliga
questa maggioranza ad affrontare l’argomento.
Mi sembra paradossale: non accettare questo emendamento vuol
dire rifuggire dalla responsabilità politica di chiudere il cerchio
di una legge di cui voi giustamente dal vostro punto di vista
rivendicate la paternità e, visto che è una legge di quelle che
hanno un taglio politico alle spalle, mi sembrerebbe responsabilità
dovuta nei confronti dell’Assemblea impegnarsi in
questo senso, senza mettere in discussione assolutamente la nuova
normativa. È ovvio che la nuova normativa andrà oltre la data del
31 dicembre 2003, anche perché la nuova normativa è ancora tutta da
scrivere. La legge in questione è una "legge ponte", non capisco
quale sia il motivo che vi impedisce di assumervi questa
responsabilità.
Non accettare questo emendamento vuol dire lasciarsi una porta
aperta per rifuggire da una responsabilità che è una responsabilità
di una situazione che avete creato voi. Voi mettete nella
condizione la maggioranza futura, che noi ci auguriamo che sia
leggermente diversa da quella in corso, di risolvere in sei mesi
quello che voi non avete risolto in un'intera legislatura. È questo
quello che noi deprechiamo: è un voler sfuggire dalle proprie
responsabilità.
Président
Je soumets au vote l’amendement
du Conseiller Frassy:
Conseillers présents: 28
Votants: 6
Pour: 6
Abstentions: 22 (Agnesod, Bionaz, Borre, Charles Teresa, Comé,
Cottino, Cuc, Ferraris, La Torre, Lavoyer, Louvin, Marguerettaz,
Nicco, Ottoz, Pastoret, Perrin, Perron, Piccolo, Praduroux, Rini,
Vallet, Vicquéry)
Le Conseil n’approuve pas.
Je soumets au vote l’article 1
er
:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
A l’article 2 figure un amendement présenté par
l’Assesseur Vallet, dont je donne la lecture:
Emendamento All’articolo 2, comma 1, lettera
c), dopo le parole "150.000 euro" sono aggiunte le parole "e
superiore a 38.734 euro".
Je soumets au vote l’amendement:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
A l’article 2 figure aussi un amendement présenté
par la III
ème
Commission, dont je donne la lecture:
Emendamento All'articolo 2, comma 1, dopo la lettera c), è
aggiunta la seguente:
"d) per i lavori di importo a base d'asta pari o inferiore a
38.734 euro, i soggetti in possesso dei requisiti di ordine
generale previsti all'articolo 3, dimostrati in sede di gara, e che
risultano iscritti nel registro delle imprese presso la Camera di
Commercio.".
Je soumets au vote l’amendement:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 2 dans le texte
ainsi amendé:
Articolo 2 (Qualificazione)
1. Per l'affidamento dei lavori pubblici di cui all'articolo 1
sono ammessi alle gare d'appalto:
a) i soggetti in possesso dell'attestazione di qualificazione
per l'esecuzione di lavori pubblici rilasciata da una Società
Organismo di Attestazione (SOA), ai sensi dell'articolo 8 della
legge 11 febbraio 1994, n. 109 (Legge quadro in materia di lavori
pubblici), da ultimo modificato dalla legge 18 novembre 1998, n.
415, per le categorie e le classifiche richieste per i lavori in
affidamento;
b) per i lavori di importo a base d'asta superiore a 150.000
euro, i soggetti in possesso dei requisiti di ordine generale e
speciale previsti agli articoli 3 e 4, dimostrati in sede di
gara;
c) per i lavori di importo a base d'asta pari o inferiore a
150.000 euro e superiore a 38.734 euro, i soggetti in possesso dei
requisiti di ordine generale e speciale previsti agli articoli 3 e
5, dimostrati in sede di gara;
d) per i lavori di importo a base d'asta pari o inferiore a
38.734 euro, i soggetti in possesso dei requisiti di ordine
generale previsti all'articolo 3, dimostrati in sede di gara, e che
risultano iscritti nel registro delle imprese presso la Camera di
Commercio.
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
A l’article 3 figure un amendement présenté par
l’Assesseur, dont je donne la lecture:
Emendamento All'articolo 3, comma 1, la locuzione "lettere b)
e c)" è sostituita dalla locuzione "lettere b), c) e d)".
Je soumets au vote l’amendement:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 3 dans le texte
ainsi amendé:
Articolo 3 (Requisiti di ordine generale)
1. I soggetti di cui all'articolo 2, comma 1, lettere b), c) e
d), per la partecipazione alle gare d'appalto di cui all'articolo
1, devono essere in possesso dei requisiti di ordine generale di
cui all'articolo 17 del decreto del Presidente della Repubblica 25
gennaio 2000, n. 34 (Regolamento recante istituzione del sistema di
qualificazione per gli esecutori di lavori pubblici, ai sensi
dell'articolo 8 della legge 11 febbraio 1994, n. 109, e successive
modificazioni), fatte salve le cause di esclusione di cui
all'articolo 75 del decreto del Presidente della Repubblica 21
dicembre 1999, n. 554 (Regolamento di attuazione della legge quadro
in materia di lavori pubblici 11 febbraio 1994, n. 109, e
successive modificazioni), come sostituito dall'articolo 2 del
decreto del Presidente della Repubblica 30 agosto 2000, n. 412.
2. I requisiti di cui all'articolo 17, comma 1, lettere a), b) e
c), del d.p.r. 34/2000 si riferiscono ai seguenti soggetti:
a) al titolare e al direttore tecnico, se si tratta di imprese
individuali;
b) al direttore tecnico e a tutti i soci, se si tratta di
società in nome collettivo;
c) al direttore tecnico e a tutti gli accomandatari, se si
tratta di società in accomandita semplice;
d) al direttore tecnico e agli amministratori muniti di
rappresentanza, se si tratta di ogni altro tipo di società o di
consorzio.
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
A l’article 4 figure un amendement présenté par
la III
ème
Commission, dont je donne la lecture:
Emendamento All'articolo 4, comma 2, le parole "della Giunta
regionale" sono sostituite dalle parole "del Consiglio
regionale".
Je soumets au vote l’amendement:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 4 dans le texte
ainsi amendé:
Articolo 4 (Requisiti di ordine speciale per lavori pubblici
di importo superiore a 150.000 euro)
1. I soggetti di cui all'articolo 2, comma 1, lettera b),
possono partecipare alle gare d'appalto di cui all'articolo 1, per
lavori pubblici di importo superiore a 150.000 euro, se in
possesso, oltre che dei requisiti di ordine generale di cui
all'articolo 3, di tutti i seguenti requisiti di ordine speciale
nella misura richiesta per l'accesso alla classifica corrispondente
all'importo dei lavori a base d'asta:
a) adeguata capacità economica e finanziaria;
b) adeguata idoneità tecnica e organizzativa;
c) adeguata dotazione di attrezzature tecniche;
d) adeguato organico medio annuo.
2. Il possesso dei requisiti di cui al comma 1 è dimostrato e
comprovato secondo quanto previsto dall'articolo 18 del d.p.r.
34/2000 e da apposita deliberazione del Consiglio regionale, tenuto
conto che l'adeguata dotazione di attrezzature tecniche, di cui al
comma 1, lettera c), sussiste qualora la media annua degli importi
sostenuti nell'ultimo quinquennio per gli ammortamenti, i canoni di
locazione finanziaria e i canoni di noleggio sia pari o superiore
al 2 per cento della media annua delle cifre d'affari conseguite
nello stesso quinquennio e, contemporaneamente, la media annua
dell'ultimo quinquennio degli importi relativi ai soli
ammortamenti, compresi gli ammortamenti figurativi, e ai canoni di
locazione finanziaria sia pari o superiore all'1 per cento della
media delle cifre d'affari del medesimo quinquennio.
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
A l’article 5 il y a un amendement présenté par
l’Assesseur, dont je donne la lecture:
Emendamento All’articolo 5, comma 1, dopo le
parole "150.000 euro" sono aggiunte le parole "e superiore a 38.734
euro".
Je soumets au vote l’amendement:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
A l’article 5 il y a aussi un amendement présenté
par la III
ème
Commission, dont je donne la lecture:
Emendamento All'articolo 5, dopo il comma 1, è aggiunto il
seguente:
"2. I soggetti di cui all'articolo 2, comma 1, lettera d),
possono partecipare alle gare d'appalto di lavori pubblici di
importo pari o inferiore a 38.734 euro, se iscritti nel registro
delle imprese presso la Camera di Commercio.".
Je soumets au vote l’amendement:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 5 dans le texte
ainsi amendé:
Articolo 5 (Requisiti di ordine speciale per lavori pubblici
di importo pari o inferiore a 150.000 euro)
1. I soggetti di cui all'articolo 2, comma 1, lettera c),
possono partecipare alle gare d'appalto di cui all'articolo 1, per
lavori pubblici di importo pari o inferiore a 150.000 euro e
superiore a 38.734 euro, se in possesso, oltre che dei requisiti di
ordine generale di cui all'articolo 3, di tutti i seguenti
requisiti di ordine speciale:
a) aver eseguito direttamente, nel quinquennio antecedente la
data di pubblicazione del bando di gara, lavori riconducibili alla
categoria o alle categorie richieste nel bando e di importo non
inferiore a quello posto a base d'asta;
b) aver sostenuto per il personale dipendente un costo
complessivo non inferiore al 15 per cento dell'importo dei lavori
eseguiti nel quinquennio antecedente la data di pubblicazione del
bando; nel caso in cui il rapporto tra il costo del personale e
l'importo dei lavori sia inferiore a quanto richiesto, l'importo
dei lavori è figurativamente e proporzionalmente ridotto in modo da
ristabilire la percentuale richiesta. L'importo dei lavori così
ridotto vale per la dimostrazione del possesso del requisito di cui
alla lettera a), così come previsto dall'articolo 28, comma 1,
lettera b), del d.p.r. 34/2000;
c) avere un'adeguata attrezzatura tecnica, così come previsto
dall'articolo 28, comma 1, lettera c), del d.p.r. 34/2000.
2. I soggetti di cui all'articolo 2, comma 1, lettera d),
possono partecipare alle gare d'appalto di cui all'articolo 1, per
lavori pubblici di importo pari o inferiore a 38.734 euro, se
iscritti nel registro delle imprese presso la Camera di
Commercio.
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 6:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 7:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 8:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote la loi dans son ensemble:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK