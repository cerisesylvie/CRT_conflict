Consiglio Regionale della Valle d'Aosta - Oggetto del Consiglio n. 2364 del 10 luglio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2364 del 10 luglio 1991 - Resoconto
OGGETTO N. 2364/IX Ritardo nella presentazione di un disegno
di legge che disciplini l'attività delle cave di marmo e pietre
affini.
(Interpellanza)
Errore. L'origine riferimento non è
stata trovata.
Président
Je donne lecture de l'interpellation
présentée par le Conseiller Riccarand, inscrite Au point 15 de
l'ordre du jour.
Interpellanza Ricordato che la Regione Valle d'Aosta, con la
legge regionale 19 ottobre 1989, n. 67, ha definito le modalità per
esercitare l'attività di cava in Valle d'Aosta;
Evidenziato che, con tale legge regionale, è stato introdotto un
sistema autorizzativo che riguarda tutti i materiali di cava ad
eccezione del marmo e delle pietre affini ad uso ornamentale;
Ricordato che per marmo e pietre affini la Giunta aveva chiesto
lo stralcio dalla normativa generale impegnandosi a presentare un
apposito, specifico, disegno di legge;
Ricordato altresì che il Gruppo Verde Alternativo ha presentato,
nel maggio 1990, una Proposta di legge proprio per disciplinare
tale materia;
Sottolineato che la Proposta di legge del Gruppo Verde
Alternativo non venne sottoposta alla votazione del Consiglio
regionale, nell'autunno 1990, perché l'Assessore ai Lavori Pubblici
esibì in aula la bozza di un Disegno di legge che la Giunta stava
per depositare;
Preso atto che, a distanza di quasi un anno dall'impegno
dell'Assessore ai Lavori Pubblici, la Giunta non ha approvato il
citato Disegno di legge;
il sottoscritto Consigliere regionale del Gruppo Verde
Alternativo
Interpella
l'Assessore ai Lavori Pubblici per sapere:
1) in che modo pensa di giustificare un così grande ritardo
nella disciplina dell'attività delle cave di marmo e pietre
affini;
2) che cosa intende fare per evitare ulteriori perdite di tempo
ed il proliferare di una escavazione selvaggia che grave danno
arreca all'assetto del territorio.
Président
Le Conseiller Riccarand a demandé la
parole; il en a la faculté.
Riccarand (VA)L'interpellanza in oggetto concerne la disciplina
dell'attività delle cave di marmo. Si tratta di una questione che
si trascina dall'ottobre del 1989, quando il Consiglio regionale
approvò una legge regionale di disciplina del sistema autorizzativo
per le cave in generale.
In quell'occasione venne formulata la richiesta di stralciare la
normativa relativa all'estrazione del marmo o delle pietre affini,
con l'impegno di formulare un provvedimento legislativo separato
per questo tipo di materiale.
E' passato purtroppo tanto tempo, sono sorte delle questioni di
non poco conto rispetto alle cave di marmo che non sono sottoposte
alla disciplina autorizzativa della legge n. 67 del 1989. Il nostro
Gruppo ha anche presentato una proposta di legge per disciplinare
la materia, che è arrivata all'esame del Consiglio nel settembre
del 1990, ma che venne poi rinviata perché la Giunta ed in
particolare l'Assessore ai Lavori Pubblici, assunsero l'impegno di
presentare, nell'arco di poche settimane, un disegno di legge che
ci venne esibito in bozza e che era ormai pronto.
Sono trascorsi ancora diversi mesi, da molte parti della Valle
ci segnalano problemi relativi a cave di marmo, ma finora non ci
risulta che questo disegno di legge sia stato depositato dalla
Giunta e che quindi si possa dare una disciplina normativa a questa
materia. Da qui trae origine questa interpellanza, che chiede come
mai non è stato rispettato l'impegno di presentare il disegno di
legge.
Spero che ci siano notizie positive in tal senso, in modo che la
Giunta possa risolvere questo problema che si trascina da troppo
tempo.
Président
Monsieur Martin, Assesseur aux Travaux
Publics, a demandé la parole; il en a la faculté.
Martin (ADP) Il Consigliere Riccarand ha certamente ragione a
richiamare l'attenzione della Giunta su questo problema, perché la
stessa aveva assunto un preciso impegno in tal senso.
La Giunta si è data un metodo di lavoro, in base al quale ogni
disegno di legge, prima di essere portato in Giunta, viene
verificato dall'Ufficio legislativo della Giunta. L'Assessorato dei
Lavori Pubblici, dopo aver rivisto la bozza cui io stesso avevo
accennato in Consiglio, ha predisposto il testo definitivo, che è
stato trasmesso alla Segreteria generale il 1° marzo 1991.
Purtroppo, per la concomitanza con numerosi altri disegni di legge,
non è ancora stato espresso il parere su questo disegno di legge,
anche se penso che giungerà nei prossimi mesi o comunque durante
l'estate.
Non appena perverrà quel parere, la Giunta regionale esaminerà
il disegno di legge, che è già stato depositato presso la
Segreteria generale. Il Consiglio regionale non avrà modo di
esaminarlo durante l'estate, ma certamente lo potrà fare alla
ripresa dei lavori di settembre.
Per rispondere alla prima domanda e non per accampare delle
scuse, possiamo convenire sui ritardi, ma dobbiamo anche dire che
il disegno di legge è pronto.
Non mi preoccuperei eccessivamente di questo ritardo, perché è
da due anni che non viene aperta alcuna nuova cava di marmo e gli
interventi sono effettuati sulle cave esistenti. Questo ovviamente
non vuol significare che il disegno di legge non ci debba essere e
che non vada regolamentata la materia, cosa sulla quale io sono
perfettamente d'accordo, ma significa semplicemente che la
situazione non è così catastrofica come può sembrare, proprio
perché, come ho già detto, non è stata aperta alcuna nuova cava di
marmo, mentre per le altre cave, in base ad una legge tuttora
funzionante, una commissione esamina le varie domande e poi vengono
concesse le autorizzazioni solo dopo che sono stati espressi tutti
i pareri d'obbligo.
Approfitto dell'occasione per ricordare che stiamo sollecitando
i professionisti incaricati a predisporre al più presto possibile
il piano del pietrame, in modo che anche le cave di pietra possano
essere regolamentate al più presto e quindi formare oggetto di
un'apposita legge e di una commissione che si occupi della materia,
per evitare che, come in passato, si abbiano a ripetere discussioni
che ci avevano visto su posizioni contrapposte. Ribadisco comunque
che la Giunta intende procedere anche ad un censimento e ad uno
studio delle cave di pietra, per poter legiferare in merito.
Président
Le Conseiller Riccarand a demandé la parole;
il en a la faculté.
Riccarand (VA)
Non posso dichiararmi soddisfatto delle
risposte dell'Assessore ai Lavori Pubblici, perché il tempo
impiegato per questo provvedimento legislativo è veramente eterno,
eppure il provvedimento è molto semplice, perché si tratta di
estendere alle cave di marmo una disciplina che già è prevista per
gli inerti e per le pietre. E' un po strano che occorra tanto tempo
per ottenere il parere su alcuni disegni di legge, mentre ve ne
sono altri che marciano molto più speditamente.
Mi auguro comunque che durante l'estate la Giunta riesca ad
approvare questo disegno di legge, in modo che lo stesso possa
essere approvato a settembre dalle Commissioni e si riesca quindi a
disciplinare tutto il comparto.
Per quanto riguarda più in generale il problema delle cave,
prendo atto della dichiarazione dell'Assessore relativa
all'affidamento dell'incarico sulle cave di pietrame, ma gli
ricordo che anche se il piano degli inerti è stato consegnato da
tempo, non è mai stato portato all'approvazione del Consiglio.
Pertanto, anche sotto questo aspetto...
(...Interruzione...)
...Non so se sia già stato restituito in Commissione, ma anche
c'è stato comunque un notevole ritardo, perché avrebbe dovuto
essere approvato più di un anno fa dal Consiglio regionale, per cui
spero che possa essere definito al più presto.
Président
Le point n. 16 à l'ordre du jour est renvoyé
et sera discuté avant le point n. 20, en raison de l'absence en ce
moment du Président du Conseil et compte tenu que je suis
l'interpellant.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK