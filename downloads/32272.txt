Consiglio Regionale della Valle d'Aosta - Oggetto del Consiglio n. 1055 del 24 febbraio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1055 del 24 febbraio 2010 - Resoconto
OGGETTO N. 1055/XIII - Interpellanza: "Iniziative per
incrementare l'offerta di locali e la promozione del ballo
liscio".
Interpellanza
Evidenziato come nella nostra Regione vi siano molte persone
appassionate del ballo liscio, specie tra coloro che sono entrati
nella terza età, in cui il ballo liscio ha una funzione importante
di socializzazione e di attività motoria, con innegabili vantaggi
per la salute fisica, mentale e sociale;
Considerato che i locali e le iniziative dedicati al ballo
liscio sono estremamente carenti, limitandosi al CRAL di Aosta e a
qualche limitata iniziativa comprensoriale o comunale;
Ritenuto opportuno sostenere, come in tante altre regioni del
nostro Paese, uno svago che ha anche importanti ricadute positive
sul benessere della popolazione, in specie anziana;
i sottoscritti Consiglieri regionali
Interpellano
la Giunta regionale per conoscere se intenda promuovere, in
accordo con i comuni e con i rappresentanti delle attività
commerciali, un'iniziativa volta ad incrementare significativamente
l'offerta di locali e di iniziative di promozione del ballo liscio
in tutto il territorio regionale.
F.to: Carmela Fontana - Donzel
Président
- La parole à la Conseillère Carmela
Fontana.
Fontana (PD)
- Grazie, Presidente. Questo è un invito
anche all'Assessore Marguerettaz, visto che abbiamo problemi... lei
deve vedere, quando c'è il ballo liscio dappertutto, quanta gente
c'è! È vero, Presidente? Questa è un'occasione buona per prenderlo
in considerazione. Questa interpellanza, come nella nostra
regione...
(interruzione del Presidente della Regione, fuori
microfono)
...certo, certo, speriamo che la faccia bene, perché mi sta un
poco deludendo: mi dice tante belle parole, ma alla fine di
concreto... lei mi dimostri che c'è questa volontà, aprendo una
bella sala di ballo liscio! Invece sono tutte chiuse!
Comunque con questa interpellanza vogliamo evidenziare come
nella nostra regione vi siano molte persone appassionate del ballo
liscio, specie fra coloro che sono entrati nella terza età, per i
quali il ballo liscio ha una funzione importante di socializzazione
e di attività motoria con innegabili vantaggi per la salute fisica,
mentale e sociale.
Considerato che i locali e le iniziative dedicati al ballo
liscio sono estremamente carenti, limitandosi al CRAL Cogne e a
qualche limitata iniziativa comprensoriale o comunale, ritenuto
opportuno sostenere, come in tante altre regioni del nostro paese,
uno svago che ha anche importanti ricadute positive sul benessere
della popolazione, chiediamo all'Assessore competente se intende
promuovere, in accordo con i Comuni e con i rappresentanti delle
attività commerciali, un'iniziativa volta ad incrementare
significativamente l'offerta di locali e di iniziative di
promozione del ballo liscio in tutto il territorio regionale.
Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Ringrazio la collega Fontana per aver
posto all'attenzione questo argomento. Sicuramente abbiamo fatto
anche un'approfondita analisi, anche perché rispetto a questo tema
c'è una trasversalità,
in primis
il Presidente non manca mai
di allietarci con il ballo liscio quando facciamo le trasferte su
una famosa radio e, rispetto a questo, anche nelle varie trasferte
a l'
Arbre de Noël
, abbiamo avuto il Consigliere Crétaz,
l'Assessore Lavoyer, l'Assessore Laurent Viérin che hanno
dimostrato una competenza non secondaria su questo tema.
Rispetto a questo argomento le assicuro che c'è un'attenzione
molto, molto puntuale. Abbiamo due linee di azione su cui
sostenere... a meno che non gli si dia un taglio sociale e
sanitario, allora cedo la mano al collega Lanièce, ma rispetto alle
azioni commerciali e alle azioni promozionali abbiamo la legge n.
19 che sostiene con adeguati contributi tutte quelle iniziative che
rientrano nelle azioni commerciali; quindi tutti i locali, le sale
da ballo che hanno valenza commerciale hanno diritto ad avere tutti
i sostegni possibili. Non solo, voi sapete che le sale da ballo
hanno anche un altro problema, su cui la Giunta si è soffermata
varie volte, rispetto al ballo liscio e in generale al ballo, che è
il discorso dell'inquinamento acustico; quindi tutta una serie di
sale da ballo sono in determinati luoghi e stiamo facendo delle
verifiche anche su quelle.
Per quanto attiene le attività promozionali, le assicuro che noi
finanziamo più di una manifestazione relativa al ballo. È vero
tuttavia che le richieste arrivano soprattutto nell'ambito dei
balli latino-americani, che portano nella nostra regione tantissimi
ballerine e ballerini che vengono da fuori e che soggiornano da
noi, e fanno delle iniziative di grande interesse. C'è quindi
un'azione che non è trascurabile, anche come veicolo
promozionale.
Sarebbero i benvenuti gli organizzatori, perché abbiamo lo
strumento giuridico e normativo per sostenere, dobbiamo ovviamente
sollecitare; probabilmente l'obiettivo della sua interpellanza era
anche quello di creare un punto di attenzione nel mondo esterno. Se
qualcuno fra questi ballerini e questi organizzatori vuole cogliere
la sua suggestione, noi li accoglieremo a braccia aperte e
formeremo anche una commissione presieduta dal nostro
Presidente.
Président
- La parole à la Conseillère Carmela
Fontana.
Fontana (PD)
- Questa volta, Assessore, mi ha stupita:
non mi aspettavo una risposta così positiva e mi fa piacere!
Al di là di tutto, se viene vista come uno scherzo questa
interpellanza, le volevo dire che hanno raccolto più di 1.500
firme, perché non è la prima volta che queste persone tentano di
avere dei contatti per avere un luogo dove la domenica poter andare
a ballare, in quanto tutte queste persone alla fine vanno fuori
Aosta perché non c'è più un locale! Salzone, che è di questo
mestiere, le sa queste cose, cioè sa che non c'è un locale dove la
domenica... c'è il CRAL, ma contiene poche persone, per il resto
non ce n'è e sono veramente disperati. Voi ridete, ma arriverete
anche voi, quando andremo via dal Consiglio regionale, a dire:
qualche domenica voglio passare un po' il tempo... chi ha la
passione del ballo... vedrete che è così!
Comunque vi faccio mettere in contatto con queste persone che mi
hanno pregato di portare questa interpellanza per vedere cosa si
può fare; sarei veramente contenta di accontentarli. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK