Consiglio Regionale della Valle d'Aosta - Oggetto del Consiglio n. 1167 del 8 febbraio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
Precedente
Successivo
Resoconto integrale del dibattito dell'aula
Oggetto del Consiglio n. 1167 del 8 febbraio 1995 - Resoconto
SEDUTA ANTIMERIDIANA DELL'8 FEBBRAIO 1995
OGGETTO N. 1167/X Disegno di legge: "Attività per la produzione
di pane da parte delle imprese artigiane".
Articolo 1 (Oggetto)
1. Le imprese artigiane, individuate ai sensi della legge
regionale 20 maggio 1986, n. 24 (Nuova disciplina
dell'artigianato), come modificata dalla legge regionale 26 maggio
1993, n. 50, che svolgono attività di produzione di pane non sono
tenute ad effettuare il turno di riposo settimanale nella giornata
della domenica.
Articolo 2 (Modalità di svolgimento dell'attività)
1. Le modalità di svolgimento dell'attività di cui all'articolo
1 sono determinate dai singoli operatori su sei giorni la
settimana, con garanzia di doppia panificazione alla vigilia del
giorno di riposo prescelto.
2. Le modalità di svolgimento dell'attività possono essere
differenziate stagionalmente; limitatamente alla stagione estiva ed
invernale e nei periodi di maggior afflusso turistico può essere
consentita, in deroga alla previsione di cui all'articolo 1, con
decreto dell'Assessore regionale all'industria, commercio e
artigianato, l'apertura dei forni per la panificazione durante
tutta la settimana, per un massimo di dodici settimane
all'anno.
3. Gli artigiani panificatori, cumulativamente per ogni comune,
devono comunicare al Servizio del commercio, zona franca e
contingentamento dell'Assessorato regionale dell'industria,
commercio e artigianato le modalità di lavoro prescelte, di cui ai
commi 1 e 2, entro il 31 gennaio di ogni anno. Eventuali variazioni
motivate delle modalità prescelte dovranno essere comunicate almeno
trenta giorni prima dell'adozione.
4. Qualora il Servizio del commercio, zona franca e
contingentamento non effettui rilievi entro trenta giorni, le
modalità di svolgimento si intendono approvate.
5. Qualora gli artigiani panificatori non effettuino la
comunicazione di cui al comma 3 o non provvedano nei termini di cui
al comma medesimo, decadono dal diritto di effettuarla e sono
ritenute valide le modalità di svolgimento dell'attività fino a
quel momento in vigore.
Articolo 3 (Tutela del lavoro dipendente)
1. Sono fatte salve le disposizioni delle leggi e dei contratti
di lavoro vigenti in materia di orario di lavoro dei dipendenti, di
compensi per prestazioni straordinarie e di riposo compensativo
settimanale.
Articolo 4 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ricordo che votiamo il nuovo testo della IV
Commissione.
La parola al Consigliere Piccolo.
Piccolo (ADP-PRI-Ind) Do per letta la relazione.
Presidente Passiamo alla votazione dell'articolato. Articolo
1.
Presenti, votanti e favorevoli: 28
Presidente Passiamo alla votazione dell'articolo 2.
Presenti, votanti e favorevoli: 28
Presidente Passiamo alla votazione dell'articolo 3.
Presenti, votanti e favorevoli: 28
Presidente Passiamo alla votazione dell'articolo 4.
Presenti, votanti e favorevoli: 28
Presidente Passiamo infine alla votazione del disegno di legge
nel suo complesso.
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK