Consiglio Regionale della Valle d'Aosta - Oggetto del Consiglio n. 2814 del 6 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
FORESTE E TERRITORI MONTANI
Tutela del patrimonio boschivo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2814 del 6 febbraio 2013 - Resoconto
OGGETTO N. 2814/XIII - Interpellanza: "Attività lavorativa
svolta nei cantieri forestali nel corso dell'anno 2012".
Président
- Merci. La parole au collègue Donzel.
Donzel (PD)
- Grazie Presidente.
Anche se nubi piuttosto fosche si addensano all'orizzonte del
2013 per quanto riguarda la cantieristica forestale, non si è
ancora del tutto conclusa la vicenda infelice del 2012: infelice
perché, a fronte delle cifre che sono state più volte citate,
ascritte nei bilanci e, diciamo, riportate dai quotidiani, dai
giornali, i lavori del 2012 non si sono completamente chiusi e
questo ha significato due cose: che le imprese non hanno potuto
incassare i soldi che erano stanziati e previsti per questi appalti
e, di conseguenza, i lavoratori hanno lavorato meno giornate, le
lavoreranno magari adesso, ma non le hanno lavorate l'anno scorso,
quindi non hanno avuto l'introito l'anno scorso, qualcuno ha anche
perso nei nuovi calcoli sulla disoccupazione una parte delle
entrate che derivavano anche da queste forme di sostegno ai
lavoratori più deboli e più fragili. Ora, sappiamo che alcuni
cantieri forestali si stanno riattivando sui lavori del 2012 e
quindi una preoccupazione è quella che insomma la clausola sociale,
che già non è stata di per sé efficace nel salvaguardare tutti i
lavoratori, lo sia almeno per la piccola parte che serve a
tutelare. È con una certa sorpresa che ho riscontrato che, dal
punto di vista normativo, nulla è stato previsto rispetto al fatto
che - poi spero che l'Assessore su questo una volta tanto mi
smentisca, ne sarei felice - non è prevista la riassunzione del
medesimo lavoratore che aveva lavorato sullo stesso cantiere nel
2012, cioè la clausola sociale dice soltanto un numero di
lavoratori, siamo nell'astratto, quindi non è detto che si debba
assumere lo stesso lavoratore. Questo, dal mio punto di vista, è
gravissimo, perché un lavoratore che era stato chiamato per
svolgere un'attività lavorativa, sulla base di un impegno, di un
monte ore, di un monte giornate di un certo tipo, è assolutamente
beffato, perché la ditta dice:
"eh, non ho finito i lavori,
quindi non becchi i soldi che potevano essere previsti per quel
lavoro lì e l'anno dopo non è detto che ti richiamo",
quindi,
va beh, già si lavoravano poche giornate l'anno scorso e quest'anno
si inizia con un bel trauma.
L'altra considerazione è quali verifiche vengono fatte per
constatare che nel momento della ripresa dei lavori effettivamente
questi lavoratori siano chiamati a lavorare e quindi che non siano
in atto procedure per cui una parte del lavoro viene comunque
svolto dai dipendenti stabili della ditta, che nulla hanno a che
vedere con il rispetto della clausola sociale. Ahimè questo non è
che l'inizio del 2013, con la coda del 2012 per quanto riguarderà
poi l'avvio dei cantieri di quest'anno che naturalmente è nostra
intenzione continuare a seguire con attenzione, perché, insomma,
sorprese come quelle che stanno arrivando da questa conclusione
posticipata del 2012 non sono assolutamente in linea con quella che
è la difesa, la tutela del diritto al lavoro e il rispetto verso
quei lavoratori che dovevano essere garantiti da questo tipo di
clausole, che erano state messe in atto proprio per tutelare chi
per anni aveva svolto con zelo e impegno la sua attività nei
cantieri forestali.
Président
- Merci. Pour la réponse, la parole à
l'Assesseur Isabellon.
Isabellon (UV)
- Grazie Presidente.
Le domande poste in questa interpellanza vertono in primis sul
rispetto della clausola sociale da parte delle imprese che devono
ultimare i lavori appaltati e aggiudicati nel corso dell'anno 2012
e non conclusi; in secondo luogo viene richiesto se le imprese
potranno ultimare i lavori con personale diverso da quello assunto
nel corso dell'anno 2012.
Per quanto riguarda il primo quesito, è palese che l'impresa
dovrà rispettare la clausola sociale prevista nella domanda di
partecipazione al bando di gara, che è stata accettata con la
sottoscrizione del contratto, quindi non ci sono dubbi. Alla
ripresa dei lavori i direttori dei medesimi controlleranno pertanto
che le ditte rispettino la clausola sociale, come d'altronde è
stato fatto durante la parte dei lavori effettuati nel corso del
2012.
Riguardo alla seconda domanda, relativa alla possibilità di
proseguire e completare i lavori con personale diverso da quello
inizialmente assunto nell'anno 2012, si evidenzia che essa
dipenderà dal tipo di contratto e/o rapporto che si è instaurato
tra il lavoratore e l'impresa, tale rapporto, essendo di natura
privata, esclude qualsiasi tipo di interferenza da parte
dell'Amministrazione regionale. Sottolineo che l'Amministrazione si
limiterà alla verifica del rispetto della clausola sociale, in
particolare riguardo al numero di maestranze da assumere. Evidenzio
infine che il rapporto di lavoro stipulato tra le parti non impegna
solo la ditta, ma anche il lavoratore stesso, quindi è nei due
sensi...ecco è da vedere questa situazione.
Président
- Merci. Pour la réplique, la parole au
collègue Donzel.
Donzel (PD)
- Grazie Assessore per la risposta chiara,
secca. Ho visto che scuoteva un po' la testa quando io ho fatto
riferimento a lavoratori che hanno lavorato con zelo e impegno in
questi anni, ma queste cose le ho riprese dalle relazioni che
puntualmente lei faceva ogni anno, elogiando i bellissimi lavori di
cantieristica forestale che venivano fatti, per anni sono stati il
fiore all'occhiello dell'Amministrazione, se poi adesso lei
comincia a dire che non lavoravano con zelo e impegno...beh allora
se le verifiche che fate adesso erano come quelle che facevate in
passato, possiamo stare tranquilli...
Questa idea che il lavoratore sia ridotto ad un numero
personalmente non mi appartiene, non la condivido; lei ha detto:
"noi applichiamo burocraticamente delle norme, per cui queste
norme sono regolate dal settore privatistico",
la clausola
sociale che veniva elogiata come un modo per tutelare la persona
lavoratore, oggi è semplicemente un numero, dev'esserci il numero
1, il numero 2, il numero 3, non ci interessa sapere se Tizio o
Caio lavorano
tot
giornate o no: ci interessa che se questi
lavoratori...la ditta sospende i lavori per un mese, due, poi
riprende, ne prende altri, eccetera...chi se ne importa,
l'importante è che ci sia un numero 1 o 2 o 3, ebbene questa
visione, che a lei rassicura, a noi non ci rassicura per niente,
perché noi avevamo chiesto graduatoria: abbiamo chiesto rispetto di
nomi, di persone, non di numeri! Non è quindi una questione di
numeri. Se lei mi dice: "le ditte hanno 1, 2, 3", a me non
interessa, perché quel 1, 2, 3 non è per niente rispetto per chi ha
lavorato più anni, non è per niente rispetto di chi aveva fatto più
giornate di lavoro in passato, non è rispetto di chi ha fatto tutti
i corsi, di chi si è impegnato, di chi ha fatto con passione quel
lavoro: è semplicemente un numero burocratico che a lei serve per
dire: "10 lavorano, io sono a posto con la coscienza"! Beh la mia,
personalmente, non è a posto, perché ritengo che sia altro il
criterio da usare in questo tipo di tutela del lavoro.
Président
- Point 20 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK