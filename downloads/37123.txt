Consiglio Regionale della Valle d'Aosta - Oggetto del Consiglio n. 994 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Bonifica, miglioramenti e riordino fondiario
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 994 del 27 gennaio 2015 - Resoconto
OGGETTO N. 994/XIV - Interpellanza: "Notizie in merito
all'attivazione del tavolo di confronto tra AREA VdA e i centri di
assistenza agricola per la soluzione delle problematiche relative
alla gestione del programma di sviluppo rurale".
Presidente -
Per l'illustrazione, la parola al
Consigliere Grosjean.
Grosjean (UVP)
- Merci Président.
Bene, dopo qualche mese dalla risoluzione dove ci eravamo
impegnati a creare un tavolo di concertazione fra tutte le varie
organizzazioni che si occupavano dei pagamenti del premio del PSR,
siamo ancora qui a sentire delle lamentele da parte di aziende che
non hanno ricevuto i pagamenti del premio relativo al 2014, senza
aver avuto nessuna comunicazione, di aziende che dopo aver
aspettato, perché hanno detto loro: "ma adesso siamo in pagamento",
fine dicembre, metà gennaio, alla fine si rendono conto che i
pagamenti non arrivano e si accorgono che ci sono delle
incongruenze sulle proprie pratiche, ma che nessuno aveva comunque
segnalato. Gran parte delle incongruenze sono legate alle scadenze
dei contratti di affitto, che hanno fatto sì che questi
finanziamenti vengano ancora una volta rinviati, dando sì la
possibilità agli utenti di regolarizzare, però intanto il tempo
passa. Allora io mi chiedo a cosa è servito tutto quel lavoro in
III Commissione e se effettivamente abbiamo voglia di trovare una
soluzione a questo. Mi limito quindi ad aspettare le risposte sulle
domande che abbiamo fatto, sulle tre domande che abbiamo posto per
capire qual è la situazione del PSR 2014.
Presidente
- La parola all'Assessore Testolin.
Testolin (UV)
- Grazie Presidente.
È un'interpellanza che dà la possibilità di esplicitare quello
che è stato fatto in seguito anche a quelli che sono stati gli
incontri in III Commissione, così come citato dal collega Grosjean.
In riferimento al primo punto dell'interpellanza:
"se è già
stato attivato il tavolo di confronto previsto o, in caso negativo,
come intende procedere per rispettare gli impegni assunti in aula
consiliare"
, si segnala che, a seguito della risoluzione
discussa in aula e già prima dell'approvazione della risoluzione
del 17 dicembre, ci si era attivati convocando un primo incontro di
un tavolo di confronto con i CAA dedicato appunto alle criticità
nell'applicazione della gestione del PSR, che si era ritrovato
riunito in data 1° dicembre 2014. A seguito all'approvazione il 17
dicembre, appunto, della risoluzione in aula, a seguito di tale
data, il 18 dicembre, quindi ancor prima della trasmissione
ufficiale degli atti da parte del Presidente del Consiglio, si è
provveduto a trasmettere ai CAA, all'Autorità di gestione e ad AREA
VdA copia della risoluzione approvata dal Consiglio regionale in
data 17, anticipando la convocazione di un tavolo di confronto. Il
secondo incontro ha avuto luogo mercoledì 21 gennaio scorso,
indetto dall'Assessorato dell'agricoltura, con convocazione
trasmessa in data 16 gennaio. A tale incontro hanno partecipato,
oltre alle strutture dell'Assessorato dell'agricoltura, l'Autorità
di gestione, il Direttore di AREA VdA, i rappresentanti della
Coldiretti e di Confagricoltura. L'Autorità di gestione del PSR ha
illustrato l'iter del nuovo programma e le fasi del negoziato con
la Commissione europea, nonché l'attività svolta giornalmente dagli
uffici dell'Assessorato per rispondere alle osservazioni
dell'Unione europea, così come già evidenziato questa mattina
nell'altra interpellanza, e come arrivare in tempi brevi
all'approvazione di tale programma. Il Direttore di AREA VdA ha
illustrato la situazione dei pagamenti e le iniziative adottate per
un'informazione periodica alle aziende, in concomitanza con
l'approvazione e l'invio degli elenchi di pagamento ad AGEA, così
come era stato concordato all'interno della commissione. Sono stati
inoltre affrontati i problemi relativi alla presentazione delle
domande nel periodo di transizione dalla vecchia alla nuova
programmazione, un po' quello che ci si è spiegati anche qua questa
mattina. In ottemperanza a quanto stabilito, il tavolo permanente
con i CAA e con AREA VdA verrà riunito con cadenza mensile o
comunque a seconda delle necessità anche con maggiore frequenza dal
Coordinatore del Dipartimento agricoltura per illustrare le varie
fasi di avanzamento del negoziato con l'Unione europea e per
discutere in merito alle decisioni assunte nel corso delle riunioni
che l'Autorità di gestione svolge assieme e nei confronti degli
organismi nazionali.
In merito al secondo quesito:
"qual è la situazione dei
pagamenti relativi alla campagna 2014"
, nella campagna 2014,
come riferito in commissione, vi sono state delle importanti novità
che hanno avuto un effetto positivo sui pagamenti erogati. Esse
riguardano il fatto che le domande di indennità compensativa e di
benessere animale sono state pagate a saldo e non come anticipo al
75 percento, come nelle annualità precedenti; inoltre, è già stato
possibile anche chiudere, quindi liquidare, pagare le aziende
sottoposte al controllo a campione per tutte e tre le misure di
competenza, ciò ha permesso di chiudere complessivamente circa
4.020 domande di contributo per circa 14 milioni e 700 mila euro,
di cui 12 milioni già erogati e circa 2 milioni in attesa di
erogazione nelle prossime settimane, perché recentemente inviati e
autorizzati. Negli anni passati a gennaio, cioè in questo periodo,
si arrivava ad autorizzare pagamenti per circa 8-9 milioni, si può
dunque sottolineare un significativo miglioramento delle
prestazioni in termini di tempistiche e di pagamenti effettuati,
quindi quasi 5 milioni in più rispetto ai pagamenti effettuati
nell'annualità precedente. Occorre infine chiarire che la
situazione è ancora da regolare, oltre al saldo delle aziende
anticipate sull'agroambiente...fanno capo a situazioni di
irregolarità sul carico animale o su altre tematiche quali i
rapporti fieno-letame e a situazioni di non conformità sulle
superfici oppure a situazioni di non ammissibilità o di esito
negativo dei controlli.
Per quanto riguarda il terzo ed ultimo punto dell'interpellanza
ovvero:
"quante siano le aziende che non hanno ancora percepito
quanto previsto dal PSR 2007-2013"
, si evidenzia come
l'attività che si è svolta negli scorsi mesi per dare appunto vita
ai pagamenti di cui abbiamo parlato sopra ha rallentato leggermente
la regolazione dei pagamenti pregressi. La chiusura delle posizioni
a vario titolo sospese è iniziata fin dalla scorsa estate, pur
essendo stata anche lì un po' rallentata e ostacolata dai ritardi
con cui gli esiti derivanti dall'applicazione del secondo ciclo
refresh
sono stati applicati da AGEA, il discorso che si era
già affrontato anche in sede di dibattito in commissione. Nel
sottolineare come si stia continuando ad operare per la risoluzione
delle domande ancora bloccate relativamente all'annualità 2009, si
fa presente che tali pratiche verranno presentate entro fine
febbraio ad AGEA...così come era stato concordato, nei primi mesi
dell'anno si sarebbe provveduto ad inviare tutta la documentazione
necessaria per questo sblocco. Si segnala come lo sblocco della
specifica situazione nello scorso novembre, appunto relativo al
ciclo
refresh
, prelude alla positiva conclusione anche delle
istruttorie che avrà luogo nei prossimi mesi, che riguarda circa
200 domande, che sono già state oggetto di lavorazione e che hanno
ricevuto dei pagamenti parziali, ma che necessitano di ulteriori
accertamenti istruttori per la chiusura definitiva delle pratiche.
Direi che nel complesso si è dato corso a quanto si era appreso
come impegno all'interno della commissione, si sta lavorando con
continuità e anche con uno scambio di informazioni che permetta di
conoscere le problematiche che i CA riscontrano e quelli che sono
gli sviluppi all'interno dell'approvazione del programma di
sviluppo rurale.
Si dà atto che dalle ore 18,16 riassume la presidenza il
Presidente Marco Viérin.
Viérin M. (Presidente)
- Per la replica, la parola al
collega Grosjean.
Grosjean (UVP)
- Ringrazio per le informazioni e apprendo
con piacere che la situazione sta evolvendo nel modo giusto, mi
dispiace però segnalarvi che ci sono aziende che non hanno avuto
ancora le dovute comunicazioni, perché è sempre l'azienda che ad un
certo momento deve andare poi a verificare come mai non sono
arrivati i soldi. Mi fa anche piacere, anche se un po' in ritardo,
sapere che ormai a fine periodo del piano di sviluppo 2007-2014
siamo arrivati a regime, speriamo che col prossimo si parta in un
modo un po' più accelerato e non si rischi i primi anni di rimanere
di nuovo in confusione, com'era successo nel...comunque vedo con
piacere che il lavoro della commissione è stato proficuo e le cose
sono andate avanti.
Presidente
- Punto 25 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK