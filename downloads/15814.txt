Consiglio Regionale della Valle d'Aosta - Oggetto del Consiglio n. 2117 del 25 settembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 2117 del 25 settembre 1996 - Resoconto
SEDUTA POMERIDIANA DEL 25 SETTEMBRE 1996
OGGETTO N. 2117/X Nomina di due rappresentanti della Regione in
seno al Consiglio di amministrazione della società Courmayeur Mont
Blanc Funivie S.p.A..
Presidente Ha chiesto la parola il Consigliere Perron.
Perron (UV) Pour proposer MM. Truchet Ferruccio et Vicari Pierre
Joseph.
Presidente Ha chiesto la parola il Consigliere Bich.
Bich (RV) Mi riferisco all'articolo 61 del Regolamento interno,
concernente la questione pregiudiziale sospensiva: dal momento che
per quanto riguarda la società in oggetto, la società Courmayeur
Mont Blanc Funivie S.p.A., sembra non sia stato ancora approvato il
bilancio societario previsto dallo Statuto; visto che, come si è
già fatto per altri enti, in particolare gli enti economici, il
mandato dei rappresentanti della Regione che attualmente siedono
nel Consiglio di amministrazione cessa con l'approvazione del
bilancio, anche perché possono esaurire appieno la loro funzione e
le loro stesse competenze, chiederei di adeguarci a quanto è stato
fatto ad esempio per la Banca della Valle d'Aosta, ovvero si
aspetta l'approvazione del bilancio e poi si passa alla nomina del
nuovo Consiglio di amministrazione.
Chiedo questo perché non c'è chiarezza sulle motivazioni che
hanno tenuto in sospeso il bilancio di queste società, mi riferisco
alla Courmayeur Mont Blanc Funivie, ma ci sono anche altre società
di impianti di risalita il cui bilancio non è stato approvato,
nelle quali i rappresentanti della Regione hanno assunto una
posizione critica. Ma la vicenda è ancora più torbida, nel senso
che non ne conosciamo nessun aspetto, là dove il Presidente del
Collegio sindacale o sindaci della società non hanno vistato il
bilancio stesso, presentato dagli organi statutari. Questo diventa
assai grave!
Quindi secondo me va esaurito appieno il mandato affidato, vanno
precisati gli aspetti che sono stati ostativi dell'approvazione del
bilancio fino adesso, dopo di che si passa alla nomina dei nuovi
organi, tenendo conto in questo caso specifico che - come è stato
dichiarato in televisione e sulla "Stampa" - la società Courmayeur
Mont Blanc Funivie sta per essere acquisita da imprenditori che
addirittura non sono italiani, sono imprenditori francesi, di cui
non conosciamo la strategia di produzione e di sviluppo. In
particolare raccomando alla Giunta, senza polemiche, di battersi,
qualora avvenga l'acquisizione delle quote societarie da parte di
società per azioni o enti economici che pretendono l'acquisizione,
perché i rappresentanti della Regione possano essere realmente
rappresentanti di quel 35 percento che hanno all'interno del
Consiglio di amministrazione.
La Regione ha il 34 percento e su 9 membri ha 2 membri nel
Consiglio di amministrazione che non hanno nessuna carica, quindi
senza poter entrare in organi esecutivi all'interno del Consiglio,
ancorché esistano organi esecutivi all'interno del Consiglio di
amministrazione, senza avere quel peso corrispettivo equiparato
alla quota regionale dell'azionariato, che darebbe la possibilità
di intervenire non dico sulle scelte strategiche - a parte che le
scelte strategiche devono essere dichiarate prima e non dopo - ma
senza avere quel potere contrattuale che deve essere proprio
dell'ente pubblico al fine del conseguimento del bene pubblico.
Evitando di fare come abbiamo già fatto in altre circostanze - il
riferimento è abbastanza palese - in cui per evitare forme di
monopolio da parte di società o di imprenditori, la Regione ha
messo in effetti sulla bilancia il suo potere contrattuale,
notevole, forte, che le viene conferito dalle leggi e dalla volontà
di indirizzo che è strategica, importante ed essenziale nello
sviluppo del turismo in Valle.
Presidente É stata presentata una questione pregiudiziale
sospensiva su questa votazione, sul quale possono esprimersi uno a
favore e uno contro.
Ha chiesto la parola il Presidente della Giunta, Viérin
Dino.
Viérin D. (UV) Sur les différentes questions qui ont été posées
par M. Bich, notamment quant à la question concernant notre
présence au sein du Conseil d'administration de cette société, je
dois dire qu'à l'état actuel des choses cette présence est
réglementée par le statut de la société; c'est donc en vertu de
l'article 13 que nous procédons à la nomination de nos
représentants. Nous avons pris note de la recommandation formulée
par M. Bich, afin de vérifier quelles sont les possibilités pour
avoir une représentation équilibrée à l'intérieur de cette société,
qui tienne compte de la participation des différents
actionnaires.
Pour ce qui est de la possibilité d'avoir des charges de
gestion, la question est ouverte. Nous avons toujours affirmé que
notre fonction au sein de cette société est une fonction de
contrôle, donc il faudra que nous discutions s'il est nécessaire
que nous assumions des charges directes de responsabilité de
gestion, en modifiant le sens de notre présence et nos
responsabilités, qui à l'état actuel des choses ont toujours été
d'une part de soutien, ce qui justifie l'intervention de
l'Administration régionale jusqu'à un montant de 35 pour cent, et
d'autre part de contrôle, compte tenu de l'importance de cette
activité dans le contexte économique de notre région.
Pour ce qui est de l'autre question, il est vrai, ce conseil
d'administration a terminé son mandat le 30 juin dernier; c'est un
thème que nous avons déjà abordé lors de la réunion de majorité, je
ne peux que confirmer ici ce que nous avons décidé en présence
également de M. Bich lors de cette réunion. A savoir, il est vrai
que normalement on donne la possibilité aux membres d'un conseil
d'administration de voter eux-mêmes le bilan, parce que cet acte
est de leur ressort, et donc, nous pourrions accepter la demande de
renvoi de M. Bich s'il n'y avait pas de continuité dans la présence
de nos représentants. La proposition formulée est une proposition
qui va reconfirmer les deux représentants de l'Administration
régionale et donc le problème qui a été soulevé par M. Bich ne se
pose pas dans ce cas spécifique.
C'est donc pour toutes ces raisons que nous maintenons la
proposition de voter nos représentants au sein de cette
société.
Presidente Il Consigliere Bich ritira la proposta? Deve solo
dire sì o no, altrimenti la pongo in votazione.
Ha chiesto la parola il Consigliere Bich.
Bich (RV) Ritiro la proposta, se il problema è semplicemente
limitato alla nomina. Non ho niente contro i due rappresentanti,
ancorché siano stati un po' dei pellegrini, in quanto non hanno mai
detto niente, non hanno mai depositato delle loro relazioni come
era stato richiesto dalla Giunta.
Non ho nulla dire su di loro, li conosco personalmente, sono
persone serie e sono convinto che debbano essere riconfermati. Se
il problema è solo della riconferma e della continuità, siamo
pronti a votare; per quel che è la sostanza ricordo che qualche
anno fa ci fermammo a dibattere per ore su questi aspetti, sulle
finalità dell'intervento pubblico, si tratta di operazioni
importanti e strategiche che comportano problemi di sviluppo
delicati e presenti in una società industriale come la
nostra...
(... il Presidente del Consiglio invita il Consigliere Bich a
concludere l'intervento...)
... sì, finisco subito, solo per dire che ritiro la questione
pregiudiziale se c'è un impegno a discutere di questa materia da
parte della Giunta e del Consiglio quanto prima. Se c'è un momento
in cui si può discutere su tutta la materia, sono pronto a
ritirarla, prima però che cada la mela, diversamente se vendiamo
Mont Blanc Funivie, altre società assumono delle connotazioni di
azionariato pubblico all'interno molto maggiori e molto più
consistenti e le strategie cozzano l'una contro l'altra, allora che
senso ha? Non si discute mai. Vorrei solo avere dal Presidente, che
conosco come persona coerente, un' assicurazione in questo
senso.
Presidente Il Consigliere Bich ritira la questione pregiudiziale
e possiamo passare alla votazione...
(... interruzione del Consigliere Bich, fuori microfono...)
Questo è un atto dovuto, Consigliere Bich, all'esame del
Consiglio non c'è l'esame delle prospettive degli impianti di
risalita in Valle d'Aosta; è un altro tema.
Bich (RV) Allora mantengo la pregiudiziale.
Presidente Benissimo. Allora pongo in votazione la questione
pregiudiziale presentata dal Consigliere Bich di rinviare l'oggetto
ad altro Consiglio:
Presenti: 32
Votanti: 23
Favorevoli: 9
Contrari: 14
Astenuti: 9 (Borre, Chiarello, Dujany, Ferraris, Florio,
Mostacchi, Perrin C., Piccolo e Squarzino Secondina)
Il Consiglio non approva
Presidente Ha chiesto la parola il Consigliere Bich.
Bich (RV) Per proporre Clémenceau, che era uno che non sapeva
niente, ma capiva qualche cosa...
Presidente è inutile che ci prendiamo in giro, Consigliere Bich:
qui c'è l'elenco di quelli che possono essere proposti, quindi
proponga qualcuno che fa parte dell'elenco, diversamente non prenda
in giro il Consiglio!
Bich (RV) e poi Poincré che invece sapeva tutto e non capiva
nulla...
Presidente ... tolgo la parola al Consigliere Bich.
Si passa alla votazione:
- Consiglieri presenti e votanti: 32
- Schede nulle: 8
- Schede valide: 24
- Schede bianche: 4
Hanno riportato voti:
- Truchet Ferruccio: 19
- Vicari Pierre Joseph: 17
- Coda Gianni: 1
Presidente In base all'esito della votazione dichiaro nominati
quali rappresentanti della Regione in seno al Consiglio di
amministrazione della Società Courmayeur Mont Blanc Funivie S.p.A.,
per il triennio 1996/1999 che scadrà il 30 giugno 1999, i Signori
Truchet Ferruccio (residente in Courmayeur, Via Marconi, 30) e
Vicari Pierre Joseph (residente in Aosta, Corso Battaglione Aosta,
13).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di Società di funivie e seggiovie locali e di altre società
aventi per fine iniziative di interesse turistico locale;
- l'articolo 13 dello Statuto della Società Courmayeur Mont
Blanc Funivie S.p.A. prevede che due membri del Consiglio di
amministrazione siano nominati dalla Regione, ai sensi
dell'articolo 2458 del Codice Civile;
- la legge regionale 24 agosto 1992, n. 50 stabilisce che i
rappresentanti designati dalla Regione nei Consigli di
amministrazione nelle società di cui la Regione sottoscrive quote
di capitale azionario, devono avere almeno uno dei seguenti
requisiti:
- titolo di studio di scuola secondaria di secondo grado;
- almeno tre anni di esperienza di amministrazione di un ente
locale o di una società di trasporto a fune;
- il succitato consiglio di amministrazione è scaduto il 30
giugno 1996 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 3 del 16 gennaio 1996 dell'elenco delle nomine in scadenza nel
primo semestre dell'anno 1996, nella riunione del 21 maggio 1996,
si è espressa sulle seguenti candidature:
1) Aglietta Umberto 9) Magro Giuseppe
2) Albertinelli Claudio 10) Merlo Paolo
3) Campane Antonia Luisa 11) Omezzoli Claudio
4) Carnevaletti Claudio 12) Raimo Fiorentino
5) Coda Gianni 13) Sinisi Paolo
6) Distasi Carlo Nicola 14) Todeschi Marco
7) Frimaire Mario 15) Truchet Ferruccio
8) Gex Luigi 16) Vicari Pierre Joseph
Ritenuto necessario provvedere alla nomina, ai sensi
dell'articolo 2458 del Codice Civile, di due rappresentanti della
Regione in seno al Consiglio di amministrazione della summenzionata
società per il triennio 1996/1999 che scadrà il 30 giugno 1999;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 3 agosto 1971 n. 10, 27 marzo
1991, n. 12 e 24 agosto 1992, n. 50;
Delibera
1) di nominare, ai sensi dell'articolo 2458 del Codice Civile,
quali rappresentanti della Regione in seno al Consiglio di
amministrazione della Società Courmayeur Mont Blanc Funivie S.p.A.,
per il triennio 1996/1999 che scadrà il 30 giugno 1999, i Signori
Truchet Ferruccio (residente in Courmayeur, Via Marconi, 30) e
Vicari Pier Joseph (residente in Aosta, Corso Battaglione Aosta,
13);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK