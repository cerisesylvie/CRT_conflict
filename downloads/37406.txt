Consiglio Regionale della Valle d'Aosta - Oggetto del Consiglio n. 1187 del 6 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1187 del 6 maggio 2015 - Resoconto
OGGETTO N. 1187/XIV - Interrogazione: "Iniziative assunte per
la realizzazione di una pista ciclabile di collegamento tra i
comuni della Bassa Valle".
Presidente
- Per la risposta, la parola all'Assessore
Marguerettaz.
Marguerettaz (UV)
- Grazie e mi scuso per l'inversione e
per il ritardo.
Rispetto all'interrogazione, facendo seguito alla mozione
approvata nello scorso mese di gennaio che impegnava la Giunta
regionale ad attivarsi per la realizzazione di una pista ciclabile
di collegamento tra i comuni della Bassa Valle, sono state compiute
una serie di azioni. L'orientamento dell'Assessorato congiuntamente
alle indicazioni della Comunità montana Evançon e della Comunità
montana Mont Rose...è stata fatta una riunione apposita...ha
coinvolto un gruppo di lavoro coordinato dall'Assessorato cui
partecipano i tecnici delle due Comunità e eventualmente alcuni
rappresentanti dell'Ordine professionale degli architetti. L'idea
di base era quella di partire dallo studio di fattibilità elaborato
nel corso dell'anno 2008 da parte di un
pool
di progettisti
incaricati, agli atti della struttura regionale competente...volta
ad identificare un itinerario ciclabile che percorresse l'intero
fondovalle da Pont-Saint-Martin a Courmayeur, tale studio
identificava un percorso che oggi occorre rivalutare. A tale
proposito lo studio di fattibilità è stato trasmesso a tutte le
amministrazioni locali territorialmente interessate affinché si
esprimessero al riguardo e evidenziassero la presenza di piste già
realizzate o in progettazione sul loro comune, interferenti o meno
con la citata fattibilità. Molte risposte sono già arrivate, mentre
altre devono essere prodotte. Il percorso quindi è stato messo in
pratica, anche perché negli anni dal 2008 ad oggi alcune iniziative
sono state fatte, l'hanno fatto anche i Comuni, quindi è
necessario, come dico, acquisire la valutazione di tutte le
amministrazioni comunali. Nel momento in cui tutta la
documentazione sarà pervenuta, il gruppo tecnico di lavoro al quale
sia le Comunità montane, sia l'Ordine professionale degli
architetti ha definitivamente aderito potrà avviare le proprie
iniziative con l'obiettivo di identificare un percorso finale
condiviso e realizzabile. Questo dal punto di vista tecnico,
parallelamente sono stati avviati alcuni colloqui con il
Dipartimento regionale degli affari europei per identificare
potenziali linee di finanziamento dell'iniziativa di cui si tratta.
In quest'ottica l'idea dell'Assessorato prevede che il gruppo di
lavoro sopracitato debba indicare nei propri elaborati conclusivi
quali saranno le possibilità concrete del finanziamento dell'opera
anche attingendo a fondi europei.
Presidente -
Per la replica, la parola al Consigliere
Bertschy.
Bertschy (UVP)
- Grazie.
Come può immaginare, a tre mesi dall'approvazione della
risoluzione non siamo qui a chiedere sicuramente di aver concluso
né la progettazione, né la richiesta di finanziamento, però il
metodo di lavoro che vogliamo adottare e che continueremo ad
adottare è quello di verificare passo passo gli impegni che ci
prendiamo in aula, altrimenti abbiamo visto che le risoluzioni
rimangono un po' troppo volanti nel tempo. Allora, no, ma
rispetto...è un discorso generale quindi sulla pista ciclabile,
sono contento che abbia cominciato a lavorare un gruppo tecnico,
che si mettano insieme le progettazioni che già ci sono anche per
non disperdere denari e soldi che sono già stati appunto spesi.
Credo che alcune progettazioni vadano aggiornate, perché un conto è
collegare alcuni comuni, un conto è immaginare di fare un percorso
che abbia una sua credibilità, un suo valore anche a livello
turistico e promozionale. Bene anche che si stia andando nella
direzione di ricercare da subito i finanziamenti, perché sappiamo
che, rispetto alla mobilità dolce, ci sono interessi da parte della
Comunità europea soprattutto per territori come il nostro...quindi
ai prossimi mesi per la verifica del lavoro e magari, quando ci
sarà qualcosa di un po' concreto, un'audizione in IV Commissione
per un aggiornamento anche di tipo più pratico e concreto per
capire come procedono le cose. Grazie.
Président -
Point 5 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK