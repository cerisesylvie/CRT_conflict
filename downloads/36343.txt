Consiglio Regionale della Valle d'Aosta - Oggetto del Consiglio n. 499 del 26 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 499 del 26 marzo 2014 - Resoconto
OGGETTO N. 499/XIV - Interrogazione a risposta immediata:
"Definizione dei parametri numerici minimi per il mantenimento
delle classi di scuola secondaria di secondo grado in Bassa
Valle".
Président
- Pour l'illustration, la parole au collègue
Ferrero.
Ferrero (M5S)
- Grazie Presidente.
Ho assistito la settimana scorsa ad un incontro che si è svolto
in Bassa Valle e che riguardava la riduzione delle classi nella
zona appunto della Bassa Valle. Negli anni scorsi è stato fatto
sostanzialmente un terrorismo riguardo a questo tipo di riduzioni.
Questo terrorismo ha portato ovviamente molti genitori ad iscrivere
i figli in altre scuole, quindi scuole di Aosta o scuole del
Canavese. Adesso ci troviamo con un numero ridotto di alunni, per
cui la soglia che era di 20 alunni minima per poter attivare le
classi, ecco che non è più raggiungibile e si vogliono ridurre le
classi. Abbiamo assistito in quest'incontro a delle parole
sorprendenti: intanto la Sovrintendente che ha parlato più volte di
volontà politica, quando un dirigente regionale non dovrebbe
parlare di volontà politica, dovrebbe parlare di questioni
tecniche, amministrative, di quello che è l'indirizzo, ma non di
volontà politica, era presente l'Assessore, la Sovrintendente
Sampietro, quindi anche questo non ci è piaciuto. Non ci è piaciuto
neanche sentire parlare la Sovrintendente per queste esigenze di
riduzione sostanzialmente del fatto che l'orientamento scolastico
sul quale si è investito e si è insistito - e su questo sono state
perse delle ore con gli insegnanti e con gli alunni - poteva essere
tranquillamente messo da parte, tutto sommato, un corso era uguale
all'altro, non c'erano problemi, quindi prima si investe
sull'orientamento scolastico, poi dopo si butta tutto alle
ortiche.
Vorrei ricordare che con i trasporti scassati che abbiamo il
fatto di chiudere comunque delle classi in alcune zone come possono
essere Saint-Vincent, Verrès...certamente c'è l'esigenza di
ridurre, di contenere le spese, però porta dei disagi che sono dei
disagi grandissimi. Abbiamo dei trasporti inadeguati, gli studenti
non sono più in grado di raggiungere le sedi di servizio o comunque
le raggiungono con gravi disagi anche per i genitori che devono
accollarsi, diciamo, gli spostamenti. Chiediamo quindi
all'Assessore di sapere quanto meno se il minimo di 20 alunni,
perché in quell'occasione non ce l'ha detto, è stato ridotto e a
quante unità è stato ridotto per consentire di salvare qualche
classe. Grazie.
Président
- La parole à l'Assesseur Farcoz.
Farcoz (UV)
- Oui, merci Madame le Président et bonjour à
toutes et à tous.
Per quanto riguarda il
question time
, innanzitutto
vorrei...
(problemi tecnici al microfono dell'Assessore)
...per quanto riguarda il terrorismo, sinceramente non me la
sento di fare questo genere di affermazioni, sappiamo che le scelte
sono in capo alle famiglie, se poi ci sono dei
pourparlers
tra famiglie e figli, è evidente che certe situazioni non si riesce
in qualche modo a risolverle, ma il terrorismo dal punto di vista
delle scelte non me lo sento di dire. È ovvio che le famiglie sono
libere di fare quello che vogliono, ma allo stesso tempo noi con
quest'incontro - ricordo che non è la prassi - abbiamo cercato di
indirizzarle su quello che poteva essere il concetto di fare alcune
scelte piuttosto che altre. Proprio perché abbiamo sottolineato
questa sensibilità politica, mi sento di intervenire dal punto di
vista scolastico a mantenere questi che sono i plessi nella Bassa
Valle.
Fatto sta che la situazione...siamo andati ad esplicitare che la
situazione rimaneva tale, era abbastanza impossibile avere questo
numero di classi, perché, come ricordato nella delibera del 2010,
la 519, il numero minimo è di 20 iscritti. Noi ci siamo presentati
a quella riunione avendo dei dati che erano 11 iscritti e allo
stesso tempo abbiamo chiesto se si voleva in qualche modo andare
sulla prima scelta allo scientifico di Pont-Saint-Martin, oppure su
quello che era le scienze umane di Verrès. Sta di fatto che, a
fronte della richiesta che è stata fatta, alla fine abbiamo
ottenuto come numeri finali sul liceo scientifico di
Pont-Saint-Martin come organico di diritto - di conseguenza, poi
spiegherò la differenza tra organico di diritto e organico di fatto
- un numero di 12. Di conseguenza, qui sta tutto il rispetto delle
scelte delle famiglie, ma capisce che anche la volontà politica
viene meno, perché se proprio le famiglie decidono in qualche modo
di non intervenire su quello che è un liceo scientifico, non
possiamo neanche deportare i figli con le famiglie in questa
scuola.
È sicuramente quindi un problema strutturale, che, come dicevo
l'altra volta, dura da anni, un problema strutturale che vede dei
numeri che sono discostanti tra quella che è la sede di Aosta e
quella che è la sede della Bassa Valle. Per farvi un esempio, vi ho
portato i numeri e al primo anno nella Bassa Valle abbiamo 233
alunni con 13 indirizzi possibili, mentre ad Aosta abbiamo 797
alunni con 20 indirizzi possibili, quindi, se si fanno le dovute
proporzioni, si vede che davvero è sproporzionata l'offerta che si
dà in Bassa Valle rispetto a quella che è la domanda.
Per tornare a quello che è l'organico di diritto e l'organico di
fatto, l'organico di diritto lo si ha a fine febbraio con la
chiusura delle iscrizioni in cui si fanno gli organici, l'organico
di fatto si ha a luglio nel momento in cui magari sono avvenuti
degli spostamenti per bocciatura o per altre cose.
Finisco, Presidente, semplicemente dicendo che c'è ancora questo
spazio che in qualche modo intercorre da adesso a luglio per in
qualche modo incrementare o meno quest'offerta. Quello che volevo
sottolineare è che non si risolve la situazione diminuendo questo
numero, perché comunque atomizzerebbe sempre di più questa che è la
scelta discrezionale delle famiglie, ma quello che è importante è
sicuramente una riprogrammazione. Una riprogrammazione che è già
stata...se ne sta parlando con i dirigenti competenti, ma
sicuramente dovrà tenere in conto anche altri tavoli: quello
sicuramente del Consiglio regionale attraverso le commissioni,
quello del Celva, perché comunque sono delle scelte
territoriali...
Presidente -
Scusi Assessore...
Farcoz (UV)
- ...volevo semplicemente terminare con due
concetti: dobbiamo mantenere la territorialità e, dall'altra parte,
l'offerta: quella che è del pluralismo degli indirizzi. Mi scuso
ancora, grazie.
Presidente
- Prego. Per la replica, la parola al collega
Ferrero.
Ferrero (M5S)
- Grazie Presidente.
Abbiamo capito come intendete voi la cultura: prima scelta,
seconda scelta, terza scelta, quarta scelta, come i carciofi ai
mercati generali e questo è il risultato di anni in cui l'abbandono
scolastico in Valle d'Aosta ha raggiunto il livello massimo, siamo
i primi in Italia per abbandono scolastico. Mi spiace sentire
queste parole da un giovane Assessore alla cultura, da una persona
comunque che stava studiando. La sensibilità è quella di un
elefante in cristalleria, non ci potevamo, diciamo, aspettare
altro. La volontà politica è quella che si fa con le scelte, le
vostre scelte sono quelle di stanziare...adesso ve lo dico con
esattezza...181.200 euro per il
Festival della parola
e
chiudere delle classi. Quando c'è da dare la precedenza alla
pagnotta e alla serata al cinema, io preferisco dare precedenza
alla pagnotta; evidentemente voi avete delle priorità che sono
diverse. Tenetevi le vostre priorità, ma le famiglie che abbiamo
visto lì erano molto arrabbiate e farete i conti anche con questo.
Grazie.
Presidente
- Colleghi, i punti 4, 6, 7 e 14 sono di
competenza del Presidente, quindi chiedo che, come il punto 2, essi
vengano discussi quando rientrerà in aula. Punto 5 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK