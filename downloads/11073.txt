Consiglio Regionale della Valle d'Aosta - Oggetto del Consiglio n. 2086 del 24 aprile 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2086 del 24 aprile 1991 - Resoconto
OGGETTO N. 2086/IX Realizzazione di un nuovo impianto a fune
tra il capoluogo di Valtournenche e le Cime Bianche.
(Interrogazione).
Presidente
Do lettura dell'interrogazione presentata
dal Consigliere Ric-carand:
Interrogazione Appreso che la Regione intenderebbe realizzare
un nuovo impianto a fune fra il Capoluogo di Valtournenche e le
Cime Bianche seguendo un tracciato nuovo che andrebbe a deturpare
una zona paesaggisticamente ancora intatta con un notevole pregio
faunistico;
avendo ricevuto segnalazioni di dissenso e proteste da parte di
abitanti di Valtournenche;
al fine di conoscere le caratteristiche, le motivazioni e l'iter
di tale progetto;
il sottoscritto Consigliere regionale del Gruppo Verde
Alternativo
interroga
l'Assessore regionale al Turismo, Urbanistica e Beni Culturali e
l'Assessore regionale all'Industria, Commercio, Artigianato e
Trasporti per sapere:
1) chi ha redatto il progetto di un nuovo impianto a fune fra il
capoluogo di Valtournenche e le Cime Bianche e chi ha presentato
domanda per la sua realizzazione;
2) qual'è l'iter di tale progetto a livello comunale e
regionale. Si chiede, in particolare, di conoscere gli estremi di
eventuali autorizzazioni ai sensi della legge Galasso e del vincolo
idrogeologico, il parere del C.R.P.T., il parere dell'Ufficio
Valanghe e gli estremi dell'eventuale "autorizzazione previa". Si
chiede anche di conoscere gli estremi di eventuali autorizzazioni a
livello comunale;
3) se il progetto esecutivo è già stato tramesso al Ministero
dei Trasporti ed ha ricevuto le dovute autorizzazioni;
4) se è vero che il progetto del nuovo impianto a fune segue un
tracciato nuovo andando a deturpare zone paesaggisticamente ancora
intatte; che cosa ne sarà della vecchia ovovia ed, infine, se è
vero che esiste in zona una vecchia seggiovia da anni in disuso, ma
che non è mai stata smantellata.
Presidente
Ha chiesto di parlare l'Assessore al
Turismo, Urbanistica e Beni Culturali Pascale, ne ha
facoltà.
Pascale (PSI)
In risposta alla prima domanda contenuta
nell'interrogazione, i progettisti dell'opera in oggetto sono
l'ing. Danilo Chatriand e l'ing. Renato Danard.
All'Assessorato al Turismo è stata inoltrata domanda dalla
società delle Cime Bianche di Valtournenche per ottenere un
finanziamento sulle spese per la realizzazione dell'opera; la
richiesta è stata inoltrata al parere della commissione tecnica
consultiva prevista dalla Legge Regionale 7 agosto 1985, n. 46. La
commissione ha rinviato l'esame della richiesta per carenza della
documentazione presentata a corredo della stessa, pur esprimendo un
parere orientativamente favorevole alla realizzazione
dell'impianto, in quanto sostituirebbe l'attuale telecabina,
tecnicamente superata e inadeguata alle esigenze del comprensorio
sciistico, modificandone l'attuale tracciato, al fine di migliorare
la viabilità e l'accesso del pubblico. La commissione non ha
formulato particolari rilievi di interesse ambientale in ordine
alle nuove zone interessate dall'intervento.
Risulta che la società interessata abbia presentato la richiesta
di autorizzazione previa al servizio trasporti della Regione, e che
lo stesso servizio provvede ad acquisire i pareri ai fini del
vincolo idrogeologico e delle valanghe. Si ritiene che la
concessione comunale possa essere rilasciata in conformità ai
pareri dei competenti uffici dell'amministrazione regionale.
Il parere ai fini della legge Galasso non è stato ancora
rilasciato.
Per quanto riguarda il progetto esecutivo, non risulta che la
società abbia già realizzato il progetto esecutivo dell'opera.
In risposta alla domanda di cui al punto 4, il tracciato della
nuova telecabina si discosta dal tracciato dell'attuale telecabina
in misura variabile da 400 a 600 metri, e interessa a valle una
striscia di terreno attualmente non asservita agli impianti, ma che
è già zona edificata e comunque attraversata da numerose linee
elettriche.
La costruzione del nuovo impianto consentirà la demolizione di
due impianti: la vecchia ovovia e la seggiovia Salette,
ripristinando quindi le aree occupate da queste strutture.
Per quanto riguarda la seggiovia in disuso, ma mai smantellata,
la società intenderebbe utilizzarla come collegamento urbano.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Prendo atto della risposta
dell'Assessore, mi sembra che l'iter autorizzativo di questo
impianto sia ancora in alto mare. Chiederei di rispettare
rigorosamente quelli che sono gli iter e i pareri che sono
richiesti per questo tipo di impianto e che non succeda come è
avvenuto in passato, che ci siano dei lavori che iniziano prima
ancora che ci siano le autorizzazioni previe e tantomeno le
autorizzazioni da parte del Ministero competente, il Ministero dei
Trasporti.
Mi riservo di seguire l'iter questo progetto per quanto riguarda
le autorizzazioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK