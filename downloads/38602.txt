Consiglio Regionale della Valle d'Aosta - Oggetto del Consiglio n. 2115 del 24 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2115 del 24 maggio 2016 - Resoconto
OBJET N° 2115/XIV - Communications du Président de la
Région.
Viérin M. (Presidente)
- Punto n. 2 dell'ordine del
giorno. Il n'y a pas de communications de la part du Président de
la Région... prego, collega Nogara.
Nogara (UVP) -
Ho aspettato perché pensavo che il
Presidente facesse delle dichiarazioni.
Volevo intervenire sulle dichiarazioni del Presidente per
esprimere innanzitutto la nostra soddisfazione su quanto abbiamo
appreso da un comunicato stampa della Giunta relativamente alla
moratoria per gli agricoltori. Questa proposta di legge è stata
fatta in base alla mozione presentata da noi nello scorso
Consiglio; però, visto che abbiamo solo il comunicato - non abbiamo
potuto leggere e avere la proposta di legge perché non è ancora
disponibile -, analizzando il comunicato stampa, secondo noi ci
sono almeno due punti sui quali vorremmo avere un confronto, anche
più tardi: da quando parte questa moratoria e a chi dare questi
contributi. Sono forse più dei chiarimenti per non dover poi
perdere tempo in commissione, oppure se lo vediamo qua in Consiglio
con degli emendamenti o per bloccare questa proposta di legge che è
molto importante. Era solo questo, se ci potete dare come gruppo
l'opportunità di avere un piccolo confronto su queste due
tematiche.
Président -
La parole au Président de la Région.
Rollandin (UV) -
Su questo tema non ci sono problemi,
proprio perché l'informazione non è ancora stata veicolata nel modo
giusto, quindi noi siamo disponibili a fare il punto e a dare
eventualmente i chiarimenti necessari per attivare il meccanismo
nel modo giusto.
Presidente -
La parola al collega Bertschy.
Bertschy (UVP) -
Presidente, mi scuso per l'intervento
tardivo, ma è stato così veloce a passare al punto n. 2 che non
sono riuscito ad intervenire ed immaginavo ci fosse una risposta al
collega Cognetta. Come UVP non vogliamo tornare su questi
argomenti, perché altrimenti si ritorna nella polemica che peraltro
non volevamo sollevare, però mi pare che l'osservazione rispetto ad
un comunicato stampa uscito da parte di un comitato che ha preso
una posizione sulla riforma meritasse almeno una risposta da parte
sua come Presidente. Avendo accelerato il punto, io non sono
riuscito ad intervenire; in questo momento siamo già andati avanti,
siamo su un'altra comunicazione e anche il mio intervento è
tardivo. Credo che sarebbe stato almeno corretto fare
un'osservazione, perché si sono sentiti commenti anche positivi su
queste serate. Io non sono qui per dire che tutto quello che è
stato fatto è stato fatto male, ma rispetto ad una serata si è
verificato puntualmente quanto come UVP avevamo immaginato potesse
accadere. Una risposta da parte sua sarebbe stata meno gradita.
Presidente -
Io non ho problemi a dare la risposta. L'ho
già detto l'altra volta: è stato un momento importante in cui molte
persone hanno partecipato, hanno risposto anche in maniera positiva
ponendo tantissime domande tecniche alla fine delle serate. Chi ha
presieduto le serate non è mai intervenuto per porre un pensiero o
meno, ha solo fatto un ragionamento in sede di presentazione dei
relatori e credo che questi ultimi siano stati riconosciuti da
tutti come persone molto equilibrate sui vari aspetti. La tematica
non è semplice, quindi ognuno di noi si farà una visione.
Non voglio fare polemiche, è solo per ricordare che tante
Regioni a Statuto speciale ci hanno fatto non dico i complimenti,
ma ci hanno riconosciuto questa capacità di far incontrare la gente
con dei tecnici. Credo che siano state illustrate luci e ombre su
questa riforma: in alcune serate più ombre, in altre più luci, però
le stesse si sono svolte in maniera rispettosa riguardo al
referendum.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK