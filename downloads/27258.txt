Consiglio Regionale della Valle d'Aosta - Oggetto del Consiglio n. 260 del 15 novembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 260 del 15 novembre 1971 - Resoconto
OGGETTO N. 260/71 - Nomina nuovi membri dell'Azienda autonoma
di turismo di Saint-Vincent. (Interrogazione)
Milanesio (P.S.I.)
- La nomina dei rappresentanti in seno
al Consiglio di amministrazione dell'azienda autonoma di cura di
St. Vincent è avvenuta come, per tutte le altre aziende, per tutte
le altre nomine, cioè in base al decreto del Presidente della
Repubblica del 27 agosto 1960 n. 1042.
Sono rappresentate quindi tutte le categorie previste in quel
decreto e cioè, oltre il Presidente e il rappresentante
dell'Ufficio regionale del Turismo, due rappresentanti delle
categorie datori di lavoro, due rappresentanti delle categorie dei
lavoratori, un rappresentante del Sindaco, un sanitario designato
dal Consiglio di Sanità e tre esperti designati dal Presidente
della Giunta regionale.
Quindi, sotto questo profilo, le categorie sono rappresentate,
sono rappresentate cioè quelle categorie previste da questo decreto
presidenziale. Come è avvenuta la nomina dei vari rappresentanti?
Su designazione. Alcuni sono stati indicati tassativamente, altri
sono stati scelti fra terne indicate dalle categorie all'uopo
previste.
Pedrini (P.L.I.)
- A me spiace dover dire che non
risulterebbe, almeno a quanto a me consta - e mi riservo
eventualmente di parlarne allora di persona con l'Assessore - che
quanto egli dice risponde al vero. Questo perché, per esempio, il
Comune, qua vorrò vedere, appunto, vorrò prima interessarmi, perché
non so se risponde al vero, a me è stato detto che il Comune, per
esempio, non ha fatto la sua designazione.
Ecco, io sarò lieto di prenderne atto, vorrò vedere, perché
evidentemente questo che mi è stato detto, è stato detto da tre
Assessori e non dal Sindaco. Quindi può darsi che i tre Assessori
non fossero al corrente. Però mi pare molto strano che, in una cosa
delicata come questa non si informa la Giunta, per lo meno.
Mi sia consentito, però, a parte questo, di sottolineare al
nostro Assessore al Turismo che io non sono un razzista politico.
Però devo purtroppo constatare, egli non può darmi ragione che,
manco a farlo apposta, la maggioranza assoluta di questa azienda
autonoma è formata solo e solamente da socialisti.
C'è un'altra cosa da aggiungere, che addirittura è stato
nominato membro di questa azienda autonoma un individuo il quale
non risiede a St. Vincent, non sta a St. Vincent perché esplica la
sua attività di lavoro e di vita, diciamo, normale, addirittura in
Val di Susa.
Ci sono poi altri due membri di questo Comitato che non stanno a
St. Vincent e non conoscono i problemi di St. Vincent. Uno è di
Aosta e uno è di Chambave.
Ora, ad un dato punto - io non voglio qua piantare delle grane,
né dire, insomma è sempre Pedrini che pianta le grane - ma io
vorrei preparare l'Assessore un momentino. Io so che c'è una
richiesta, che si stanno raccogliendo delle firme in St. Vincent
perché si è voluto capovolgere addirittura una situazione che da
parte di tutti gli strati della popolazione, ripeto: di tutti gli
strati della popolazione, sono contrari a questa nomina avvenuta
così, in questo modo così violento e scavalcando, diciamo, non la
legge, perché l'Assessore al Turismo ha perfettamente ragione:
nessuno gli dice niente sotto un profilo legale e sotto un profilo,
diciamo, di legge. Però, ad un certo punto, ci vuole un certo metro
in tutte le cose.
Insomma, non volete i liberali? D'accordo! Ma almeno mettete un
democristiano, un unionista, un comunista! Ma insomma, mettete un
qualcuno che sia al di fuori. No? Solo e solamente specialisti, in
più hanno messo quegli elementi che non potevano proprio farne a
meno, se no probabilmente anche quei 3 o 4 che sono stati messi lì
ad hoc, va bene, sono stati messi perché non se ne poteva fare a
meno.
E ci sono delle persone, ripeto, che non abitano a St. Vincent,
che non conoscono i problemi, che non so come potranno risolvere i
problemi turistici di St. Vincent.
È brutto questo argomento perché si parla di persone. Io vorrei
precisare che qua le persone non c'entrano, sia ben chiaro, non
c'entra né il Presidente né i membri, io non voglio entrare nel
merito di questo, voglio entrare nel merito della modalità in cui è
stato, ed è una cosa che dispiace perché qua, veramente, e qua mi
rivolgo proprio all'amico Milanesio sotto un profilo umano. Ma qua,
tutte le nomine che vengono dal tuo Assessorato, manco farlo
apposta sono tutti quanti socialisti!
Ma come no, lo vediamo, cerca un pochino. Come cosa c'entra
gente di Chambave nell'Azienda autonoma di St. Vincent, io non lo
so proprio. Come c'entra gente di Oulx nella... Oppure, scusami,
hanno preso per i fondelli anche te. Evidentemente, o non sai
queste cose oppure, sapendole, le hai volute fare lo stesso
imponendo la tua volontà e coercendo quella della popolazione di
St. Vincent.
Che facendo così - fatti tuoi - i socialisti piglieranno magari
il doppio dei voti a St. Vincent, però, col clima che corre oggi,
proprio per questa nomina non penso che tu faccia gli interessi del
tuo partito. Ripeto, fatti tuoi, che non mi riguardano, però,
permetti così, in buona
amitié
che ti si dica queste cose.
Va bene. Perché, effettivamente, noi desidereremmo che le Aziende
autonome dei nostri comuni fossero allargate al massimo possibile.
Insomma, non c'è un commerciante in questo... nelle categorie
rappresentate. Ora io penso che, in fondo, i commercianti anche
loro rappresentino una categoria notevolissima, specie proprio in
riflesso del turismo, mi pare, così, di aver detto - senza astio e
senza acrimonia, così,
en bonne amitié
ripeto - quello che
il pensiero non mio ma di un largo, larghissimo strato di
popolazione di St. Vincent.
Se fosse possibile - mi pare di fare una richiesta talmente
assurda - ma, se fosse possibile rivedere un momentino la cosa,
senza con questo sminuirci, perché non penso che ci sia una
deminutio capitis
se a un dato punto l'Assessore o qualcuno
di questi darà le dimissioni volontariamente, io penso che si
potrebbe vedere e riportare un po' di calma nell'ambiente che è
veramente un pochino agitato, sotto un profilo di tranquillità, al
fine di smussare questi angoli che in questo momento sono veramente
un po' accesi. Grazie.
Montesano (P.S.D.I.)
- Allora, un supplemento di risposta
dell'Assessore Milanesio.
Milanesio (P.S.I.)
- Sì, in quanto era mancata
l'illustrazione prima e io non sapevo esattamente a cosa volesse
riferirsi il Consigliere Pedrini nelle domande che mi ha proposto
nell'interpellanza.
Io allora, sempre con tono calmo e pacato come ha usato Pedrini,
voglio rispondergli questo.
Intanto non è vero che il sottoscritto abbia nominato in questo
caso e in altri casi solo ed esclusivamente dei socialisti o in
modo prevalente e preponderante.
Da quando sono Assessore ho nominato tre Consigli di
amministrazione di aziende autonome di soggiorno. Una è quella
della Val d'Ayas. Il presidente è stato fatto il Prof. Pinna Pintor
ed è stato concordato - che non è certamente socialista - il
Consiglio di amministrazione è stato concordato con l'allora
Sindaco, con l'amministrazione in quanto c'era unità...
(voce).
No, Pinna Pintor non era Presidente, era un altro il
Presidente eh...
(voce)
...assolutamente non era il
Presidente, era nel Consiglio di Amministrazione ma non era
Presidente. Quindi viene nominato Pinna Pintor con un Consiglio
d'Amministrazione che è stato concordato con le amministrazioni
interessate perché c'era unità di vedute. Primo! Quindi, socialisti
lì non ce n'erano.
Secondo. Azienda autonoma di Courmayeur. Il Presidente è un
certo Trouché Renzo. Non mi risulta che sia di simpatie socialiste,
mi pare che sia di simpatia unionista, comunque, ad ogni modo.... È
un certo Truchet Renzo, un'ottima persona, un'egregia persona...
(parlano assieme) ...
Sentite, i poteri taumaturgici delle
nomine io non li conosco. Ad ogni modo sta di fatto che...
(Fosson:
... i retroscena di Courmayeur) ...Conoscete tutti
i retroscena. Comunque non sono stati messi in posizioni di primo
piano nel modo più assoluto dei socialisti o persone ritenute
tali...
(Parlano assieme - Pedrini:
...mi pare strano che un
democristiano faccia affermazioni del genere -
Milanesio:
questo non lo sapevo, apprendo delle cose che mi fanno piacere)
...Dunque, per quanto riguarda l'azienda autonoma di St.
Vincent, intanto...
(voce forse di Caveri:
chi è il Presidente? -
Milanesio:
non l'ho nominato io, comunque è il Sig. Cugnetto
Romano -
voce:
socialista -
Milanesio
: sì).
...Per quanto si riferisce all'azienda autonoma di St. Vincent,
io devo far presente questo al Consigliere Pedrini, all'amico
Pedrini, che le nomine sono state fatte rispettando le indicazioni
che sono pervenute, per quanto di competenza, dalle associazioni e
dalle categorie. Per cui non si può dire che non vi è un
rappresentante dei commercianti perché i commercianti hanno
indicato una terna di nominativi ed abbiamo riconfermato quello che
già nella scorsa - io comunque sono pronto a produrre questa
documentazione - che è agli atti - con tutte le indicazioni, con
tutte le designazioni, perché noi procediamo a queste nomine sulla
base delle indicazioni che ci pervengono ufficialmente dalle
categorie. Quindi...
Pedrini (P.L.I.)
- ...Questo lo posso contestare perché
io ho parlato con il direttivo al completo dei commercianti di St.
Vincent il quale ha escluso nella maniera più categorica di aver
potuto nominare un suo rappresentante in questo...
Milanesio (P.S.I.)
- I commercianti di St. Vincent fanno
parte di quella organizzazione regionale che indica questi
nominativi. Così come è avvenuto per le altre aziende...
(voce)
...Allora questo è un problema che si devono vedere i
commercianti tra di loro. Vi sono otto parrocchie fra i
commercianti, io non sono tenuto, non sono obbligato a tenerne
conto. Noi teniamo conto delle associazioni regolarmente
costituite, che esistono e che sono riconosciute: che è
l'Associazione commercianti Valle d'Aosta...
(voce) ...
No,
non mi risulta...
(ride)
...oggi abbiamo appreso delle cose
veramente inedite.
Per quanto si riferisce al rappresentante dei lavoratori: anche
qui ci sono state alcune organizzazioni sindacali che hanno fatto
delle segnalazioni. Abbiamo preso...
(Pedrini:
...quelli che stanno fuori: in Val di Susa,
quello che abita ad Aosta, quello di Champagne...)
...
Facciamo i nomi: Ezio Voyat - quello di Chambave -
questo è stato indicato dalle categorie dei lavoratori. È un
dipendente della SITAV, è un sindacalista.
Il rappresentante del comune è il Sig. Roberto Tonetti, indicato
dal comune con lettera del Sindaco e Osvaldo Salico (?) - sanitario
designato dal Consiglio di Sanità. I Signori De Maria, Lain e
Nicoletta sono stati indicati dal Presidente della Giunta.
Pedrini (P.L.I.)
- Mi scusi Presidente della Giunta, ma
Lain sta a...
Montesano (P.S.D.I.)
- Ma qui siamo in campo di
interrogazioni. Io richiamo l'Assessore e l'interrogante...
Milanesio (P.S.I.)
- Ma io ho risposto perché il Signor
Pedrini ha illustrato poi la mozione successivamente, perché prima
non mi ha dato gli elementi per poter rispondere, sì,
l'interrogazione voglio dire.
Ad ogni modo, io invito adesso il Consigliere Pedrini, adesso ho
risposto più compitamente, lo invito testé, in questo momento,
andiamo su fino lì, vediamo queste cose.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK