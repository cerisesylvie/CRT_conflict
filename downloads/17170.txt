Consiglio Regionale della Valle d'Aosta - Oggetto del Consiglio n. 516 del 24 marzo 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia
Precedente
Successivo
Resoconto integrale del dibattito dell'aula
Oggetto del Consiglio n. 516 del 24 marzo 1999 - Resoconto
SÉANCE DU 24 MARS 1999 (APRÈS-MIDI)
OGGETTO N. 516/XI Determinazione, per l'anno 1999,
dell'ammontare dei contributi mensili da erogare a minori in
affidamento familiare, ai sensi dell'articolo 9 - comma 2 - del
regolamento regionale n. 3 del 20 giugno 1994.
Deliberazione Il Consiglio
Vista la legge regionale 01.06.1984, n. 17 recante "Interventi
assistenziali ai minori" ed in particolare l'art. 10;
Visto l'art. 80 della legge 04.05.1983, n. 184, concernente:
"Disciplina della adozione e dell'affidamento di minori" che
stabilisce che spetta alle Regioni il compito di determinare le
condizioni e le modalità di sostegno alle famiglie, persone e
comunità di tipo familiare che ospitano minori in affidamento;
Visto il regolamento regionale n. 3 in data 20.06.1994
concernente: "Norme regolamentari per l'applicazione degli artt. 8,
9, 10 e 11 della legge regionale 01.06.1984, n. 17 (Interventi
assistenziali ai minori)" che dispone all'art. 9 - comma 2 - che ai
minori in affidamento familiare ai sensi della legge 04.05.1983, n.
184 (Disciplina della adozione e dell'affidamento familiare) venga
erogato un contributo mensile annualmente stabilito dal Consiglio
regionale su proposta della Giunta regionale;
Richiamata la deliberazione della Giunta regionale in data
23.09.1983, n. 5736 con la quale sono state stabilite le modalità
di applicazione nella nostra Regione della legge suddetta;
Richiamata, inoltre, la deliberazione della Giunta regionale in
data 07.12.1983, n. 7242 con la quale è stato approvato
l'adeguamento dei criteri per la scelta delle famiglie affidatarie
e per la concessione di sostegni economici per l'accoglimento dei
minori;
Vista la deliberazione del Consiglio regionale in data
26.02.1998, oggetto n. 2988/X con la quale detto contributo è stato
determinato, per l'anno 1998, in £. 948.450 per l'affidamento di
minori a terzi e in £. 711.300 per l'affidamento di minori a
parenti ed affini;
Visto il decreto del Ministro del Tesoro, del Bilancio e della
Programmazione Economica di concerto con il Ministro del Lavoro e
della Previdenza Sociale, con il quale è stata determinata per
l'anno 1999, in via provvisoria, la percentuale di variazione per
il calcolo della perequazione delle pensioni, pari al + 1,7% salvo
conguaglio;
Ritenuto, pertanto, opportuno aumentare per l'anno 1999 detti
contributi mensili rispettivamente
da £. 948.450 a £. 964.500 per l'affidamento di minori a
terzi
da £. 711.300 a £. 723.400 per l'affidamento di minori a parenti
ed affini
Visto l'articolo 9, comma 2 del regolamento regionale 3/1994, in
ordine alla competenza del Consiglio regionale;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Vista la deliberazione della Giunta regionale n. 2 in data
11.01.1999 concernente l'approvazione del bilancio di gestione per
l'anno 1999 e per il triennio 1999/2001 con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Precisato che la presente deliberazione è da ritenersi correlata
all'obiettivo n. 101102 ("Gestione degli interventi per lo sviluppo
dei servizi e prevenzione del disagio minorile e giovanile")
attribuito al Servizio organizzazione e amministrazione attività
socio-assistenziali;
Visto il parere rilasciato dal Dirigente del Servizio
organizzazione e amministrazione attività socio-assistenziali
dell'Assessorato Sanità, Salute e Politiche Sociali, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della V Commissione consiliare permanente;
Delibera
1) di approvare l'aumento, per l'anno 1999, dei contributi
mensili da erogare ai minori in affidamento familiare, ai sensi
della legge 04.05.1983, n. 184 così determinati:
£. 964.500 mensili per affidamenti residenziali di minori a
terzi
£. 723.400 mensili per affidamenti residenziali di minori a
parenti ed affini;
2) di stabilire che per gli affidamenti a tempo parziale gli
importi di cui al punto 1) sono determinati proporzionalmente come
segue:
£. 482.250 mensili per affidamenti solo diurni o solo notturni
di minori a terzi
£. 361.700 mensili per affidamenti solo diurni o solo notturni
di minori a parenti e affini
£. 32.150 giornaliere per affidamenti residenziali saltuari di
minori a terzi
£. 24.100 giornaliere per affidamenti solo diurni o solo
notturni saltuari di minori a terzi;
3) di stabilire che alla concessione e alla liquidazione dei
contributi si provvederà con successivi provvedimenti
dirigenziali.
Président Sur cette délibération il a été exprimé un avis
unanime favorable de la part de la Vème Commission du Conseil
régional. Je soumets au vote la délibération:
Conseillers présents et votants: 29
Pour: 29
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK