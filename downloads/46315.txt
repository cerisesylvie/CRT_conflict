Consiglio Regionale della Valle d'Aosta - Oggetto del Consiglio n. 2773 del 28 settembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Celebrazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2773 del 28 settembre 2023 - Resoconto
OGGETTO N. 2773/XVI - Interpellanza: "Avvio di una
riflessione sulla concessione dell'utilizzo di sedi istituzionali e
sulla promozione di eventi nei casi di possibile contrasto con i
valori della Costituzione".
Bertin (Presidente) -
Punto n. 31.
Illustra la
consigliera Erika Guichardaz.
Guichardaz E. (PCP) -
Parto dal dire che, invece, io farò
i complimenti più volte al Presidente durante
quest'interpellanza.
Nell'ultimo Consiglio regionale, prima della pausa estiva,
abbiamo approvato la legge regionale n. 14, relativa alle
disposizioni per la celebrazione dell'80
o
anniversario
della Resistenza, della Liberazione e dell'Autonomia; una legge con
finalità specifiche, volte a tramandare la memoria e valorizzare il
patrimonio storico, politico, sociale e culturale della Resistenza
e dell'antifascismo in Valle d'Aosta.
Per questo, in quest'iniziativa tratteremo diverse problematiche
rispetto a questo tema, che sono state sicuramente molto
attenzionate durante l'estate: la questione della cittadinanza
onoraria a Mussolini (di cui avevamo già parlato), il distacco
presso l'Istituto storico della Resistenza rispetto alla direttrice
ed eventi avvenuti durante l'estate.
Inutile dire - partirò dalla questione della cittadinanza
onoraria - che, tra le tante imposizioni del fascismo, vi è stata
anche l'italianizzazione dei nomi dei nostri Comuni e l'invito -
per modo di dire, perché forse sarebbe meglio definirlo
l'imposizione - di Commissari prefettizi a concedere la
cittadinanza onoraria a Mussolini da parte di molti Comuni della
nostra Valle. Cittadinanze concesse quasi tutte nel maggio 1924, a
pochi giorni dall'assassinio di Giacomo Matteotti, più che altro
per rimarcare il nono anniversario dell'entrata in guerra
dell'Italia e che ritroviamo nel libro di Marco Cuaz e Paolo
Momigliano Levi, "Cronologia della Valle d'Aosta", in cui si
ricorda che il 23 maggio 1924 il Commissario prefettizio del Comune
di Aosta, Mario Trinchero, conferisce la cittadinanza onoraria al
Presidente del Consiglio Benito Mussolini.
Per questo, durante la discussione sulla legge
sull'80
o
, come gruppo consiliare avevamo presentato un
ordine del giorno relativo alla revoca della cittadinanza onoraria
a Benito Mussolini da parte di alcuni Comuni valdostani, ma non
abbiamo avuto la possibilità di discussione a seguito della
pregiudiziale. Un tema peraltro già discusso nel maggio 2009, a
seguito di un'interrogazione dell'allora consigliere Bertin, in cui
emergeva che in undici Comuni valdostani vi era ancora la
cittadinanza onoraria: Aosta, Brusson, Challand-Saint-Anselme,
Gressan, Gressoney-Saint-Jean, Hône, Montjovet, Nus, Quart, Torgnon
e Villeneuve.
Abbiamo apprezzato che il Presidente, nonostante non sia
avvenuta la discussione sull'ordine del giorno, abbia comunque
evidenziato la condivisione rispetto alla rimozione di questa
cittadinanza onoraria, prendendosi l'impegno di avviare una
riflessione all'interno del Comitato dell'80
o
. Quindi,
la prima domanda è quella per conoscere in quali Comuni non risulta
ancora essere stata revocata la cittadinanza onoraria e se questo
tema è stato posto all'attenzione proprio del Comitato.
Un altro tema che ha tenuto banco durante l'estate è - come
dicevo - quello del distacco presso l'Istituto: anche in questo
caso, abbiamo apprezzato che il presidente Testolin abbia cercato
di mettere una toppa al taglio di distacco, che ha fatto
l'assessore Jean-Pierre Guichardaz, della figura del direttore
dell'Istituto storico della Resistenza e società contemporanea in
Valle d'Aosta, forse anche a seguito delle numerose prese di
posizione. Purtroppo questo distacco - avendo chiesto tutta la
documentazione -, è solo legato, e lo si legge chiaramente dal
decreto, alla cura del seguito amministrativo della legge regionale
n. 14, quella sull'80
o
.
Quello che noi chiediamo è se, rispetto al distacco per la
direzione invece dell'Istituto storico della Resistenza, il Governo
intenda rivedere le modalità, al fine di riconoscere anche la piena
autonomia culturale dell'Istituto e se può indicarci con quali
tempistiche.
Infine, la nostra regione è apparsa durante l'estate su molte
testate nazionali per aver ospitato due eventi alquanto
significativi: il campo di addestramento alla difesa con ardimento
a Pré-Saint-Didier e poi un incontro che ha fatto discutere
rispetto alla filosofia e l'alpinismo, che indicava in locandina
che si trattava di uno dei maggiori pensatori del Novecento, Julius
Evola; quest'ultimo peraltro pubblicizzato anche sul portale
regionale
lovevda
.
In questo caso, spezzerei una lancia invece verso l'assessore
Caveri, che, proprio su quest'evento, ha scritto un
tweet
importante, per ricordare la figura di Evola, dicendo "Fosse vivo
mio zio Ulrico Masini, capo partigiano di Giustizia e Libertà nella
Valle del Lys, si farebbe sentire! E io per lui"; e per questo lo
ringrazio.
Anche su questo tema, quindi, vorremmo capire quale posizione il
Governo intenda prendere rispetto ad iniziative organizzate in
Valle d'Aosta e, quello che più ci lascia perplessi, è se sia
intenzione avviare una riflessione proprio sulla concessione
dell'utilizzo di sedi istituzionali per iniziative di questo
tipo.
Presidente -
Si è prenotato il Presidente della Regione
per la risposta, ne ha facoltà.
Testolin (UV) -
Per quanto riguarda il primo quesito,
l'argomento, su iniziativa del Presidente del Consiglio, è stato
trattato nel corso della riunione del Comitato dell'80
o
anniversario della Resistenza, della Liberazione e dell'Autonomia,
tenutasi lo scorso 29 agosto.
È stato ricordato che l'ordine del giorno richiamato
dall'interpellanza non è poi stato discusso, ma che comunque, in
quell'occasione, i Comuni interessati erano stati sentiti e
sensibilizzati.
Non ritengo necessario, in questa sede, esplicitare quali sono i
due Comuni che non hanno ancora proceduto alla revoca della
cittadinanza onoraria obbligatoriamente concessa da tutti i Comuni
italiani nel 1926, in quanto, come dicevo, sono stati sentiti nel
mese di luglio scorso, e ritengo che sia nella loro sfera di
competenza assumere le iniziative che riterranno opportune.
Per quanto riguarda il secondo quesito, va detto, in primo
luogo, che l'autonomia culturale, scientifica e gestionale
dell'Istituto storico della Resistenza e della società
contemporanea in Valle d'Aosta non è mai stata, per quanto ci
riguarda, in discussione. Il dialogo con l'Istituto è continuo e
l'80
o
anniversario della Resistenza, della Liberazione e
dell'Autonomia rafforzerà sicuramente ancora il ruolo dell'Istituto
in Valle d'Aosta, grazie agli eventi e alle manifestazioni che
saranno organizzate in quest'ambito, con particolare attenzione
agli aspetti della didattica e del rapporto con le Istituzioni
scolastiche valdostane.
Il tema dei distacchi di personale docente presso l'Istituto
farà peraltro sicuramente parte di questo dialogo, al fine di
individuare, di concerto con l'Assessore ai beni e alle attività
culturali, al sistema educativo e alle politiche per le relazioni
intergenerazionali, le future soluzioni possibili su questa
tematica.
Rispetto al terzo quesito "Quale sia la posizione del Governo
rispetto alle iniziative organizzate in Valle d'Aosta e promosse
anche sul sito regionale, citate in premessa", ricordo che Vittorio
Foa, partigiano e politico e uno dei padri fondatori della
Repubblica italiana, disse al Senatore missino Giorgio Pisanò in un
dibattito televisivo: "Se aveste vinto voi, io sarei ancora in
prigione. Siccome abbiamo vinto noi, tu sei Senatore".
In queste parole credo stia tutta la differenza tra democrazia e
dittatura, che fa sì che chiunque, ovviamente nel rispetto delle
leggi della Repubblica, possa esprimere la propria opinione,
costituire associazioni e fondazioni e organizzare iniziative
pubbliche. Dare notizia di questi eventi non significa poi
condividerli o evidentemente promuoverli.
Per quanto riguarda l'ultimo quesito "Se è sua intenzione
avviare una riflessione sulla concessione dell'utilizzo di sedi
istituzionali o sulla promozione di eventi in contrasto con i
valori della Costituzione", fermo restando quanto appena detto,
l'Amministrazione regionale non può ovviamente che decidere per le
sedi istituzionali di sua proprietà, penso alla biblioteca
regionale o al salone Maria Ida Viglino. Sono state adottate da
tempo regolamentazioni per la concessione e l'utilizzo, escludendo
per esempio non solo le manifestazioni con finalità politiche, ma
espressamente le iniziative che veicolino messaggi di intolleranza
razziale e religiosa, politica ed istituzionale.
L'Amministrazione regionale ha definito ugualmente le
indicazioni per la concessione del patrocinio morale della Regione,
che comporta una precisa istruttoria da parte degli uffici
competenti, anche sulla natura e sui contenuti delle domande.
Non possiamo ovviamente decidere per altri, né dare indicazioni
di qualunque genere ad altre Istituzioni, che possano fare delle
riflessioni coerenti con le nostre o meno.
Presidente -
Per la replica, la Consigliera Erika
Guichardaz ha facoltà di intervenire.
Guichardaz E. (PCP) -
L'avevo elogiata nella mia
presentazione, sinceramente, invece, sono molto delusa dalla sua
risposta.
Mi fa piacere, comunque, che abbia posto all'attenzione del
Comitato e dei due Comuni ancora con la cittadinanza onoraria a
Mussolini questo tema. Sottolineo che ho fatto anche durante
l'estate la ricerca nelle varie Amministrazioni trasparenti, quindi
confermo che i due Comuni che avevo già citato nell'ordine del
giorno sono i due Comuni che a me risultano ancora non avere
rimosso tale cittadinanza.
Rispetto alla questione dell'Istituto, colgo forse la volontà di
rivedere quel taglio del distacco perché, come le ho detto nella
presentazione, la legge sull'80
o
finisce nel 2028. Io
spero che dal 2028 in avanti l'Istituto continui ad essere
presente, e soprattutto togliere completamente la figura della
direzione è sicuramente un atto
-
a nostro modo di vedere
-
riprovevole, soprattutto in un momento come questo dove,
proprio per la legge sull'80
o
, si andrà comunque ad
aumentare in modo notevole queste iniziative. Ho visto che c'è
anche un'iniziativa del collega Manfrin, che naturalmente immagino
esprimerà invece soddisfazione per quanto è avvenuto. Sinceramente,
per quello che riguarda il nostro gruppo, questo taglio è stato
visto in modo molto negativo.
Il fatto di dire "permettiamo a tutti di parlare" non vuol dire
condividere, e questo Vittorio Foa, soprattutto nel "Fascismo
eterno", lo racconta in modo preciso.
Potersi esprimere è una cosa, e questo assolutamente nessuno di
noi crede che non debba essere fatto. Posso anche dire che ho
partecipato a diversi seminari che parlavano della figura di
Mussolini, della figura di Evola, con degli storici. Germinario è
uno dei più grandi storici di Evola, molto probabilmente avrebbe
potuto dire delle cose molto diverse rispetto a quelle che sono
uscite in quell'incontro. E vi invito a guardare e andare a vedere
il sito di "Rigenerazione Evola", ossia dei due relatori che sono
stati messi a quel tavolo.
In quel sito ci sono degli sproloqui... Non c'è bisogno di
esserci, come ci ha ricordato ieri Manfrin, basta anche sentire
dopo. Sinceramente ho letto il sito di "Rigenerazione Evola" e
quindi so benissimo di cosa sto parlando...
Presidente -
Consigliere Perron, non è una sua
interpellanza. Recuperiamo il minuto perso.
Guichardaz E. (PCP) -
Faccio notare che, guardando il
sito di "Rigenerazione Evola", possiamo trovare cose come queste:
"C'è comunque da tenere a mente che nel 1943 c'era anche Evola e
pochi altri fidati, nel Quartier generale di Hitler, ad attendere
Mussolini all'indomani della sua liberazione dalla prigionia sul
Gran Sasso".
Questo, leggiamo in quel sito. Oppure leggiamo: "La posizione
critica di Evola nei confronti del fascismo che fu sempre una
posizione di pungolo e di stimolo affinché il fascismo facesse sul
serio, andando verso la direzione del super fascismo".
Lo so benissimo che per questo non sarebbe concessa una sala
regionale, però il fatto di mettere sul sito della Regione eventi
di questo tipo, secondo me, potrebbe essere in qualche modo
rivisto.
Presidente -
Il consigliere Manfrin vuole intervenire per
fatto personale. Circoscriva il fatto personale.
Manfrin (LEGA VDA) -
È stata attribuita a me, da parte
della collega Guichardaz, un'opinione, un'espressione di un
pensiero che è quella di aver espresso dei pregiudizi rispetto ad
un evento senza conoscerne i contenuti. Sì, sì, lei ha detto: "Come
ha detto il collega Manfrin ieri, non c'è bisogno di essere
presenti ad un evento per poter esprimere un giudizio". Io non ho
espresso giudizi su quell'evento, io ho espresso giudizi nel merito
di un uomo travestito da donna in maniera vistosa che viene messo a
fare un evento...
(intervento di un Consigliere, fuori microfono)
...
ah, perfetto, solo perché pensavo che si parlasse di
quel tipo di evento. Grazie.
Presidente -
Sospendiamo brevemente i lavori del
Consiglio per arieggiare i locali. I lavori riprenderanno tra una
decina di minuti.
La seduta è sospesa dalle ore 11:02 alle ore 11:29.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK