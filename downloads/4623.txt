Consiglio Regionale della Valle d'Aosta - Oggetto del Consiglio n. 321 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 321 del 10 giugno 1982 - Resoconto
OGGETTO N. 321/VII - ORDINE DEI LAVORI.
PRESIDENTE
: Gli oggetti n. 18 e 19 sono stati frutto di
una serie di incontri ed anche in questo istante l'Assessore
Chabod, che dovrebbe essere relatore, propone che i numerosissimi
emendamenti che sono stati presentati e dalla Giunta e da altri
Consiglieri, possano trovare una giusta collocazione in queste ore
che ancora ci permettono di lavorare su questo testo. Pertanto la
proposta è di rinviare i due oggetti a domani, e di proseguire con
la trattazione degli altri punti all'ordine del giorno.
Ha chiesto di parlare il Consigliere Carlassare, ne ha
facoltà.
CARLASSARE - (Dem. Prol. - Nuova Sin. ):
Proprio per le
motivazioni che il Presidente del Consiglio ha detto, propongo che
questo disegno di legge sia rinviato al prossimo Consiglio. Penso
che qualche ora di tempo non sia sufficiente per coordinare questa
legge, a cui personalmente aggiungerò circa 20-25 emendamenti. Nel
caso si intenda far slittare questo disegno di legge di un
Consiglio, sarà mia cura presentare anche questi emendamenti,
mentre diversamente li presenterò alla fine della discussione
generale come da regolamento.
PRESIDENTE
: La Presidenza non intende certo esprimere
delle valutazioni, ma ricorda che, ai sensi del regolamento, una
votazione fatta non può più essere ripetuta per uno stesso
argomento, pertanto mi sembra che per un senso di logica il
Consiglio potrebbe approvare il rinvio a domani ed eventualmente
domani esprimersi in via definitiva sul rinvio o meno. Se la
votazione fosse richiesta in via definitiva e formale sugli oggetti
18 e 19 dal Consigliere Carlassare, ovviamente il Consiglio
sarebbe, nel caso respingesse la proposta, costretto poi in
qualsiasi modo ad affrontare l'argomento domani, mentre invece la
proposta che faceva la Presidenza lasciava aperte tutte le
soluzioni. Chiedo quindi al Consigliere Carlassare se intende
formalizzare adesso o domani la sua proposta.
Il Consiglio è d'accordo a rinviare a domani, quando in via
definitiva si pronuncerà sull'esame immediato sull'eventuale rinvio
ad un'altra adunanza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK