Consiglio Regionale della Valle d'Aosta - Oggetto del Consiglio n. 2371 del 5 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2371 del 5 ottobre 2016 - Resoconto
OGGETTO N. 2371/XIV - Interpellanza: "Stato di attuazione
delle disposizioni legislative in materia di politiche
abitative".
Rosset (Presidente) -
Punto n. 9 all'ordine del girono.
Ha chiesto la parola il consigliere Gerandin, ne ha facoltà.
Gerandin (GM) -
Inizio il mio intervento ricostruendo
l'iter di questa legge regionale n. 13 del 21 luglio 2016,
Disposizioni in materia di politiche abitative. All'epoca della
presentazione del testo di legge, c'erano alcuni aspetti di questo
disegno di legge che poco ci convincevano come gruppo UVP e
presentammo due modifiche: una riguardava la legge regionale n. 3
del febbraio 2013, l'altra una modifica del regolamento n. 2 del
maggio 2009, riferite soprattutto a una parte per noi molto
importante, che era quella del mutuo prima casa. All'epoca
ritenevamo importante mantenere il regolamento, ma poi ci fu un
confronto in Commissione e anche all'interno della maggioranza, a
seguito del quale si addivenne alla decisione di ritirare queste
due proposte, sia quella di modifica della legge che del
regolamento, e ci fu un impegno molto preciso di modificare il
testo, prevedendo un passaggio all'interno della Commissione di
quella che sarebbe stata la deliberazione applicativa della Giunta
regionale.
All'epoca ribadimmo che c'erano tre punti per noi molto
importanti, che ci tengo a precisare. Il primo era riferito al
fatto di approfondire se c'era la possibilità di aumentare
l'importo dei mutui prima casa, per evitare che, come avviene in
molte situazioni, ci sia la necessità di andare ad accendere un
altro mutuo con un altro istituto di credito, in quanto non
sufficiente per l'intervento. Il secondo era, in linea con il
principio di essere coerenti con il piano casa, di valutare un
incentivo legato ai metri quadri, quando si interviene per un
recupero. L'ultimo era un aspetto molto importante e per noi
assolutamente imprescindibile, di rivedere i tassi di interesse per
i redditi Isee tra 12 e 20 mila euro. Su questo ci fu un impegno da
parte della maggioranza e se ne discusse in Commissione, anche con
lei in quanto Assessore.
L'interpellanza va in questo senso: io vorrei capire quali sono
stati i motivi per cui non si è ancora provveduto a presentare una
proposta di delibera di Giunta al parere della Commissione
consiliare competente; capire come si è proceduto a livello di
Amministrazione regionale nel frattempo, per esaminare e dare
risposte ai cittadini valdostani richiedenti un mutuo prima casa,
sulla base di un regolamento che non esiste più, perché comunque in
questo momento la legge ha previsto che venga abrogato il
regolamento di riferimento. Mi pare che in questo momento ci sia
una carenza legislativa, rispetto al poter dare risposte ai
cittadini.
Presidente -
Ha chiesto la parola l'assessore Baccega, ne
ha facoltà.
Baccega (SA) -
Consigliere Gerandin, rispondere a questa
interrogazione ci dà l'opportunità di dare delle informazioni al
Consiglio e a chi ci ascolta.
La delibera sarà presentata sicuramente entro i prossimi
quindici giorni. Teniamo conto che la legge è stata approvata il 21
luglio, poi c'è stata la pausa estiva. Non è semplicemente la
modifica di un regolamento, perché si tratta di disciplinare i
mutui prima casa e di semplificare alcune procedure per il
cittadino: ma poi si tratta anche dei mutui per i centri storici,
dei nuovi mutui per i finanziamenti per il rifacimento dei tetti in
lose e delle anticipazioni del credito fiscale del 50 percento, per
chi ha ristrutturato casa. Come vedrà dalla delibera, la corposità
degli atti che ci saranno giustificano anche in parte il percorso
estivo che ci ha impegnati comunque per l'approfondimento.
Un'impostazione che ha coinvolto gli uffici in tutta una serie di
approfondimenti, proprio alla luce delle importanti novità che la
legge apporta e ha richiesto anche un coordinamento impegnativo,
che si è concluso il 3 ottobre in un confronto con Finaosta,
proprio per definire la questione delle garanzie da richiedere per
i nuovi finanziamenti.
Per rispondere al secondo quesito, "se è possibile nel frattempo
continuare ad esaminare e dare risposte ai cittadini...":
sicuramente sì, ed è quello che stiamo facendo. Recentemente la
Giunta ha approvato una delibera di ammissione a beneficio di
alcuni mutui, come è previsto proprio dalla legge regionale del 21
luglio scorso.
Il quesito numero tre: "se è intenzione, nella deliberazione
regionale attuativa della legge regionale n. 13 del 21 luglio 2016,
mantenere fede all'impegno politico preso sulla riduzione dei tassi
d'interesse". L'impegno è stato valutato e approfondito dalla
Giunta regionale e posso affermare tranquillamente che sarà
mantenuto, quindi la valutazione circa la riduzione dei tassi di
interesse per quelle fasce Isee sarà sottoposta nel testo alla
Commissione consiliare.
Presidente -
Ha chiesto la parola il consigliere
Gerandin, ne ha facoltà.
Gerandin (GM) -
Coerentemente con quanto detto, quando ci
sono delle buone notizie ne prendo atto con soddisfazione, per cui
la ringrazio della risposta, Assessore, riferendomi all'impegno
politico preso per la riduzione dei tassi per le fasce più deboli.
Mi rimane solo un dubbio: probabilmente non ho letto bene la legge,
ma io non ho visto nessun regime transitorio dall'abrogazione
all'entrata in vigore.
Detto questo, io sono ben felice che le pratiche abbiano
continuato ad andare avanti con il vecchio regolamento. Penso che,
una volta tanto, chi ci ha lavorato e chi ha esaminato queste
pratiche abbia veramente usato il buon senso, perché non avrebbe
avuto significato perdere tre mesi in attesa di una delibera di
Giunta che sostituisce il regolamento. Prendo atto e sono felice
delle risposte che mi ha dato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK