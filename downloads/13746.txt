Consiglio Regionale della Valle d'Aosta - Oggetto del Consiglio n. 235 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 235 del 27 ottobre 1993 - Resoconto
OGGETTO N. 235/X - Criteri e modalità di intervento della
Regione per i mi­nori che fruiranno di ospitalità presso collegi o
istituti della Valle d'Aosta durante l'anno scolastico 1993/94 in
applicazione dell'articolo 9 della legge regionale 1° giu­gno 1984,
n.17.
Deliberazione - Il Consiglio regionale
- visti i parametri di cui agli schemi allegati che sono parte
in­tegrante della presente deliberazione;
- visto l'articolo 9 della legge regionale 1° giugno 1984, n.
17;
- visto il parere favorevole rilasciato dal Dirigente
dell'Assesso­rato della Sanità ed Assistenza Sociale - Servizio
affari genera­li, assistenza e servizi sociali - ai sensi del
combinato disposto dell'art 72 della legge regionale n. 3/1956 e
successive modifi­cazioni e dell'articolo 21 della legge regionale
n. 18/1980 e suc­cessive modificazioni, in ordine alla legittimità
della presente deliberazione;
- visto il parere della V Commissione consiliare permanente;
Delibera
1) di approvare gli allegati schemi riportanti i parametri di
reddito da applicare ai fini dell'assegnazione di contributi, a
fa­vore di minori, sulle rette di ospitalità richieste dagli
istituti o collegi della Valle d'Aosta durante l'anno scolastico
1993/94;
2) di stabilire che l'erogazione dei contributi di cui al punto
1) possa avere carattere mensile, annuale o "una tantum" e che
nella determinazione del contributo si tenga conto dello stato di
disagio o abbandono famigliare e sociale nonché della difficoltà
logistica a frequentare la scuola pubblica da parte del minore
interessato;
3) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1 lettera f) del decreto legislativo 13
febbraio 1993, n.40.
Presidente -
La parola al Consigliere Rini.
Rini (DC) -
Non sono d'accordo sul fatto che il
trattamento in base al reddi­to sia differenziato in dipendenza dal
lavoro autonomo o dipen­dente; è come dire che tutti i lavoratori
autonomi sono evasori fiscali. Inoltre ritengo che debbano essere
aiutate le fasce di reddito più basso, azzerando chi ha un reddito
superiore ai 41 milioni, mentre sono previsti contributi anche a
coloro che su­perano i 63 milioni. Per cui dichiaro la mia
astensione.
Presidente -
Passiamo alla votazione
Presenti e votanti: 33
Favorevoli: 32
Astenuti: 1 (Rini)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK