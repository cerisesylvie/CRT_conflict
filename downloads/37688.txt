Consiglio Regionale della Valle d'Aosta - Oggetto del Consiglio n. 1378 del 29 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1378 del 29 luglio 2015 - Resoconto
OGGETTO N. 1378/XIV - Interrogazione: "Erogazione del
contributo per il bon de chauffage".
Presidente
- Per la risposta, la parola all'Assessore
Donzel.
Donzel (PD-SIN.VDA)
- Grazie Presidente.
Ringrazio i colleghi che hanno posto all'attenzione dell'aula
questo delicato problema che sarà, credo, oggetto anche di
approfondimento in sede di assestamento di bilancio, dove ulteriori
chiarimenti potranno essere forniti dall'Assessore alle finanze, il
collega Perron.
Per quanto attiene alla richiesta formulata, tenendo conto
anche, con una brevissima premessa, dell'evoluzione che sta avendo
la riflessione di tutta Europa rispetto al
welfare
e alla
necessità di un
welfare
più incisivo e mirato a contrastare
le situazioni di povertà, come emerge non solo nel quadro italiano,
adesso con le nuove politiche del lavoro e il cosiddetto
Jobs
Act,
ma anche in un quadro europeo di lotte e contrasto alle
nuove povertà, devo ringraziare i nostri uffici che hanno seguito
puntualmente questa situazione dell'erogazione del
bon
chauffage
.
Quindi al di là delle cifre che denuncerò, sono a disposizione
dei colleghi per fornire anche una tabella puntuale, di modo che le
cifre lette e dette affrettatamente nella mia esposizione non
sfuggano ai colleghi e possano avere un rendiconto puntuale. Mi
preme anche ricordare che la questione in specie, relativa al
bon chauffage
di quest'anno, era già stata affrontata dal
collega Marquis, quindi mi sono trovato in una situazione di...come
dire? lavoro già avviato che ha portato a una riflessione poi
all'interno del governo regionale di cui riferirà, come dicevo,
l'Assessore alle finanze.
Per quanto riguarda la prima domanda:
"quanto è stato erogato
di bon chauffage negli anni 2013-2014"
, l'ammontare
dell'erogazione è di oltre 18 milioni per il 2013 e di 6 milioni
per il 2014. Esattamente quanto era stato convenuto nelle
disposizioni di bilancio, quindi con un'efficacia della spesa che
va riconosciuta, in questo caso, sempre al collega Marquis che
aveva introdotto, per esempio, l'informatizzazione delle domande
che ha permesso - mantenendo per i soggetti più deboli, la forma
tradizionale cartacea - la possibilità di accelerare le procedure
di erogazione del contributo.
"Quanti si prevede che siano i beneficiari per il 2015 e
l'importo destinato al contributo"
, ecco, noi sappiamo che
l'importo destinato è quello di 6 milioni di euro, quindi
sostanzialmente in linea con l'erogazione dell'anno passato, mentre
invece per la definizione del numero, questo atterrà a una
riflessione che sarà ancora oggetto di analisi da parte della
giunta, prudenzialmente possiamo dire che ci avvicineremo alle
cifre dell'anno scorso, leggermente ritarate, probabilmente al
ribasso per andare a mirare proprio quell'atteggiamento di
copertura rispetto alle fasce più, più deboli. In merito, invece,
alla riflessione importante che fate sull'ISEE, si conviene
innanzitutto che da parte nostra si debba fare un'importante
riflessione sull'applicazione dell'ISEE. Noi non riteniamo che
l'ISEE abbia un fattore discriminante. L'ISEE, piuttosto, ha un
fattore di analisi che consente meglio di cogliere la reale
situazione di ogni singola famiglia. Allo stato attuale, abbiamo
verificato, però, una difficoltà dei centri CAF, che erogano, cioè
che producono questa documentazione...non certo per responsabilità
dei CAF, ma qui bisogna anche dire che i tempi della politica
regionale e nazionale non sono sempre allineati, quindi qui c'è un
ritardo ovviamente imputabile alla politica nazionale, quindi
l'impostazione regionale che assume a sé l'ISEE come strumento di
equità rimane tale e quale.
Rispetto a quest'anno, si sta valutando una riflessione con i
CAF che, a oggi, non essendo in grado di, fornire alle famiglie,
soprattutto alle fasce più deboli a cui noi siamo attenti, lo
strumento dell'ISEE...la riflessione che si sta affrontando, di cui
poi meglio dirà l'Assessore Perron, è quella di erogarle secondo la
vecchia formulazione, proprio per evitare che alcune persone siano
escluse dalle problematiche relative alla concretizzazione,
all'avere materialmente la documentazione dell'ISEE...ritenendo
però questo strumento, lo strumento del futuro su cui, insieme, si
dovranno certamente fare delle riflessioni e degli
approfondimenti...rispetto all'applicazione, rispetto alle soglie
di ISEE, nessuno intende certamente a oggi già individuare le
soglie con precisione, ma sicuramente ribadendo che per i servizi e
i contributi erogati a oggi con questo strumento, questa rimane la
linea prioritaria... ma si individuano le difficoltà rispetto
all'erogazione del
bon chauffage
e quindi si provvederà a
usare la procedura usata nell'anno passato che ha garantito la
certezza dell'erogazione del contributo.
Presidente
- Per la replica, la parola al Consigliere
Nogara.
Nogara (UVP)
- Merci Président.
Mah, le devo dire, Assessore, che siamo un po' stupiti, visto
che proprio in un precedente Consiglio, l'allora Assessore Marquis,
che è sempre stato preciso e puntuale nelle sue risposte, aveva
detto le stesse cose che ha detto lei adesso, appunto, sull'ISEE,
sulle difficoltà di applicare l'ISEE per il
bon chauffage
. E
mi ricordo, appunto, che il Presidente aveva detto che ormai per
tutti questi aiuti, o questi contributi, era indispensabile
applicare l'ISEE.
Adesso ci troviamo, appunto...che lei ci dice che non è
possibile. Noi non abbiamo fatto altro che leggere quello che
prevede il disegno di legge n. 60 sull'assestamento di bilancio:
tutti i contributi vengono erogati in base all'ISEE. Adesso non so
se avete cambiato idea, se avete dato retta agli uffici, perché già
l'ex Assessore Marquis ci aveva fatto notare questo, che c'erano
delle grosse problematiche, proprio con gli uffici, per applicare
l'ISEE al
bon chauffage
e comunque non si capisce, allora,
se si userà l'ISEE per gli altri aiuti o contributi, o no. Ecco,
questo è un punto interrogativo che ci dovrete sciogliere in questa
giornata.
Comunque, come ormai siamo abituati da anni, il modo di gestire
il bene comune non è cambiato. Si è pensato a questi sistemi di
aiuti, di contributi, illudendo un gran numero di cittadini e
adesso man mano negli anni li stravolgiamo; ma soprattutto, dove si
applica l'ISEE, si penalizzano ulteriormente le nostre popolazioni
rurali che si vedono conteggiare tutti quegli immobili che non
producono reddito. E non solo, vi chiedo se avete fatto un'indagine
di quanti valdostani - e non mi riferisco ai valdostani con i
cognomi che finiscono la z o con la d, qua io parlo di valdostani,
di persone che, originariamente, nella Valle si sono inserite, si
sono integrate, in modo ottimale, nel tessuto sociale della nostra
Regione - con enormi sacrifici, spinti dalle amministrazioni che si
sono susseguite negli anni, si sono costruiti una casa.
Ora tutte queste persone che hanno contribuito alla crescita
della nostra Regione, ora vengono penalizzate per agevolare in gran
parte i nuclei familiari che vivono di contributi e di lavoro in
nero, spesso! Perché vi dico queste cose? Mi sono un po'
documentato e ho scoperto un numero rilevante di contributi e ve ne
elenco una parte. Una parte che viene pagata tramite INPS, però
troviamo l'assegno post-natale, troviamo l'assegno per il nucleo
familiare che quando si ha più di tre figli, da 3 figli in su, si
prendono 2.000 euro all'anno, se i figli sono minorenni, l'assegno
di maternità che è di 1.691 euro, il contributo dell'affitto che
arriva fino all'80 percento dell'affitto e che viene dato, non al
proprietario della casa, ma a chi affitta. Per il
bon
chauffage
adesso lei mi dice che non si tiene conto dell'ISEE,
vedremo più avanti...c'era anche un contributo per la luce, per la
GSE, adesso c'è anche la borsa di studio per coloro che non pagano
la refezione, se portano gli scontrini per penne,
block
notes
e matite non pagano neanche quello, gli viene rimborsato.
E alla fine c'è anche quello del minimo vitale. Ma questa è solo
una parte dei contributi che vengono dati.
Io volevo solo finire questo mio intervento con la morale, che è
quella che d'ora in avanti qualsiasi tipo di aiuto dovrà essere
rivolto a chi è in difficoltà, ma una difficoltà non costruita per
vivere di sotterfugi, ma reale, una difficoltà che ha colpito
persone che hanno contribuito alla creazione della ricchezza della
nostra Regione; se anche sono proprietari di una casa o di un
capannone in cui hanno svolto la loro attività si trovano in un
periodo della loro vita in gravi difficoltà. Questi sono i primi
che devono essere aiutati. Grazie.
Presidente
- Punto 8 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK