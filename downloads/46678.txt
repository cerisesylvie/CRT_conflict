Consiglio Regionale della Valle d'Aosta - Oggetto del Consiglio n. 3064 del 20 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3064 del 20 dicembre 2023 - Resoconto
OGGETTO N. 3064/XVI - Interrogazione: "Strategie per
aumentare la quota di Valdostani che acquistano lo
Skipass".
Bertin (Presidente) -
Il punto n. 13 all'ordine del
giorno verrà affrontato congiuntamente con il punto n. 36, pertanto
passiamo al punto n. 14. Risponde l'assessore Bertschy.
Bertschy (AV-VdA Unie) -
L'interrogazione chiede "se i
dati riportati dal Presidente dell'Associazione impianti a fune
corrispondono a verità e se l'Amministrazione regionale abbia messo
in campo delle strategie oltre a quelle già previste per aumentare
la quota di Valdostani che acquistano skipass nella nostra
regione".
I dati, a dire il vero, sono leggermente migliori, nel senso
che, in base ai dati forniti dall'AVIF, le tessere per residente
che sono state utilizzate una volta nella stagione invernale
2021/2022 sono state 15.594, nella scorsa stagione 16.050 di cui
1.700 relative a guida dei maestri sci, quindi in realtà la
percentuale media delle ultime due stagioni è leggermente maggiore,
pari al 12,87%, un piccolo miglioramento del 2,8%.
Direi che il cuore però della domanda è: "se l'Amministrazione
regionale abbia messo in campo delle strategie oltre a quelle già
previste per aumentare la quota di Valdostani che acquistano
skipass nella nostra regione". È un tema caro, la risposta la
fornisco io, ma in collaborazione con l'assessore Grosjacques e
tutto il Governo, ma tutti coloro che amano lo sci, gli sport da
montagna e in generale lo stare in montagna. Quello che abbiamo
fatto negli ultimi anni è cercare non tanto di parlare di sconti ma
di progetti, di costruire una visione rispetto ai giovani, ma non
solo i giovani, perché ci sono prodotti anche per tutte le fasce di
età, però l'idea è di ridare un interesse allo stare in montagna e
quindi non solo allo sciare, perché ci sono progetti che riguardano
lo sci d'inverno, ma ci sono progetti che riguardano la montagna
d'estate e ridare importanza al fatto che i nostri ragazzi possano
stare in altitudine, sui campi da sci, quando parliamo di sci, ma
ripeto in montagna, quando è necessario stare in montagna.
Costruire dei progetti come lo "Scivolare a scuola", che si propone
di dare un'educazione, delle regole, delle informazioni, fornire
tutti quegli elementi che sono necessari anche per costruire una
cultura differente per tutti coloro che non hanno la fortuna a
volte di avere una famiglia che dà queste opportunità, queste
possibilità ai giovani, ed è una fortuna perché non tutte le
famiglie se lo possono permettere e magari non ne conoscono e hanno
la possibilità o semplicemente perché non hanno mai avuto la
possibilità di farlo, la possibilità di dare ai ragazzi delle
opportunità. Ci sono quindi gli sconti del 20% ai residenti, c'è il
progetto "Scivolare a scuola", c'è lo stagionale per gli studenti,
sia per lo sci di discesa che per il fondo, adesso da quest'anno lo
stagionale è per le piccole stazioni, mi pare che siano circa 200
quelli venduti a 200 euro, poi c'è la possibilità del feriale, dal
lunedì al venerdì, anche questo scontato, ci sono gli sconti
sull'abbonamento.
Quello che credo ci dobbiamo proporre di dare come indirizzo
politico, perché poi questi sconti, questi progetti li possiamo
fare in collaborazione con l'AVIF e con i maestri di sci, con le
guide, con tutti coloro che ci aiutano a costruirli... quindi
indirizzare delle nuove attenzioni, dei nuovi progetti, in
particolare verso i giovani che hanno uno stacco forte dallo
skipass dai 50 euro al momento in cui si va a pagare lo stagionale
o il giornaliero intero, in una situazione in cui probabilmente non
hanno ancora né la forza economica, né anche la possibilità di
sostenere costi così importanti e magari andare a migliorare dei
prodotti che esistono già - lo sconto del 20% è un buono sconto -,
però con una logica che sia ricostruire un insieme di persone che
sta in montagna per sciare, ma anche dei giovani che possano
cogliere delle opportunità per costruirsi dei percorsi
professionali, degli interessi e delle opportunità date da un
settore che nel suo insieme, insieme allo sci di fondo, insieme
allo sci alpinismo, insieme a tutto al biathlon e tutto il mondo
degli sport invernali, può dare interessi agli sportivi, interessi
al mondo del lavoro e una sostenibilità complessiva.
Mi sono piaciute le parole del Presidente di ADAVA questa
mattina: "se abbiamo dei buoni dati in questo momento nella
presentazione della stagione invernale prima di Natale, è perché
l'insieme del comparto si sta muovendo per dare delle risposte",
non è più una questione del singolo albergatore o del singolo
maestro di sci, bisogna far bene meglio tutti insieme e, per farlo,
bisogna che i Valdostani abbiano a cuore, se possibile, quando di
interesse, la montagna e in questo caso la montagna per sciare e in
altri casi la montagna per fare alpinismo.
Presidente
- Consigliere Ganis, a lei la parola.
Ganis (LEGA VDA) -
Ringrazio l'Assessore per la risposta
e per l'impegno volto a valorizzare quest'attività o, meglio, anche
nel cercare di renderla fruibile a tutti.
Questa iniziativa, così come lo è stato anche l'ordine del
giorno presentato nell'adunanza del Consiglio regionale precedente,
vuole mettere in evidenza il fatto che sono proprio i Valdostani a
sciare poco. I dati sono un po' diversi da quelli che ho letto e
presentato, quindi sul totale dei residenti la media è del 12% e
scende all'8% per i cittadini della Bassa Valle. Credo quindi ben
vengano tutte le iniziative, le strategie o i vari progetti messi
in campo dal Governo regionale volte a valorizzare al meglio la
pratica dello sci e allo stesso tempo la nostra Regione. I numeri
di turisti che hanno trascorso le vacanze durante il Ponte
dell'Immacolata lo dimostrano: sono stati più di 100.000-110.000 le
persone nella nostra regione, questo a significare che la stagione
invernale è partita alla grande.
Come abbiamo già evidenziato, lo skipass regionale dal costo di
200 euro darà la possibilità di riscoprire le piccole stazioni
sciistiche e, da quello che ho capito, sono circa 200 gli
stagionali venduti, quindi fa piacere. Credo però che il costo
dello stagionale in sé stia diventando sempre più esoso, ma anche
il prezzo del singolo biglietto giornaliero ormai si aggira intorno
ai 55 euro e questo può incidere sul budget familiare. È evidente
che, come ha ricordato anche lei, Assessore, le famiglie valdostane
già messe a dura prova dalle difficoltà economiche dovute al caro
vita, inflazione, costi energetici oggi mettano in ordine le
priorità e non vorrei che per questo motivo lo sci diventi un
surplus. Ci auguriamo che si possa trovare il giusto compromesso
costi/ benefici, affinché i cittadini valdostani possano ritornare
a sciare.
Sicuramente per la prossima stagione sciistica si potranno
trarre le giuste considerazioni tenendo conto delle azioni messe in
campo dal Governo regionale, ben vengano i nuovi progetti, ma
sicuramente uno sconto è sempre benvenuto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK