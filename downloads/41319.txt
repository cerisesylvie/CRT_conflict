Consiglio Regionale della Valle d'Aosta - Oggetto del Consiglio n. 464 del 6 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Servizio di emergenza sanitaria (118)
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 464 del 6 marzo 2019 - Resoconto
OGGETTO N. 464/XV - Interrogazione: "Problematiche inerenti
la gestione del servizio di Pronto soccorso dell'Ospedale
Parini".
Rini (Presidente)
- Il punto n. 14 si discuterà con il
punto n. 25. Punto n. 15 dell'ordine del giorno. Per la risposta,
la parola all'Assessore Baccega.
Baccega (UV)
- In realtà, quando ho letto questa
interrogazione, sono rimasto piuttosto perplesso, però ci siamo
chiariti ed è sicuramente l'occasione per dare dei dati e per fare
delle ulteriori riflessioni rispetto ai concetti che vengono
espressi. Il quesito è: "
quanti ingressi ci sono in media al
pronto soccorso
". I flussi che hanno popolato il Pronto
soccorso nel 2018 e in questi primi mesi del 2019 sono i seguenti:
nel 2018 vi sono stati 40.576 accessi al Pronto soccorso generale,
di cui 20.354 codici verdi...
Presidente
- Scusate, si fa fatica a sentire la risposta,
un po' di rispetto per chi parla e per chi vorrebbe ascoltare.
Baccega (UV)
- ... ribadisco: dei 40.576 accessi al
Pronto soccorso generale 20.354 erano in codice verde, 16.434
codici bianchi, 3.465 codici gialli e 323 codici rossi. La media
quindi è di 111 pazienti al giorno, tenendo anche conto che la
Valle d'Aosta è una regione turistica soggetta all'iper afflusso
stagionale estivo e invernale. Dal 1° gennaio 2019 fino al 24
febbraio 2019, periodo in cui si sono associati libero afflusso
sciistico stagionale e il picco influenzale, vi sono stati 6.416
accessi, che fanno una media più alta di 118 pazienti al giorno,
era l'altra la domanda che mi aveva procurato delle suggestioni,
ovvero se c'è il personale sufficiente per l'utenza. Evidentemente
il personale è fortemente in difficoltà, si è in carenza di
dirigenti sanitari in relazione al fatto che i chirurghi d'urgenza
fino al 2015 effettuavano turni in istituzionale in Pronto soccorso
in emergenza territoriale, attualmente sono aggregati alla
struttura complessa Chirurgia generale. A questa carenza si
sopperisce attraverso il finanziamento di turni aggiuntivi in
libera professione aggiuntiva, attraverso risorse aggiuntive
regionali che, con la variazione di bilancio andremo a
implementare, e partecipano anche dirigenti sanitari di altre
strutture del presidio ospedaliero nei momenti di grande carenza.
Mi rendo conto, Consiglieri, che non è sufficiente, le criticità ci
sono, oggi parlavamo anche di ambienti di lavoro dove si deve stare
in modo un po' più sereno.
Nei primi mesi di questo percorso di questa maggioranza abbiamo
concentrato la nostra attenzione, come avevo più volte
sottolineato, nella riduzione delle liste d'attesa in molti
settori, soprattutto nella diagnostica, nelle visite
specialistiche. Dopo la variazione di bilancio che ci apprestiamo a
licenziare, ci concentreremo per sopperire ad altre criticità quali
la Psichiatria, con tutte le sue derivazioni, soprattutto SERD in
testa, e, appunto, il Pronto soccorso ma anche la Traumatologia,
dove l'ultimo concorso è andato deserto. La risposta quindi è che
la situazione è sotto controllo ma è comunque critica e in qualche
modo deve prevedere tutta una serie di interventi per migliorare
anche la condizione di lavoro di chi è al Pronto soccorso.
Presidente
- Per la replica, la parola alla collega
Nasso.
Nasso (M5S)
- La ringrazio, Assessore, e questa
interrogazione andava un po' nella direzione di dare un po'
contezza della situazione, infatti prima fuori microfono ho avuto
l'occasione di spiegarmi in modo più dettagliato rispetto a ciò che
ho scritto. Molto interessanti ma altrettanto preoccupanti sono i
dati, perché è un reparto sicuramente importante dove chi opera
opera in situazione spesso critica, spesso c'è un sovraffollamento,
soprattutto in picchi stagionali turistici, questo lo vediamo
soprattutto nei sabati e nelle domeniche.
L'intenzione è quella di avere contezza di una situazione e di
poi provare gradualmente a migliorarla, perché abbiamo medici,
infermieri e altro personale che davvero lavorano in condizioni
preoccupanti e si sa che quello è un lavoro delicato, perché si ha
a che fare con le vite umane, problemi e spesso anche, visto che è
un Pronto soccorso, problemi di un certo tipo di urgenza. Ben venga
quindi che ci sia già un'attenzione a tal proposito e, devo essere
sincera, sono contenta di aver sentito nominare il SERD sul quale
batto sempre, perché capillarmente poi bisogna andare a migliorare,
a osservare tutte le criticità del caso. Un'idea potrebbe essere
quella di approfondire meglio la tematica in commissione ma intanto
avere contezza del problema poi da sviscerare è già un piccolo
passo di cui prendo atto.
Presidente
- Colleghi, sospendiamo quindi i lavori, che
riprenderanno alle ore 21:00.
La seduta è sospesa dalle ore 19:48 alle ore 21:06. Alla
ripresa dei lavori
assume la presidenza il Vicepresidente
Rollandin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK