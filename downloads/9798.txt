Consiglio Regionale della Valle d'Aosta - Oggetto del Consiglio n. 919 del 11 dicembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 919 del 11 dicembre 1989 - Resoconto
OGGETTO N. 919/IX - RINVIO DELLA TRATTAZIONE DELLA PROPOSTA
DI LEGGE: "DISCIPLINA DELLA PROCEDURA DI VALUTAZIONE DELL'IMPATTO
AMBIENTALE".
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questa proposta di legge non è ancora
stata esaminata e discussa dalla 2a Commissione consiliare, perché
a tale Commissione è pervenuta una richiesta di rinvio legata al
fatto che la Giunta avrebbe presentato un suo disegno di legge
sullo stesso argomento, per cui sarebbe stato opportuno un esame
congiunto dei due provvedimenti.
In realtà, finora, noi non abbiamo ancora visto il testo di
questo disegno di legge.
Pertanto, pur mantenendo la nostra disponibilità, che già
abbiamo espresso in sede di Commissione, di voler esaminare
congiuntamente le due proposte, vorremmo chiedere alla Giunta
notizie rispetto al testo del disegno di legge.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Ce que M. Riccarand vient de dire est drôle,
parce que le bureau légal de la Présidence du Conseil nous a déjà
envoyé les observations sur le texte de la loi que nous sommes en
train d'insérer. Donc, le texte du projet de loi a été envoyé à la
Présidence du Conseil, qui nous a déjà répondu...
(...Interruzione...)
... la transmission est au Conseil...
(...Interruzione...)
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io credo che un testo risulti trasmesso al
Consiglio quando arriva effettivamente ed il Consiglio è in grado
di assegnarlo alle Commissioni. Credo che su quel testo siano state
fatte delle osservazioni e richieste delle integrazioni, per cui
non è stato ancora assegnato alle Commissioni competenti del
Consiglio. Ecco perché io dicevo che non l'abbiamo ancora
visto.
Comunque, volevo solo avere conferma dell'avvio dell'iter, in
modo che il disegno di legge della Giunta possa essere discusso
congiuntamente alla nostra proposta. Anche se finora non abbiamo
visto quel testo, speriamo comunque che arrivi al più presto
all'esame delle Commissioni.
PRESIDENTE:
Su proposta del Consigliere Riccarand e con
l'assenso dell'Assessore all'Agricoltura, Foreste ed Ambiente
Naturale, Perrin, la proposta di legge n. 114, iscritta al punto 25
dell'ordine del giorno viene rinviata all'esame delle Commissioni
competenti
Il Consiglio prende atto concordando
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK