Consiglio Regionale della Valle d'Aosta - Oggetto del Consiglio n. 2623 del 26 febbraio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2623 del 26 febbraio 1987 - Resoconto
OGGETTO N. 2623/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Do comunicazione al Consiglio dell'attività
svolta dalla Presidenza e dagli organi consiliari dopo l'ultima
adunanza.
DISEGNI DI LEGGE PRESENTATI:
Disegno di legge n. 363
, presentato dalla Giunta
regionale in data 12 febbraio 1987, concernente: "Erogazione di un
contributo annuo all'Associazione Sport Invernali Valle d'Aosta
(A.S.I.V.A.) per l'attività inerente la formazione professionale".
(I^ e V^ Commissione).
Disegno di legge n. 364
, presentato dalla Giunta
regionale in data 18 febbraio 1987, concernente: "Modifiche alle
norme sul Fondo Regionale Investimenti Occupazionali (FRIO) - Leggi
regionali 18 agosto 1986, n. 51 e 5 gennaio 1987, n. 1" (I^
Commissione).
Disegno di legge n. 365
, presentato dalla Giunta
regionale in data 18 febbraio 1987, concernente: "Rifinanziamento
per l'anno 1987 della L.R. 6.7.1984, n. 30 recante interventi
regionali in materia di agricoltura, art. 4, comma 2°, lett. a)"
(I^ e III^ Commissione).
Disegno di legge n. 366
, presentato dalla Giunta
regionale in data 18 febbraio 1987, concernente: "Prorogation
jusqu'à l'année 1989 de l'autorisation de dépense visée à la loi
régionale n° 39 du 25 août 1980 et augmentation de la dépense
annuelle, pour l'octroi de subvention au "Comité de l'Alliance
Française" et au "Centre Mondial d'Information pour l'Education
Bilingue" (I^ e V^ Commissione).
Disegno di legge n. 367
, presentato dalla Giunta
regionale in data 18 febbraio 1987, concernente: "Proroga all'anno
1989 dell'autorizzazione di spesa di cui alla L.R. 10.6.1983, n. 46
per la concessione di contributi per il finanziamento dell'Istituto
Storico della Resistenza in Valle d'Aosta". (I^ e V^ Commissione)
.
Disegno di legge n. 368
, presentato dalla Giunta
regionale in data 18 febbraio 1987, concernente: "Proroga all'anno
1989 della autorizzazione di spesa di cui alla L.R. 4.5.1984, n.
15, per a concessione di un contributo annuo alla Cooperativa
Culturale Regionale "Università Valdostana per la Terza Età" (I^ e
V^ Commissione).
Disegno di legge n. 369
, presentato dalla Giunta
regionale in data 18 febbraio 1987, concernente: "Aumento del
finanziamento annuo della L.R. 9.12.1981, n. 79 e successive
integrazioni, concernente erogazione di contributi alle
Associazioni Culturali Valdostane" (I^ e V^ Commissione).
Disegno di legge n. 370
, presentato dalla Giunta
regionale in data 18 febbraio 1987, concernente: "Aumento della
spesa per l'applicazione della L.R. 30.7.1976, n. 30, concernente
norme in materia di biblioteche di enti locali o di interesse
locale" (I^ e V^ Commissione).
Proposta di legge n. 371
, presentata dal Consigliere
Baldassarre in data 19 febbraio 1987, concernente: "Obbligo per i
dipendenti regionali di esporre un cartellino con proprie
generalità".
Proposta di regolamento n. 7
, presentata dal Consigliere
Sandri in data 25 febbraio 1987, concernente: "Modifiche al
regolamento recante norme per l'applicazione della legge 3.8.1949,
n. 623 e successive modificazioni, concernente la immissione al
consumo in Valle d'Aosta di determinati contingenti annui di generi
e merci in esenzione fiscale".
DISEGNI DI LEGGE VISTATI:
Disegno di legge n. 341
, concernente:"Norme per la
formazione, la riqualificazione e l'aggiornamento degli operatori
dei servizi sociali e assistenziali - Modificazione della pianta
organica e delle norme sullo stato giuridico del personale
regionale".
Disegno di legge n. 342
, concernente: "Finanziamento
delle spese per realizzazione di un centro occupazionale agricolo
per portatori di handicap".
DISEGNI DI LEGGE NON VISTATI:
Disegno di legge n. 304
, concernente: "Norme sul
contenimento dei consumi energetici e sullo sviluppo delle fonti
rinnovabili di energia".
DELIBERAZIONI VISTATE:
n. 7.
DELIBERAZIONI NON VISTATE: -
RIUNIONI:
Ufficio di Presidenza: 1
Conferenza dei Capigruppo e Ufficio di Presidenza: 1
Conferenza dei Capigruppo: 1
I^ Commissione: 1
II^ Commissione: 2
III^ Commissione: 1
Cassa di Previdenza per i Consiglieri regionali: 1.
Vorrei ricordare ai seguenti Gruppi consiliari che alla fine del
mese scadono i termini per la presentazione dei bilanci dei singoli
Gruppi, dopo di che la Presidenza del Consiglio non potrà più
provvedere alla erogazione dei fondi. I Gruppi che ancora non hanno
presentato il rendiconto sono: Democrazia Cristiana, Partito
Comunista, Partito Socialista Italiano, Autonomisti Democratici
Progressisti, Artigiani e Commercianti Valdostani.
Colleghi Consiglieri,
ancora un grave lutto per a Valle d'Aosta: è mancato infatti nei
giorni scorsi Celestino Perron, combattente per la libertà e
comandante della leggendaria 101a Brigata Marmore, con il nome di
battaglia "Tito".
La dipartita di Celestino Perron lascia un vuoto enorme: con Lui
scompare uno dei comandanti partigiani più prestigiosi della Valle
d'Aosta, un autonomista convinto, un assertore dei principi di
democrazia e di libertà per il cui ottenimento non esitò ad
impegnarsi con tutte le Sue energie all'indomani della firma
dell'armistizio con gli alleati.
Numerose sono state le azioni di lotta armata poste in essere
dalla Sua "Banda", soprattutto nella Valtournenche.
Voglio qui ricordare i violenti combattimenti che videro
impegnati gli uomini di "Tito" in località Chesod di Antey ove il
28 ottobre 1944 ben dieci partigiani furono uccisi in
battaglia.
Penso di interpretare i sentimenti di questa assemblea
rinnovando alla famiglia dell'illustre scomparso ed alla
Federazione Volontari della Libertà, di cui fu Presidente e membro
fondatore della Sezione Valdostana, le più sentite condoglianze di
questo Consiglio regionale.
Un grave episodio di terrorismo, rivendicato dalle Brigate
Rosse, si è verificato a Roma nei giorni scorsi ed ha provocato la
morte di due giovani agenti di Polizia.
Di fronte a questa improvvisa ripresa del terrorismo, che
sembrava ormai debellato nel nostro Paese, non si può non esprimere
la più profonda preoccupazione unita alla ferma volontà delle
istituzioni di adoperarsi con tutti i mezzi a disposizione per
estirpare questo cancro che corrode il tessuto democratico del
nostro Paese.
Alle forze di Polizia, che già hanno pagato negli anni passati
un alto tributo di sangue per difendere l'ordine democratico,
rinnoviamo la più sincera solidarietà in questo grave momento.
È pervenuto a questa Presidenza un ordine del giorno del
Consiglio comunale di Aosta in merito alla applicazione di una
addizionale sul consumo della energia elettrica per l'anno
1987.
Nell'ordine del giorno in questione, presentato dal Capogruppo
dell'Union Valdôtaine al Comune, si sostiene l'opportunità di
sopprimere in valle d'Aosta il sovrapprezzo termico favorendo così
l'uso di energia già prodotta in luogo.
Il Presidente della Commissione bicamerale per le questioni
regionali, Sen. Armando Cossutta, ha trasmesso a questa Presidenza
le conclusioni della indagine conoscitiva svolta dalla Commissione
stessa sui rapporti fra Stato, Regioni a Statuto Speciale e
Province Autonome.
I Consiglieri che intendessero averne copia, possono rivolgersi
alla Segreteria di questo Consiglio.
In ultimo, voglio brevemente ricordare la splendida vittoria
conquistata dal giovane valdostano di Courmayeur, Marco Albarello,
nel corso dei campionati mondiali di fondo tenutisi a Obertsdorf il
15 febbraio u.s..
Al neo campione del mondo formuliamo le più sincere
felicitazioni per il positivo risultato conseguito che ha fatto
onore alla Valle d'Aosta e all'Italia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK