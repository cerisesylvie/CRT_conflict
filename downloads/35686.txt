Consiglio Regionale della Valle d'Aosta - Oggetto del Consiglio n. 153 del 26 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 153 del 26 settembre 2013 - Resoconto
OGGETTO N. 153/XIV - Reiezione di mozione: "Impegno a
ribadire nelle sedi opportune il rispetto delle procedure previste
per la revisione della Carta costituzionale".
Presidente -
Per l'illustrazione, la parola al collega
Ferrero.
Ferrero (M5S) -
Grazie Presidente.
Abbiamo già avuto occasione di affrontare il tema nella I
Commissione, quindi cercherò di essere molto sintetico e
sostanzialmente di dare qualche informazione soprattutto che vada
anche al di fuori dell'aula del Consiglio regionale. È in corso, in
Parlamento, una manovra secondo noi molto rischiosa che andrebbe a
minare quello che è una garanzia prevista dalla Costituzione, che è
l'articolo 138. In sostanza, questo articolo prevede una procedura
di tutela per quanto riguarda le modifiche alla Costituzione,
proprio perché la Costituzione, la nostra Costituzione, è una
Costituzione rigida e, di conseguenza, deve avere dei sistemi che
la vanno a cambiare che costituiscano una garanzia per quello che è
l'assetto istituzionale. Questa questione stranamente è stata
presa, secondo noi, sottogamba dai due Parlamentari valdostani, che
hanno fatto riferimento a delle generiche assicurazioni ricevute
dal Governo Letta, e forse anche dal Presidente Napolitano,
riguardo al fatto che andare a intervenire sull'articolo 138 non
avrebbe costituito, non sarebbe stato un rischio anche per
l'articolo 116, che sappiamo che è quello che regola la nostra
autonomia.
Secondo noi questa è una considerazione che è veramente
disinvolta, dobbiamo alzare l'attenzione su questa questione,
diversamente da quanto è stato fatto purtroppo dai nostri
rappresentanti a Roma, perché si apre un precedente che potrebbe
poi effettivamente andare ad intervenire in maniera secondo noi
pesante su quello che è anche l'assetto della nostra autonomia,
senza quelle garanzie che invece l'articolo 138 attualmente ci
assicura. Quindi noi auspicheremmo, come c'è stato da parte nostra,
ovviamente - ma non poteva essere diverso - un sostegno per i
disegni di legge costituzionale che sono stati precedentemente
trattati, anche un'attenzione da parte della maggioranza regionale
su questa questione. Non è vero che non c'è un rischio per
l'autonomia regionale valdostana se si inizierà ad usare questo
grimaldello sull'articolo 138.
Noi invitiamo tutti a una scelta responsabile, quindi a dare un
parere favorevole riguardo alla mozione che è stata presentata.
Presidente
- Grazie. Apriamo la discussione generale.
Qualcuno vuole prendere la parola?
Il n'y a pas de requêtes d'intervention? La parole au collègue
Bertin.
Bertin (ALPE)
- Grazie Presidente.
Non riprenderò le considerazioni fatte in precedenza riguardo
alle proposte di modifica costituzionale. In questo caso, con la
modifica dell'articolo 138, si comprimono i tempi di analisi del
progetto di revisione costituzionale riducendoli almeno della metà.
Al di là di questo aspetto tecnico, se vogliamo, questo è, di
fatto, l'elemento che collega questa modifica dell'articolo 138 al
Governo Letta, "governo delle larghe intese", trasformando questa
modifica costituzionale in un obiettivo di governo. In effetti,
come dicevamo anche in precedenza, il Governo Letta ha preso un
impegno di collegarsi direttamente alla riforma costituzionale e di
rimanere in carica i 18 mesi che sono esattamente i tempi previsti
con l'articolo 138 per la modifica della Costituzione.
Non crediamo che esista un clima politico generale favorevole a
una fase costituente, lo vediamo con i continui cambiamenti a
livello politico. Legare le riforme al destino del Governo, a
nostro avviso, è un fatto piuttosto pericoloso e poi, legarlo al
Governo vuol dire legarlo al destino giudiziario di Berlusconi e
alle ambizioni dei vari "Renzi". Sono molto scettico sulla
possibilità di riformare la Costituzione in questo modo e non
credo, in effetti, che ci riusciranno. Ciononostante credo che per
modificare la Costituzione ci vada un clima diverso che coinvolga,
e soprattutto, anche in fase precedente all'elezione, se ne
discuta. In alcuni Paesi europei è previsto: quando si modifica la
Costituzione, si scioglie il Parlamento e si apre una fase
costituente, nella quale tutti propongono i vari progetti di
modifica costituzionale. Come detto, in questo caso tutto si baserà
su un lavoro svolto da una commissione speciale, istituita ad hoc
da...adesso, su una base di lavoro di questa commissione e, poi,
sulla Commissione dei 40, bicamerale, come fatto in altre
occasioni.
Accelerare i tempi certamente non è un fatto positivo; poi, come
detto, in questo contesto legare le riforme costituzionali al
Governo non è affatto positivo. Per questo riteniamo che modificare
la Costituzione deve essere una cosa seria, anche i tempi abbiano
un loro senso e un loro significato. E questa non è la fase giusta
per intraprendere un'avventura legata ad un governo, costituita da
un pregiudicato a rischio decadenza, con tutto quello che ne deriva
sulla stabilità e sulle velleità di riforma di questa Costituzione
della quale a nessuno importa nulla, in questo momento, certamente
non a Forza Italia e, ancora meno, al PD.
Pertanto, per quanto ci riguarda, crediamo che il mantenimento
dei tempi sia comunque una garanzia per tutti.
Presidente
- Grazie. Ci sono altre richieste di
intervento?
La parole au Vice-président Rosset.
Rosset (UVP)
- Merci Madame la Présidente.
L'aula della Camera ha approvato giorni fa il disegno di legge
che istituisce il Comitato parlamentare dei 40, il Comitato per le
riforme costituzionali. La proposta di riforma costituzionale che
prevede una deroga all'articolo 138 aveva già ottenuto il primo via
libera dal Senato. Ora è prevista una pausa, una pausa credo di tre
mesi, in entrambi i rami del Parlamento. Cosa capiterà da questo
momento ad allora nella turbolenta politica italiana è difficile da
prevedere.
Su questo argomento, comunque sia, non si può che esprimere una
forte preoccupazione e non risulta consolante la notizia fornita
dai nostri Parlamentari, e cioè che un rappresentante fra i 40 sarà
espressione delle minoranze linguistiche. Tra l'altro, visto che
nelle precedenti tre bicamerali per le riforme furono presenti
rispettivamente Fosson, Luciano Caveri e Guido Dondeynaz, non si
può che auspicare almeno che un valdostano faccia parte di questo
Comitato, ma questo comunque non cambierebbe il giudizio negativo
per una serie di ragioni. In Italia non esiste, oggi, un clima
costituente, è una constatazione di tutta evidenza.
La scelta di intraprendere un percorso di riforma costituzionale
sembra più dettata da un desiderio di allungare questa legislatura,
già di per sé traballante, più che affrontare seriamente una
riforma costituzionale. Tuttavia, l'esito già reso dal celebre
Comitato di esperti preoccupa, preoccupa per le sorti del
regionalismo, con questa nuova nozione, "il supremo interesse della
Nazione", che conferma una visione centralista di cui diffidare.
Infatti, sarà pur vero che questi saggi hanno confermato la
validità delle autonomie speciali, ma con osservazioni ambigue,
ambigue, che indugiano ad una sorta di normalizzazione della
specialità. Questo deve essere considerato un campanello d'allarme.
Peraltro sappiamo - è già stato citato questa mattina - come prima
Berlusconi e poi il Governo Monti, la nostra autonomia speciale sia
stata attaccata, sia sotto il profilo finanziario che
ordinamentale.
Ora anche con il Governo Letta non è che si sia avuta una reale
inversione di tendenza. Capiremmo subito le intenzioni dallo
sblocco o meno delle attese nuove norme di attuazione dello Statuto
giacenti da troppo tempo dall'applicazione di norme di attuazione
sinora rimaste esclusivamente sulla carta. Resta dunque centrale
per noi la questione della tutela dell'articolo 116, che prevede le
autonomie speciali e gli statuti speciali da esso derivanti. In
questo senso stupisce che la nascita del Comitato per le riforme
non sia stata l'occasione per incardinare nella deroga al "138" il
principio fondamentale dell'intesa per le modifiche statutarie.
Stamattina è stato citato fortemente il discorso dell'intesa e,
visto il clima ostile verso le speciali, la mancanza di garanzie
derivanti dall'intesa rende pericolosa ogni scorciatoia rispetto
alla procedura rinforzata oggi prevista proprio dall'articolo 138
della Costituzione. Mi sembrano solo fredde questioni giuridiche,
ma così non è. Vi è nel nostro Statuto il cuore pulsante della
nostra autonomia e ci sono posizioni da cui non si può arretrare
per nessuna ragione al mondo. Anche questo è il significato della
nostra mozione e per questo auspichiamo il voto dell'aula.
Grazie.
Presidente
- Grazie.
Il y a quelqu'un d'autre qui veut intervenir? Pas d'autres? La
parole au collègue Gerandin.
Gerandin (UVP)
- Merci Madame la Présidente.
Seulement pour souligner que l'Union Valdôtaine Progressiste,
l'UVP, a copartagé les contenus de la motion, pour le simple fait
que les contenus sont une conséquence, on pense, de la proposition
de loi constitutionnelle que tout le Conseil a partagé avant. Et je
parle de copartage quand je pense qu'il soit une...conséquence car,
si d'un côté on va demander d'introduire à niveau constitutionnel
le discours de l'entente, de l'autre côté on pense qu'on ne peut
pas renoncer à tout ce qui est la sauvegarde constitutionnelle qui
nous dérive. Et c'est très facile de rappeler dans le passé, que
plusieurs fois la Constitution nous a préservés d'attaques,
d'attaques vers les autonomies spéciales, vers la Vallée d'Aoste.
Les attaques plusieurs fois transversales, car il faut rappeler que
la sensibilité à niveau parlementaire, pour ce qui regarde la
Vallée d'Aoste et les autonomies spéciales, elle a été plusieurs
fois mise en discussion. Alors je pense que, comme pour ce qui
regarde l'entente, même pour cette motion, on aura une copartage de
la part même de la majorité.
Volevo fare alcuni riferimenti ad alcune minacce, che ci
toccano, ci toccano da vicino, perché seguendo alcuni passaggi
della relazione fatta dalla Commissione per le riforme
costituzionali, quella presieduta da Quagliariello, ebbene, se noi
leggiamo alcuni passaggi, io penso che sia una ragione in più per
votare questa mozione. Noi leggiamo che...leggo testuale:
"Si
ritiene che il legislatore statale possa conferire o delegare, con
legge bicamerale, l'esercizio della propria potestà legislativa
esclusiva delle Regioni"
. Leggo ancora un passaggio:
"Non
sono mancate proposte tendenti all'accorpamento delle Regioni di
minori dimensioni, razionalizzando organicamente gli assetti
territoriali di tutti i livelli di autonomia"
. Ancora:
"Secondo alcuni sarebbe utile ed opportuno prevedere in
Costituzione, nel perseguimento del medesimo principio di
adeguatezza, il principio dell'esistenza di una dimensione minima
del Comune. Questa dimensione sarebbe stabilita con legge
bicamerale che differenzi i criteri, in relazione alle
caratteristiche generali dei Comuni: i Comuni al di sotto delle
dimensioni minime potrebbero diventare Municipi"
.
Tornando al breve cenno che il Presidente ci aveva fatto prima,
dicendo che, per quello che riguarda i contenuti della relazione,
le Regioni a statuto speciale sono toccate marginalmente...beh, è
vero, ci sono veramente quattro righe, ma ve le leggo:
"Ferma la
distinzione fra autonomie ordinarie e autonomie speciali, si
presenta tuttavia necessario favorire un processo di riduzione
delle diversità ingiustificate, definendo alcuni criteri generali,
ad esempio nel numero dei componenti degli organi, della relativa
indennità, che vincolino tutte le Regioni, anche ad autonomia
differenziata, nonché i termini generali dell'integrazione di esse
nel sistema nazionale del federalismo fiscale e della
perequazione".
In questo senso, lo stesso articolo 119 potrebbe
essere adeguato chiarendo che i territori cui si riferisce il fondo
perequativo sono, in generale, i territori della Repubblica e
dovranno, poi, essere conseguentemente adeguati i rispettivi
statuti speciali.
Ora - l'ho ricordato prima - noi, più volte, ci siamo aggrappati
alle norme, alle garanzie costituzionali per salvaguardare il
nostro Statuto, la nostra autonomia e quant'altro. Ora, veramente
ci viene difficile capire...ma l'abbiamo già detto in I
Commissione, quando abbiamo avuto i nostri Parlamentari in
audizione e ci hanno detto...beh, noi, questa modifica del 138, noi
l'abbiamo votata, e ci hanno detto: perché abbiamo avuto delle
garanzie verbali...questo mi pare di ricordare, verbali da Letta e
forse prima ancora da Bersani, può darsi anche dal Presidente
Napolitano. Ora, veramente, tenuto conto che gli accordi verbali
passano, e non solo, tenuto conto che è già difficile mantenere gli
accordi scritti, noi veramente non riusciamo a capire; capiamo
magari anche, forse, la difficoltà della maggioranza a recepire
questa mozione, ma noi vorremmo che il percorso, il voto dei nostri
Parlamentari sia stato un incidente di percorso, perché con questo
voto mettono a rischio quello che è il discorso della nostra
competenza statutaria, delle nostre riserve, che sono garantite il
più delle volte dalla Costituzione. Ora, non riusciamo a capire,
veramente, come mai delle garanzie costituzionali possano essere
modificate da un disegno di legge governativo, andando in deroga
all'articolo 138. Su questo non possiamo riconoscerci, perché
abbiamo a cuore la Valle d'Aosta, i valdostani, e soprattutto
quell'autonomia che è stata per anni un vanto e nella quale noi
crediamo ancora. Se qualcuno ci crede, è il momento di votarla
questa mozione. Grazie.
Presidente
- Grazie. Ci sono altre richieste? La parola
al collega Donzel...colleghi, scusate, vista l'ora, io credo che
possiamo comunque terminare questo punto...non credo ci siano molte
altre richieste. Va bene? Va bene.
La parola al collega Donzel.
Donzel (PD-SIN.VDA)
- Brevemente, perché, per rispetto ai
colleghi della minoranza, è giusto che io chiarisca bene la
posizione del gruppo Partito Democratico-Sinistra VdA su questa
mozione. Nel merito dirò con franchezza che quanto enunciato dai
colleghi del Cinque Stelle sull'importanza dell'articolo 138, e da
noi sentito in modo particolare a livello personale, pensiamo e
abbiamo fatto battaglie per non toccare la Costituzione, per
difenderla, e quindi riteniamo molto importante che venga espresso
questo concetto. Però siamo anche consapevoli di una storia, di un
percorso; in passato sono state cercate delle soluzioni, si
chiamavano "bicamerali", o quant'altro; la Valle d'Aosta con i suoi
rappresentanti ha fatto parte di questi strumenti che andavano a
modificare la Costituzione. Si è risolto tutto in un nulla di fatto
e noi abbiamo fatto una difficile campagna elettorale, in cui ci
siamo anche presi degli impegni.
Abbiamo detto che noi volevamo ridurre il numero dei
Parlamentari e volevamo cambiare il bicameralismo perfetto. Non
andrà bene la modifica del 138, però queste modifiche bisogna poi
farle, eh! Non si tocca la Costituzione, però io voglio poi capire
se gli impegni che abbiamo preso in campagna elettorale, almeno
noi...se andasse a Roma Jean-Pierre Guichardaz, cosa fa? Vota o non
vota per la riduzione dei Parlamentari? Sì, garantendo il
Parlamentare valdostano. Questo lo abbiamo detto con chiarezza! Non
possiamo pensare di dire: aspettiamo cinque anni per...bisogna
mettere in campo un percorso riformatore, delle leggi che vadano in
quella direzione lì.
Sul fatto del bicameralismo perfetto...l'abbiamo detto in tutte
le salse che non ne possiamo più del bicameralismo perfetto,
abbiamo chiesto da anni - e votato anche in questo Consiglio
regionale - che ci fosse un Senato delle Regioni in cui fosse
garantita la rappresentanza dignitosa della Valle d'Aosta. Quindi
capisco tutta la delicatezza e apprezzo molto l'intervento a difesa
della Costituzione e i suoi principi fondamentali, ma ci sono degli
impegni presi con gli elettori che ci chiedono di modificare la
Costituzione. Sul fatto, poi, delle garanzie, io ho delle
perplessità, sul testo, non sul principio, perché al punto 2 si
chiede di accedere al referendum. È esattamente quello che si
vorrebbe fare con le riforme costituzionali in campo, cioè se si
deroga al "138" c'è un meccanismo rafforzativo, cioè si va per
forza a referendum confermativo, mentre invece nel "138" è previsto
che, quando si vota con i due terzi il meccanismo c'è; invece
questo meccanismo, in ogni caso, prevede il ricorso al
referendum.
Per quanto attiene al terzo punto, noi abbiamo appena votato un
disegno di legge che dice, nella relazione:
"Quanto ai profili
tecnici del disegno di legge, merita segnalare che si è preferito
agire direttamente sugli statuti di autonomia delle Regioni, perché
la modifica dell'articolo 116 della Costituzione richiederebbe
comunque un conseguente adeguamento degli stessi"
. Insomma, la
partita sul "116" si può giocare sia su quelle leggi che abbiamo
votato, sia attraverso il meccanismo della correzione diretta.
Nella stessa mozione - questo lo condividiamo - si dice ai
Parlamentari valdostani: agite per promuovere la riforma
costituzionale in quella direzione. Adesso, io sicuramente...noi
abbiamo sostenuto con forza la candidatura di Morelli e di
Guichardaz, quindi non abbiamo votato per Lanièce e Marguerettaz,
ma Lanièce e Marguerettaz ci hanno garantito che quello è il
percorso che intendono fare. Quindi, da questo punto di vista, ci
mancherebbe che i Parlamentari valdostani non fossero portatori
della voce unanime del Consiglio regionale! In questo senso,
trovando in questa mozione delle cose in cui ci riconosciamo
profondamente e altre che ci lasciano perplessi, noi quindi ci
asterremo.
Presidente
- Grazie. Non ci sono altri iscritti. Possiamo
chiudere la discussione generale. La discussione è chiusa. Sì, per
la replica, la parola al Presidente Rollandin.
Rollandin (UV)
- Sì, grazie.
Credo che la discussione sia stata interessante, ma è stata
fuorviante rispetto a quello che è il tema! E tutto quello che si
sta discutendo è una contrazione di due mesi nel passaggio alle
Camere; anziché aspettare tre mesi per la seconda lettura, si
aspetta un mese, tutto lì! Qual è il problema? Si accelera il
passaggio da una Camera all'altra, questa è la contrazione che con
l'813 si è fatto d'accordo con le due Camere. Non vedo qual è il
vulnus
in questo caso, cioè il passaggio, la tempistica per
fare la doppia lettura, tenendo conto che quello che si chiede...e
condivido quello che ha già detto il collega Donzel...il referendum
non solo questa volta c'è, ma è obbligatorio comunque, anche se
fossero due terzi d'accordo! Quindi è ancora più garantista di
quello che era prima.
Francamente io sono per il massimo rispetto del "138", però in
questo caso era questa distinzione: questa riduzione da tre mesi a
un mese non tocca certo il "138", tocca i tempi previsti per la
doppia lettura, la seconda lettura avviene dopo un mese anziché
tre. Fine, qui non c'entra lo Statuto speciale, non c'entra niente,
questo è specifico, la norma, questa deroga approvata è specifica
per questa riforma costituzionale, non per altro! Non è che è
ad
aeternum
, è per questa, poi si può dire: ma no, ci vogliono, se
non ci sono tre mesi di riflessione tra il passaggio alla
prima...non so se è questo che avete in testa...i nostri Deputati e
Senatori non sono in grado, in un mese, di farsi un'idea se
effettivamente devono rivotare uguale o no... Se è questo, io
capisco che bisogna mettere il rallentatore in quelle che sono le
valutazioni...ma è tutto lì! Il resto...non succede niente, non
c'entra niente lo Statuto, non c'entra niente il nostro Statuto,
non c'entra niente!
Il resto, i tre punti che sono stati qui detti, stabilire che
nelle sedi opportune una rigida...la nostra
Costituzione...perfetto, ma non può che essere così! Chiede al
fatto che qualsiasi modifica attraverso il compimento...del resto
il terzo punto è già stato detto, è quello che abbiamo visto questa
mattina.
Quindi io chiederei di ritirarla questa mozione, perché
francamente non ha senso. Il concetto che voi avete espresso, che
da altri colleghi ho sentito dire, con grande intensità, va nella
logica di dire: attenzione, non tocchiamo il "138"! Siamo
d'accordo, ma non è questo il caso! Non è quello che si chiede!
Perché se toccasse il "138", dire: è una modifica del "138", ma non
è una modifica, è una deroga per questa riforma costituzionale, che
proprio perché vuole tempi stretti vuole che ci sia tra una lettura
e l'altra questo! Fatto salvo - lo ripeto - il referendum
obbligatorio, che è la parte essenziale. Quindi io chiederei di
ritirare questo, perché sennò non capirei qual è la logica con cui
viene presentato questo tipo di problema. Per cui noi non siamo
d'accordo, anche perché condividiamo un'accelerazione, fatto salvo
che sono convinto - come diceva Donzel - che non se ne farà nulla,
perché se questo è il clima, tutta questa bella discussione rimane
agli annali, è uno dei tanti...quando uno non sa cosa fare va a
rileggere i verbali del Consiglio per dormire prima, ecco, per
pensarci su. Quindi non penso che ci siano argomenti in questo,
ecco, tutto lì.
Presidente
- Grazie. Per dichiarazione di voto, la parola
al collega Rosset.
Rosset (UVP)
- Grazie Presidente.
Ma se non cambia nulla tanto vale che lo possiate approvare, no?
Tanto non modifica nulla, quindi... Sono d'accordo anch'io che
prevede una deroga all'articolo 138, sono convinto anch'io che ha
ottenuto un primo via libera dal Senato...rimane comunque una pausa
di tre mesi, non di un mese...ho capito, cosa c'entra? Rimane
comunque la forte preoccupazione! Cosa capiterà da oggi a domani?
Questo è da sapere, da capire...rimane comunque una forte
preoccupazione. Ora, se non c'è questa preoccupazione e se i tre
punti di impegno non creano grossi problemi, perché comunque non
cambia nulla, l'approviamo! Grazie.
Presidente
- La parola al collega Ferrero.
Ferrero (M5S)
- Una battuta velocissima, così andiamo a
mangiare...
Dunque, non mi voglio cimentare in lezioni di diritto
costituzionale, ma sappiamo bene che la maggior parte dei
costituzionalisti ritiene che alcuni passi della Costituzione non
siano, diciamo, derogabili, perché questo costituirebbe una
modifica sostanziale di quello che era il dettato costituzionale
all'inizio stabilito. Tra questi passaggi vi è anche la modifica
temporanea dell'articolo 138 della Costituzione. Tra le atre cose
c'è da sottolineare che si andrebbe incontro comunque a una carta
firmata in bianco a favore di questo Comitato che si è creato, che
potrebbe anche intervenire sull'articolo 116. Quindi a noi pare che
i presupposti e i rischi ci siano, siano dei rischi che sono dei
rischi reali; poi, per carità, abbiamo capito che voi siete della
corrente giurisprudenziale minoritaria che ritiene che non ci siano
rischi. Benissimo, si vede avete già delle garanzie dal Governo
Letta o da qualcun altro, quindi vedremo come andranno a finire le
cose! Comunque la mozione per noi rimane.
Presidente
- Grazie. La parola al collega Gerandin.
Gerandin (UVP)
- Merci Madame la Présidente.
Avevamo chiaro anche noi che si trattava solo di una, se
vogliamo, di una deroga legata a questo momento, se vogliamo,
necessario per rivedere le riforme istituzionali, però attenzione!
Quello che noi vogliamo ribadire è il fatto che per la prima volta,
con un disegno di legge, si deroghi alla Costituzione, questo è il
fatto fondamentale di questo! Se non ci siamo
capiti...probabilmente non ci siamo spiegati bene, allora, perché
se con un disegno di legge ordinario si deroga alla Costituzione,
caro Presidente, se un domani un disegno di legge parlamentare
metterà in discussione il nostro Statuto, lo voterete, perché
l'avete votato, perché avete votato una volta, questo è il fatto
fondamentale! Certo, è la prima volta che con un disegno di legge
ordinario si mette in discussione lo Statuto e si va in deroga allo
Statuto. È il principio, non è la sostanza di questo, è il
principio, perché per una volta tanto si legittima il fatto che un
disegno di legge ordinario possa mettere in discussione la
Costituzione! Grazie.
Presidente
- Grazie. Ci sono altri iscritti? La parola al
collega Bertin.
Bertin (ALPE)
- Grazie Presidente.
Quello che più ci preoccupa non è tanto la riduzione dei tempi,
ma è la deroga alla Costituzione, rispetto a questa riduzione dei
tempi. Una deroga che è un precedente molto...da questo punto di
vista, insomma...una deroga che poi serve essenzialmente a legare
questa riforma costituzionale ai destini del Governo Letta e che mi
pare non sia, legandolo ai destini di un Governo, un clima
favorevole ad una revisione costituzionale seria e ad una fase
costituente, nella quale, a leggere la relazione della Commissione
cui ho già accennato questa mattina, limitandone la parte
riguardante il titolo V, si va a intervenire su tutta la
Costituzione, legandola al disegno del Governo Letta. Questo è
l'elemento che invece fa sì che sia necessario per il Governo
anticipare i tempi, altrimenti si potrebbe tranquillamente
riformare la Costituzione senza deroghe, con un accordo politico,
che non è vincolato alla stabilità del Governo: per questa ragione
voteremo in modo favorevole alla mozione.
Presidente
- Grazie. Possiamo mettere in votazione?
No.
La parola al collega Viérin Laurent, per dichiarazione di
voto.
Viérin L. (UVP)
- Oui, merci Présidente.
Simplement pour exprimer une préoccupation pour cette attitude,
non seulement pour l'attitude du Président, qui probablement a
décidé de cette façon, mais pour les collègues de la I
e
Commission, car les travaux de la I
e
Commission ont
débuté avec un climat d'entente et nous l'avons démontré lors de
l'approbation, ce matin, des deux dessins de loi de réforme
constitutionnelle, et nous ne comprenons pas cette attitude. Nous
comprenons dans votre justification le fait d'adhérer aux réformes
constitutionnelles, mais ce sont des réformes constitutionnelles
qui n'ont pas de garantie pour la sauvegarde de notre Statut.
Noi crediamo che sia una delega in bianco che con la vostra
complicità è stata data, non solo per delle riforme che non
tuteleranno in modo codificato - che oggi sono solo accordi verbali
- la nostra storia, il nostro elemento fondamentale che è lo
Statuto di autonomia; Costituzione, è stato ricordato, che tante
volte ha salvato questo Statuto. Ha fatto specie anche in
commissione l'atteggiamento del Deputato Rudi Marguerettaz che,
nell'avallare questa posizione, ha anche affermato che...ma sì,
questi passaggi anche macchinosi da una Camera all'altra poi per
modificare una Costituzione...
Ecco, noi sottolineiamo questa grande preoccupazione e riteniamo
che vi assumete, oggi, la responsabilità, sapendo che non è il voto
dei due Parlamentari valdostani che inciderà sulle riforme che
comunque saranno fatte; ma, anche qui, com'è stato ricordato,
questa è forma che tante volte diventa sostanza.
Presidente
- Ha chiesto la parola il Presidente
Rollandin.
Rollandin (UV)
- Sì, quello che mi dispiace è che si
voglia far passare per adesione a una riforma che non è stata, se
non presentata, di cui conosciamo il testo...come se noi aderissimo
a questa cosa. Noi non abbiamo mai espresso dei giudizi su questa
riforma, voglio che sia chiaro! Noi non è che siamo per le
modifiche a casaccio della Costituzione, né del "138", questo è
l'attuazione di un principio che la legge 813 aveva dato con
l'approvazione delle due Camere, quindi come riforma istituzionale
e come forma di indirizzo...questo lo possono fare comunque, questo
è l'atto! Allora noi ci permettiamo di dire, in questo momento, che
questa deroga temporanea non c'entra niente con l'adesione alle
riforme che non è mai stata discussa, né con la salvaguardia della
Costituzione a cui noi crediamo di aderire da sempre...quindi siamo
per il rispetto della Costituzione, ma crediamo che questo
passaggio, come è stato predisposto, abbia, nella sua sostanza, la
volontà di accelerare i limiti temporali di una riforma che tutti
si auspicano.
Presidente
- Ha già fatto la sua dichiarazione di
voto...una breve puntualizzazione.
Viérin L. (UVP)
- Solo per chiarire: non abbiamo detto
che con questo voto voi aderite alle riforme; abbiamo detto che voi
aderite "con complicità" alla riforma della Costituzione che potrà
portare a riforme che potranno incidere anche sul nostro Statuto di
autonomia, senza avere garanzie, senza avere garanzie, se non
quelle verbali che sono state citate in commissione, e che quindi
noi esprimiamo la nostra preoccupazione.
Presidente
- Ci sono altri? Possiamo mettere in
votazione? La votazione è aperta. Colleghi, votate. Possiamo
chiudere la votazione.
Presenti: 35
Votanti: 32
Favorevoli: 14
Contrari: 18
Astenuti: 3 (i colleghi Donzel, Fontana e Guichardaz)
Il Consiglio non approva.
I lavori riprenderanno alle ore 15,30.
---
La seduta termina alle ore 13,14.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK