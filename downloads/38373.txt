Consiglio Regionale della Valle d'Aosta - Oggetto del Consiglio n. 1919 del 22 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1919 del 22 marzo 2016 - Resoconto
OGGETTO N. 1919/XIV - Interrogazione: "Valutazioni in ordine
all'eventuale chiusura della Chambre valdôtaine des
entreprises".
Viérin M. (Presidente)
- Punto n. 11 dell'ordine del
giorno. La parola all'Assessore Donzel.
Donzel (PD-SIN.VDA) -
Merci Président.
Gentile collega, mi permetterò di fare una premessa nella quale
si risponde di fatto alle richieste dei primi due punti e poi
puntualmente risponderò al punto n. 2.
A questo tipo di interrogazione avevo risposto nello scorso
Consiglio regionale ad un altro gruppo, ma naturalmente sta ad
ognuna delle forze di minoranza ripetere la domanda, e questo mi
permetterà ulteriormente di chiarire la questione. La premessa
necessaria è quella di chiarire che il Parlamento non ha
manifestato l'intenzione di chiudere le Camere di commercio.
Dobbiamo anche precisare meglio la questione, anche perché lei poi
nell'interrogazione rimanda ad un articolo che non è propriamente
la fonte Presidenza del Consiglio dei Ministri, ma è un noto
giornale che non è proprio allineato sulle posizioni del Presidente
del Consiglio dei Ministri. Non c'è quindi questa intenzione, ma si
immagina di riformare l'organizzazione, ridefinirne le funzioni, il
finanziamento, le circoscrizioni territoriali. Nella stessa azione
di riforma ha sottolineato l'importanza nel garantire alla comunità
delle imprese di essere rappresentate come un ente apposito, per
esempio ha stabilito per il momento la salvaguardia di almeno una
Camera di commercio per ogni regione (questo non impedirà
valutazioni a livello locale).
Nel merito, la riforma avviata nel 2015 rientra nel quadro della
legge che ha riformato la pubblica amministrazione (legge n. 124
del 4 agosto). Il provvedimento contiene prevalentemente deleghe
legislative che riguardano tra l'altro il riordino delle funzioni e
del finanziamento delle Camere di commercio, industria, artigianato
e agricoltura da adottare entro 12 mesi dall'entrata in vigore
della legge che è in corso di definizione. Occorre sottolineare che
le linee guida della riforma sono state tracciate dal decreto legge
24 giugno 2014, n. 90, convertito con modificazioni in legge 11
agosto 2014 n. 114 che ha rappresentato il primo passo nella
strategia di rinnovamento del sistema. Nelle more del riordino
della disciplina delle Camere di commercio, l'articolo 28 della
legge n. 114/2014, al primo comma prevede la riduzione dell'importo
del diritto annuale del 35 percento per l'anno 2015, del 40
percento per l'anno 2016, del 50 percento a decorrere dall'anno
2017 e, contestualmente, al comma successivo la ridefinizione sulla
base dei costi
standard
delle tariffe e dei diritti di
segreteria da parte del Ministero dello sviluppo economico, sentite
le società per gli studi di settore e Unioncamere.
Se da una parte questo impatto normativo è stato notevole, per
altra parte non è del tutto completato, quindi da una parte c'era
l'individuazione di un numero più limitato di soggetti (non la loro
abolizione), soggetti di riferimento più puntuali che non
determinasse una certa situazione soprattutto in altre regioni,
perché noi abbiamo una visione un po' particolare avendo avuto
un'unica
Chambre
, ma in altre regioni c'erano più Camere di
commercio che svolgevano anche ruoli competitivi l'una con l'altra,
ognuna per la sua strada, quindi questo ruolo di raccordo
territoriale nelle grandi regioni assolutamente non c'era. Gli
effetti derivanti dal pagare il diritto dovuto dalle imprese per
queste Camere di commercio spesso si traduceva non in atti così
efficaci. Si è quindi provveduto ad un'idea di riforma che non è
completata a tutt'oggi, deve ancora manifestarsi nel suo
intendimento e, nel momento in cui noi avremo il quadro definitivo
delle risorse...oggi si parla soltanto della riduzione dei diritti
dovuti dalle imprese, non si parla di quella che sarà la parte di
entrata dei cosiddetti servizi che verranno resi. Si può essere
d'accordo o meno su una logica del pagano tutti e i servizi hanno
determinati costi, oppure chi richiede tanti servizi dovrà
ovviamente corrispondere di più. La situazione normativa nazionale
è pertanto tuttora in evoluzione.
Per quanto riguarda invece il finanziamento alla Chambre vero e
proprio, questo è stato determinato con legge di bilancio e ammonta
a 540 mila euro annui per il triennio in corso, che è pari al 16,4
percento dei proventi correnti, dei quali 360 mila euro per le
funzioni attribuite alla Chambre, che sono funzioni attribuite con
specifica norma di legge regionale che sono ampliate rispetto a
quelle nazionali, e 180 mila euro per la gestione dell'Albo
regionale relativo alle imprese. La cosiddetta reinternalizzazione
delle attribuzioni da parte della Regione, su questo ho
l'opportunità di segnalare che per quanto riguarda il nostro
Assessorato, lo stiamo facendo rispetto ad alcune funzioni che
erano state prima delegate a Finaosta. Vorrei precisare però un
aspetto che non è banalizzabile, perché se risultano dalle parole
che ho sentito prima dal Consigliere Ferrero se risulterebbe
personale che non ha da fare, ci sono altre realtà dove il
personale ha del lavoro da svolgere, non è così banalizzabile la
reinternalizzazione delle funzioni e quindi da questo punto di
vista noi lo stiamo operando, ma non è così semplificante. Il
risparmio che conseguirebbe da un'operazione
tout court
di
trasferimento del personale sarebbe minimale, quindi se si va in
un'ottica di ottenere dei risparmi noi stiamo agendo anche sul
dimagrimento della macchina amministrativa regionale, e quindi la
reinternalizzazione è una riorganizzazione di funzioni molto
complessa non riducibile semplicemente al togliere una società,
sposto i dipendenti da un'altra parte, e si continua così, perché
quello non genera nessun risparmio. Sono operazioni molto più
complesse che devono essere coordinate in modo più articolato. Nel
merito è sicuramente un rimando ad avere quell'attenzione, a cui
lei ci ha richiamato nelle premesse di seguire con attenzione
l'evoluzione nazionale per capire se effettivamente esiste una
sostenibilità o meno della Chambre.
Relativamente a dichiarazioni rilasciate dal Presidente in
commissione - mi parrebbe che lei alludesse a questioni di questo
tipo - io non vorrei che si ingenerasse quella tradizione
valdostana per cui tutti vanno a piangere da "mamma Regione".
Quindi assolutamente sono considerazioni che non attengono a quello
che è l'atteggiamento, con cui come Amministrazione regionale
stiamo guardando e affrontando i problemi. Vedremo la scelta
definitiva nazionale, faremo una battaglia per la nostra autonomia,
per le nostre prerogative e capiremo in che modo anche a livello
nazionale sostiene le realtà come le nostre, e alla fine trarremo
le conclusioni che devono andare nell'indirizzo che dice lei, cioè
andare a dare delle risposte precise alle imprese. Poi sui diritti
camerali, io vorrei che comunque tutte le imprese si attenessero a
versarli, perché sono imposte dovute e non che ci siano dei
soggetti che magari non ottemperano a questi doveri.
Presidente -
La parola al collega Cognetta.
Cognetta (M5S) -
Grazie Presidente e grazie Assessore.
Non è da banalizzare, anzi, in effetti l'interrogazione parte
proprio da questo punto: siccome ci sono dei
rumor
, delle
voci che tendono invece a banalizzare, a chiudere quella roba lì
perché tanto non serve a nulla, volevo una presa di posizione
precisa rispetto a questo argomento da parte del Governo, se vuole
anche più specifica rispetto a quanto risposto la volta precedente.
Perché questo? Non perché io l'abbia a cuore o meno, ma
semplicemente per capire qual è l'indirizzo che si sta prendendo;
mi sembra anche doveroso, rispetto a tutte le aziende che ci sono,
rispetto anche alla
Chambre
.
Mi sembra di aver capito che è in atto una riorganizzazione e
una ottimizzazione del sistema, cosa che seguirà di pari passo ciò
che sta accadendo e che accadrà a Roma, ma sulla quale comunque noi
abbiamo margine di manovra, perché potremmo in qualche modo anche
gestire la nostra autonomia rispetto a questo argomento come
abbiamo già fatto, quindi mi sembra una cosa positiva. Una cosa
però che tengo a sottolineare è che, come già successo in passato,
i 540 mila euro di trasferimento vengono visti come praticamente il
nulla o quasi da parte di alcuni esponenti della Chambre, mentre
invece a me sembrano ancora troppi. Questa però è una questione di
opinioni, come dice lei. La reinternalizzazione
tout court
di tutti quanti i servizi chiaramente non risolve il problema, di
questo me ne rendo conto; d'altro canto, però, che forse il sistema
vada rimesso a posto e riorganizzato è un compito che le spetta e
che sicuramente dovrà essere preso in considerazione direi anche in
tempi brevi, perché la situazione dell'economia e tutto quello che
è il sistema produttivo valdostano ha bisogno effettivamente di un
qualcosa.
Io non credo che eliminando la Chambre eliminiamo le
rappresentanze. Le rappresentanze restano, possono avere un altro
tipo di rapporto con noi, non è che automaticamente se c'è la
Chambre ci sono le rappresentanze e se non c'è non ci sono. Non mi
sembra assolutamente così, però un modo nuovo e moderno di vedere
la cosa secondo me questo andrà fatto, e anche al più presto,
perché spesso i servizi vengono visti più come vessazioni quando
questi non sono dati in maniera reale e puntuale. Non è il caso
specifico, ma in alcuni altri casi abbiamo visto che spesso e
volentieri sono semplicemente strutture e sovrastrutture di potere
che mungono i soldi di chi fa impresa, ma che di fatto non
restituiscono nulla, questo è il mio problema più grande. Io spero
quindi che qualunque decisione venga presa dal suo Assessorato e
dal Governo intero vada nella direzione giusta, cioè quella di
sgravare le imprese e rendere più snello tutto quanto il nostro
lavoro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK