Consiglio Regionale della Valle d'Aosta - Oggetto del Consiglio n. 2676 del 25 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2676 del 25 ottobre 1991 - Resoconto
OGGETTO N. 2676/IX Concessione di contributo per un importo
complessivo di lire 11.400.000 a favore delle parrocchie di San
Bartolomeo in Nus, di Sant'Agostino in Ollomont e di San Grato in
Pontboset per gli oneri che gli enti ecclesiastici dovranno
rispettivamente sostenere per l'allestimento di un museo d'arte
sacra e per le installazioni di un parafulmine e di impianto
d'allarme. Approvazione ed impegno di spesa.
Presidente
Do lettura del testo della
delibera:
Deliberazione Il Consiglio
delibera
1) di approvare la concessione di un contributo complessivo
dell'importo di lire 11.400.000 (undicimilioniquattrocentomila) da
suddividersi nelle quantità di seguito enunciate:
a) lire 5.400.000 (cinquemilioniquattrocentomila) a favore della
parrocchia di San Bartolomeo in Saint-Barthelemy (Nus),
rappresentata nella persona del parroco pro-tempore Rev. Don Renato
Roux, per l'allestimento all'interno della chiesa parrocchiale,
sita nel villaggio di Lignan, di un museo d'arte sacra;
b) lire 4.000.000 (quattromilioni) a favore della parrocchia di
Sant'Agostino in Ollomont, rappresentata nella persona del parroco
pro-tempore Rev. Don Agostino Pession, per l'installazione in
sommità della torre campanaria di un impianto parafulmini a
protezione del complesso edilizio in cui si articolano chiesa e
casa parrocchiali;
c) lire 2.000.000 (duemilioni) a favore della parrocchia di San
Grato in Pontboset, rappresentata nella persona del parroco
pro-tempore Rev. Don Germano Bois, per la realizzazione di un nuovo
impianto di allarme a salvaguardia del patrimonio artistico
conservato nella cappella di Gom, sita in prossimità dell'abitato
del capoluogo di Pontboset;
2) di approvare e di impegnare la spesa dell'importo di lire
11.400.000 (undicimilioniquattrocentomila) da imputare sul capitolo
66120 del bilancio preventivo della Regione per l'anno 1991
("Contributi per la salvaguardia, manutenzione e pubblica fruizione
del patrimonio storico ed artistico"), che presenta la necessaria
disponibilità;
3) di disporre che le somme vengano liquidate ai tre enti
beneficiari ai sensi dell'articolo 58 della legge regionale 27
dicembre 1989, n. 90, a cura dell'Assessorato del turismo previa
verifica ed accertamento, da parte della Soprintendenza per i beni
culturali, dell'esecuzione dei lavori e dopo la presentazione, da
parte dei singoli enti ecclesiastici, dell'idonea documentazione
comprovante le spese sostenute.
Presidente
E' aperta la discussione generale.
Nessun Consigliere chiede di parlare.
Pongo in votazione la delibera in oggetto:
Esito della votazione
Presenti: 28
Votanti: 27
Favorevoli: 27
Astenuti: 1 (Lanivi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK