Consiglio Regionale della Valle d'Aosta - Oggetto del Consiglio n. 1641 del 16 dicembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1641 del 16 dicembre 2015 - Resoconto
OGGETTO N. 1641/XIV - Interrogazione: "Valutazione della
congruità del costo relativo agli interventi di recupero dell'Hôtel
Billia di Saint-Vincent".
Président
- La parole à l'Assesseur Perron.
Perron (UV)
- Grazie Presidente.
Collega, i lavori di creazione del Saint-Vincent Resort &
Casino hanno interessato in modo marginale sia le facciate del
Grand Hôtel, sia il manto di copertura. Voglio ricordare che la
facciata del Grand Hôtel Billia è sottoposta a tutela della
Sovrintendenza, di conseguenza gli interventi sono consistiti
unicamente nella ricostruzione delle bugne e delle modanature a
seguito della rimozione dell'avancorpo in carpenteria metallica
presente prima dell'avvio dei lavori stessi. Tutto questo controllo
è avvenuto sotto l'egida della Sovrintendenza. Il costo di questo
intervento rientra nel valore complessivo della voce più ampia a
corpo di costo "demolizioni e ripristini" del contratto di appalto
che è pari, per l'intera fase dei lavori, a euro 857.000 (per una
incidenza pari al 7 percento della stessa). Sul manto di copertura,
che non era più stato mantenuto dal 1979 - si è ritenuto di non
intervenire sostituendo e rifacendo l'intera copertura, (essendo il
medesimo intervento molto costoso e anche molto impattante da un
punto di vista esecutivo) - effettuando sistemazioni e ripristini
nelle aree del tetto ammalorate. Una volta rimossi i soffitti
esistenti al terzo piano, è stato appurato lo stato di degrado di
parte di copertura - che, ricordo, era in lose di beola -
attraverso la quale si evidenziavano delle consistenti
infiltrazioni di acqua. Ai fini della collaudabilità dell'agibilità
dell'opera si è ritenuto di effettuare una manutenzione
straordinaria per evitare dei danneggiamenti alle opere che
recentemente ristrutturate e l'esecuzione di successivi interventi
che sarebbero risultati peraltro notevolmente più onerosi. Il
valore di questi interventi è pari a 197.000 euro, a fronte di una
previsione per la ricostruzione totale di 700.000 euro.
Relativamente al punto 2, l'impresa che ha effettuato gli
interventi è il Consorzio Casino Resort, con sede a Pontey, che è
costituito dai seguenti operatori economici: Zoppoli & Pulcher,
con funzioni di mandataria, COGEIS, IVIES, Costruzioni stradali
BGF, Implenia Construction SA.
Sui punti 3 e 4 le do una risposta congiunta. Le verifiche
effettuate per l'analisi e la congruità del valore degli interventi
sono le stesse previste per i contratti pubblici e disciplinate
peraltro nel contratto di appalto del Casinò. Sono state effettuate
analisi puntuali da parte della direzione lavori, dell'area tecnica
del Casinò e del collaudatore in corso d'opera. In modo particolare
il progetto è stato redatto applicando l'elenco prezzi regionale
vigente, ai sensi della normativa; il contratto di appalto è stato
stipulato a corpo, con l'indicazione di precise e puntuali
prescrizioni sull'assunzione di rischio dell'appaltatore, anche in
materia di sicurezza. Inoltre sono previste prescrizioni
particolari sulla cantierizzazione dell'opera. Il direttore dei
lavori, mediante verifiche progressive
in itinere
di
intervento, ha redatto diversi stati di avanzamento lavori,
annotando in modo puntuale su registri, libretti delle misure,
computi, sul giornale dei lavori tutte le singole lavorazioni,
documentando tutto mediante vigilanza continua di ogni singolo
intervento. L'Ufficio direzione era composto da personale
qualificato, supervisionato dall'ingegner Quaranta, tre direttori
operativi e due responsabili della sicurezza. Lo stesso ufficio ha
operato mediante
report
di informazioni continue,
supervisionate sulla qualità dei materiali e sulla qualità delle
lavorazioni. Il collaudatore in corso d'opera ha operato nei
termini e nei modi previsti dal vigente regolamento dei lavori
pubblici, mediante visita a cadenza regolare, al fine di verificare
l'operato della direzione lavori e valutare la puntualità e anche
la qualità dell'opera. L'area tecnica ha operato quale interfaccia
tra committente, direzione lavori, al fine di dare evidenza alle
singole problematiche esecutive e gestionali. Tutto questo ha
permesso di avere una contabilità lavori composta effettivamente da
tantissimi documenti e aggiornata all'euro, di operare senza
infortuni, ancorché il cantiere si sia sviluppato con la presenza a
volte di centinaia di operai e con la struttura alberghiera in
funzione. Infine vorrei evidenziare che la congruità degli
interventi strutturali è stata verificata da ulteriori due
collaudatori strutturisti.
Termino sperando di aver chiarito, ricordando l'impegno che ho
preso in Consiglio e ribadito in commissione: manca un collaudo
strutturale, quando sarà terminato forniremo la documentazione in
IV Commissione e ci sarà l'occasione per fare una disamina puntuale
e dettagliata di tutto quanto è avvenuto. Grazie.
Presidente
- Grazie. La parola al collega Ferrero.
Ferrero (M5S)
- Grazie Presidente.
È sicuramente apprezzabile la disponibilità dell'Assessore a
fornire in commissione la documentazione quando saranno finiti i
lavori, ma dato che quando saranno finiti i lavori probabilmente
qualcuno non sarà neanche più seduto qui, in Consiglio, non so a
quando andremo a finire! Di certo c'è che, al di là del fatto che
l'ingegner Quaranta e tutti i collaudatori abbiano fatto i
collaudi, se adesso senza particolari congegni, ma con una macchina
fotografica, con un piccolo teleobiettivo si punta verso la
facciata del Grand Hôtel Billia, si nota che - purtroppo io non ho
delle foto ad alta risoluzione, non ho un equipaggiamento
professionale - la parte esterna della facciata, quella
tinteggiata, si sta sollevando. Si sta sollevando probabilmente
perché - non sono un esperto del settore - o c'è un'infiltrazione
d'acqua o non sono stati usati correttamente i fissativi per quanto
riguarda la nuova tinteggiatura che comunque risulta di fresco. Se
poi si nota il lato est della struttura, sopra le finestre si
notano delle classiche macchie di umidità, dovute sicuramente a una
presenza di acqua che da qualche parte si inserisce nel muro e va
poi a rovinare la facciata.
Qui bisogna capire una volta per tutte come sono stati fatti
questi lavori, perché questi lavori alla fine ci sono costati la
bellezza di oltre 100 milioni di euro, e quindi noi vogliamo
riuscire a capire che razza di tipo di collaudi sono stati fatti,
perché a me non basta l'assicurazione che tutto è stato fatto a
regola d'arte, quando poi guardo la facciata e vedo che le cose
vengono quasi giù. Se avessero fatto a me un lavoro così, il giorno
dopo avrei inviato una raccomandata e avrei sollecitato le ditte a
intervenire...ci saranno state delle assicurazioni! Adesso io non
pretendo che i vertici del Casinò, l'avvocato Sommo e il direttore
Scordato, vadano su col ponte a rimettere a posto la facciata che
sta venendo giù, però magari un occhio ogni tanto potrebbero darlo,
dato che uno ci passa e me ne sono accorto anch'io passando a
Saint-Vincent! E questa è solo la punta dell'iceberg, perché se si
va poi all'interno, sull'impianto di illuminazione, sui tendaggi e
su tutto il resto che è stato utilizzato, potremmo tirar fuori
delle cose che secondo me stupirebbero anche voi. È necessario al
più presto fare una verifica su questi lavori, perché poi quando
sento i nomi delle aziende - secondo me sarà il solito vostro
sistema di "affido fiduciario" delle cose - troviamo gli amici e
diamo loro i lavori, le ditte sono sempre le stesse, qui c'è la
COGEIS di Bertino, c'è la IVIES di Berger, sono sempre i soliti
gruppi che al Casinò vanno bene, per sistemare le strade vanno
bene, per la funivia del Monte Bianco vanno bene, ma sono sempre
loro dappertutto! E quando non sono loro direttamente, si beccano
comunque il subappalto o addirittura prendono e poi danno in
subappalto.
Bisogna fare chiarezza anche sugli affidi al Casinò, perché il
giorno che siamo andati giù io ho visto anche degli ex Consiglieri
regionali che fanno ancora i professionisti e che si aggiravano lì
per presentarci i lavori fatti. Ma chi ha deciso di mandare queste
persone? Come sono state scelte? Non è che poi un giorno la
struttura si piega e viene giù tutto? Queste sono le prime
avvisagli, poi magari iniziamo a vedere una crepa, e allora
vorremmo che le cose fossero chiarite, se si stacca qualcosa ci
sarà stata un'assicurazione, ci sarà il modo di intervenire, o
vogliamo vedere che la struttura venga giù? Capite poi perché noi
abbiamo qualche remora quando diciamo: altri 20 milioni lì? Per la
cartapesta? Per il cartongesso? Eh no! Li mettiamo magari da
qualche altra parte! Dimostrateci che tutto è stato fatto a regola
d'arte, ma non quando sarà stato finito l'ultimo lavoro, perché
sappiamo già che l'ultimo lavoro finirà tra anni, anni e anni. Noi
vogliamo sapere sui lavori che sono stati effettuati finora,
effettivamente che tipo di collaudo è stato fatto, e soprattutto
che tipo di procedure di aggiudicazione dei lavori, perché non si
può continuare così, lo state facendo puntualmente in tutte le
partecipate affidando sempre i lavori ad amici, parenti ed ex
politici!
Presidente
- Una comunicazione: verranno distribuite in
aula la relazione del DL 66 del relatore Follien e verrà anche
distribuito il testo di una risoluzione presentata dal Movimento
Cinque Stelle. Punto 11 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK