Consiglio Regionale della Valle d'Aosta - Oggetto del Consiglio n. 3202 del 11 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3202 del 11 novembre 1987 - Resoconto
OGGETTO N. 3202/VIII - DISEGNO DI LEGGE CONCERNENTE:
"APPLICAZIONE NELLA REGIONE VALLE D'AOSTA DEGLI INTERVENTI DI CUI
ALLA LETTERA C) DEL SECONDO COMMA DELL'ARTICOLO 4 DELLA LEGGE 8
NOVEMBRE 1986, N. 752, CONCERNENTE L'ATTUAZIONE DI INTERVENTI
PROGRAMMATI IN AGRICOLTURA".
PRESIDENTE:
Ha chiesto la parola, per mozione d'ordine,
il Consigliere Sandri; ne ha facoltà.
SANDRI (N.S.):
Vorrei chiedere se sia possibile terminare
a questo punto la discussione odierna, innanzitutto perché abbiamo
ratificato le deliberazioni di Giunta e poi perché la stragrande
maggioranza dei progetti di legge, iscritti all'ordine del giorno
della discussione di domani, è accompagnata dall'unanime parere
favorevole delle Commissioni competenti, per cui non credo che
saremo impegnati a lungo.
Mi era sembrato, poi, che fosse consuetudine - alla quale spesso
si richiama il Consigliere Tamone - di questo Consiglio concludere
i lavori pomeridiani intorno alle 20,00.
PRESIDENTE:
La proposta della Presidenza di effettuare le
tre votazioni relative ai tre disegni di legge era giustificata dal
fatto che con ciò si sarebbe esaurita la metà dei lavori iscritti
all'ordine del giorno. I tre disegni di legge dell'Assessorato
all'Agricoltura, Foreste ed Ambiente Naturale sono accompagnati
anche dal parere favorevole delle Commissioni competenti e, quindi,
si tratta solo di procedere alla loro votazione.
Mi sembra, pertanto, che li si possano affrontare rapidamente,
così, come ho già detto, potremmo raggiungere la metà dell'ordine
del giorno. Se questa proposta accomodante e mediatrice sarà
accolta, io credo che il Consiglio possa concludere in modo
adeguato i suoi lavori pomeridiani.
Il Consiglio è d'accordo? Bene, e allora procediamo con l'esame
dell'oggetto n. 32 all'ordine del giorno.
Ha chiesto la parola l'Assessore all'Agricoltura, Foreste ed
Ambiente Naturale, Perrin; ne ha facoltà.
PERRIN (U.V.):
Il s'agit ici de donner application à une
loi de l'Etat, la n° 752, qui a fourni pour l'année en cours 472
millions à la Vallée d'Aoste. Pour pouvoir engager cette somme il
faut une loi régionale; celle-ci doit se baser sur les directives
de la CEE et sur les décrets du Ministère de l'Agriculture, ainsi
la loi applique-t-elle et le décret et le règlement communautaire
797.
PRESIDENTE:
Colleghi Consiglieri, il Consigliere Sandri
ha presentato un emendamento aggiuntivo all'articolo 3 del disegno
di legge n. 449, che recita:
"2. Nel caso di ripartizione delle risorse finanziarie hanno
la precedenza nella erogazione dei contributi i coltivatori
diretti, le
cooperative agricole e, subordinatamente, i
conduttori agricoli a titolo principale".
Colleghi Consiglieri, siamo sempre in sede di discussione
generale. Qualcuno intende chiedere la parola?
Ha chiesto la parola l'Assessore all'Agricoltura, Foreste ed
Ambiente Naturale, Perrin; ne ha facoltà.
PERRIN (U.V.):
Je voudrais fermement repousser cet
amendement, car c'est exactement le contraire qu'il faudrait faire:
l'agriculteur à plein temps est le premier à avoir droit.
SANDRI (N.S.):
È un problema che esiste anche in altri
settori dell'agricoltura, dove, di frequente, si vede che una
figura importante come l'imprenditore agricolo a titolo principale
non sia tenuta nella debita considerazione, pur dedicandosi con
particolare impegno a tale attività.
Nello stesso articolo, le imprese che lavorano per conto di
terzi, le quali, al limite, possono anche andare a lavorare fuori
Valle ed operare in settori diversi da quello agricolo (ne è prova
il finanziamento accordato per l'acquisto di macchinari più idonei
al giardinaggio, ad esempio, che non all'attività agricola), sono
messe sullo stesso piano di coloro che operano nell'attività
agricola a titolo principale. Secondo me, questo non è corretto,
specie se, come io penso e come è già successo in altre regioni, si
effettua una classifica dei tempi di contribuzione.
Non mi sembra che l'emendamento proposto sia particolarmente
"terribile". Esso consentirebbe soltanto, nel caso di ripartizioni,
di fare delle scelte tra le imprese e coloro che esercitano
l'attività agricola a titolo principale.
TAMONE
(fuori microfono): Proviamo a rileggerlo
tutto.
PRESIDENTE:
Do un'ulteriore lettura del secondo comma
proposto dal Consigliere Sandri come emendamento aggiuntivo
all'articolo 3 del disegno di legge n. 449:
EMENDAMENTO
"2. Nel caso di ripartizione delle risorse finanziarie hanno
la precedenza nella erogazione dei contributi i coltivatori
diretti, le cooperative agricole e, subordinatamente, i conduttori
agricoli a titolo principale".
Passiamo ora all'esame dell'articolato.
Do lettura dell'articolo 1.
ARTICOLO 1
1. La presente legge disciplina, nel territorio della Valle
d'Aosta, le modalità di realizzazione delle azioni previste dalla
lettera c) del secondo comma dell'articolo 4 della legge 8 novembre
1986, n. 752, concernente l'attuazione di interventi programmati in
agricoltura.
PRESIDENTE:
Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Do lettura dell'articolo 2.
ARTICOLO 2
1.
È autorizzata la concessione di contributi in conto
capitale in caso di acquisto o in conto canoni, in caso di
locazione finanziaria di trattrici, motocoltivatori, motoagricole,
motozappatrici ed altre macchine semoventi.
2.
L'intervento finanziario regionale, rapportato al
prezzo di acquisto al netto di I.V.A., avviene contro rottamazione
di una macchina della stessa categoria con anzianità di 15 o più
anni e non è cumulabile, per la stessa macchina, con altre
agevolazioni.
3.
In considerazione della particolare situazione
economico agraria e della struttura del territorio regionale e
tenuto conto dei limiti massimi di cui al reg. CEE n. 797/85, il
contributo in conto capitale o in conto canoni, è determinato nella
misura del 50% della spesa ammissibile.
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Do lettura dell'articolo 3.
ARTICOLO 3
1.
Possono beneficiare del contributo di cui al
precedente articolo 2 i conduttori di aziende agricole singoli od
associati, le cooperative agricole, nonché le imprese che lavorano
per conto terzi.
PRESIDENTE:
Do lettura dell'emendamento aggiuntivo,
all'articolo 3, proposto dal Consigliere Sandri:
2.
Nel caso di ripartizione delle risorse finanziarie
hanno la precedenza nella erogazione dei contributi i coltivatori
diretti, le cooperative agricole e, subordinatamente, i conduttori
agricoli a titolo principale.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Provo ad esprimere il mio concetto in modo
diverso, per vedere se riusciamo a comprenderci meglio. Il problema
non è tanto in relazione alle aziende agricole, singole o
associate, o alle cooperative agricole, le quali sono presenti
anche nel mio emendamento, ma è in relazione, soprattutto, alle
imprese che lavorano per conto di terzi.
Può darsi che la formulazione del mio emendamento non chiarisca
bene questo concetto, ma nel testo proposto dall'Assessore non
sembra esistere praticamente nessuna differenza tra le aziende
agricole, singole, associate o cooperative, e le imprese che
lavorano per conto terzi. Queste ultime, a mio parere, devono
essere pesantemente subordinate alle altre, perché c'è una netta
differenza tra una cooperativa agricola o un coltivatore diretto e
un imprenditore agricolo a titolo principale.
Per questa ragione, a mio parere, l'emendamento dovrebbe essere
adottato, se non nella forma, almeno nella sostanza. Potrebbe anche
succedere, ad esempio, che le imprese che lavorano per conto terzi
e che, normalmente, sono quelle di più grandi dimensioni, perché
utilizzano macchine più sofisticate e costose, in grado di
effettuare lavorazioni che non possono essere eseguite dai piccoli
imprenditori, si "mangino" tutti i contributi previsti dal
finanziamento della CEE. Questo è il dubbio che mi ha sollecitato a
presentare il mio emendamento. Credo di essermi spiegato un po'
meglio.
PRESIDENTE:
Se nessuno chiede la parola, pongo in
votazione l'emendamento testé letto:
ESITO DELLA VOTAZIONE
Presenti: 29
Votanti: 19
Favorevoli: 1
Contrari: 18
Astenuti: 10 (Bajocco, Baldassarre, Breuvé, Cout, Dolchi,
Mafrica, Millet, Pascale, Tonino, Torrione)
Il Consiglio non approva
PRESIDENTE:
Pongo in votazione l'articolo 3, nel suo
testo originale:
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Do lettura dell'articolo 4.
ARTICOLO 4
1. Per accedere ai contributi, i richiedenti dovranno
dimostrare la proprietà e l'età delle macchine da rottamare
mediante consegna del libretto di circolazione e della targa o, in
mancanza di questi, mediante dichiarazione sostitutiva di atto di
notorietà, anche ai fini successori, nonché consegnare ai
competenti uffici dell'Assessorato Regionale dell'Agricoltura,
Foreste ed Ambiente Naturale le parti del telaio e del motore
contenenti i numeri di matrice delle macchine, da conservare per un
anno a cura degli uffici stessi.
2.
Dalla documentazione esibita dovrà risultare che le
macchine da sostituire sono di proprietà del richiedente da almeno
tre anni.
3.
I beneficiari dovranno impegnarsi con dichiarazione
scritta a non rivendere le macchine acquistate o locate per un
periodo non inferiore a 5 anni decorrente dalla data di acquisto o
locazione finanziaria delle macchine stesse.
4.
Il pagamento dei contributi è subordinato
all'esibizione di regolare fattura quietanzata, attestante
l'avvenuto acquisto della nuova macchina, o del contratto di
locazione finanziaria.
PRESIDENTE:
Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Sandri)
Il Consiglio approva
PRESIDENTE:
Do lettura dell'articolo 5.
ARTICOLO
5
1. Al finanziamento degli oneri derivanti dall'applicazione
della presente legge si provvede mediante le assegnazioni statali
di cui alla legge 8.11.1986, n 752,art. 4, comma 2°, lettera
c.
2.
Sul bilancio di previsione della Regione per
l'esercizio finanziario 1987 viene iscritta, al capitolo di nuova
istituzione n. 5870, la quota dei fondi 1986 ammontante a £. 472
milioni, ripartita con decreto del Ministero dell'Agricoltura e
Foreste in data 3 marzo 1987, n. 96.
3.
Le relative spese graveranno sul capitolo di nuova
istituzione n. 32240 del bilancio stesso.
PRESIDENTE:
Se nessuno chiede la parola, pongo in
votazione l'articolo 5, testé letto:
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Do lettura dell'articolo 6.
ARTICOLO 6
1. Al bilancio di previsione della Regione per l'esercizio
1987 sono apportate le seguenti variazioni:
PARTE ENTRATA
Variazione in aumento:
Titolo II Entrate derivanti da Contributi ed Assegnazioni
dello Stato ed in genere da trasferimenti di fondi dal bilancio
dello Stato.
Categoria 4° Assegnazioni e trasferimenti di fondi dal
bilancio dello Stato per funzioni proprie.
Capitolo di nuova istituzione n. 5870 codificazione:
2.3.2.
"Fondi per contributi per la sostituzione di macchine
agricole contro rottamazione" L. 8.11.1986, n. 752, art. 4, comma
2°, lettera c.
L.R. n.
£. 472.000.000
PARTE SPESA
Variazione in aumento:
Settore 2 - Sviluppo economico Programma 02
Infrastrutture nell'Agricoltura
Capitolo di nuova istituzione n. 32240 codificazione
2.1.2.4.3.3.10.10.04.
"Contributi sui fondi assegnati dallo Stato per la
sostituzione di macchine agricole contro rottamazione" L.
8.11.1986, n 752, art. 4, comma 2°, lettera c.
£. 472.000.000
PRESIDENTE:
Se nessuno chiede la parola, pongo in
votazione l'articolo 6, testé letto:
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Do lettura dell'articolo 7.
ARTICOLO 7
1. La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE:
Se nessuno chiede la parola, pongo in
votazione l'articolo 7, testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Sandri)
Il Consiglio approva
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
PRIMA VOTAZIONE - NULLA
ESITO SECONDA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK