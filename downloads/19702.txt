Consiglio Regionale della Valle d'Aosta - Oggetto del Consiglio n. 2861 del 20 novembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2861 del 20 novembre 2002 - Resoconto
OBJET N° 2861/XI Communications du Président de la Région.
Président
La parole au Président de la Région, Viérin
Dino.
Viérin D. (UV)
Par son arrêt n° 438/2002, déposé au
greffe du tribunal le 7 novembre 2002, la Cour Constitutionnelle a
déclaré non fondée la question de légalité constitutionnelle de la
loi régionale n° 36/2001: "Constitution d'une société par actions
pour la gestion de la Maison de jeu de Saint-Vincent" et ne pas
devoir engager de poursuites quant à la question de légalité
constitutionnelle de l'article 6 de ladite loi. En effet, la
question de légalité constitutionnelle, voulue et fortement
soutenue par les représentants locaux de "Forza Italia", avait été
proposée tant par rapport à l'intégralité du texte de ladite loi n°
36/2001 que plus précisément par rapport à son article 6.
Le premier motif du recours prétendait que la loi en question,
en réglementant la constitution d'une société par actions en vue de
la gestion de la Maison de jeu de Saint-Vincent, était en
contradiction avec l'article 117, 2
ème
alinéa, lettre l)
de la Constitution, qui réserve à la compétence législative de
l'Etat la matière de l'organisation pénale, et partant la
détermination des cas de dérogation aux dispositions pénales
générales, ainsi que des formes et modalités de réglementation
desdites dérogations, dont le règlement du jeu de hasard. A ce
propos, la Cour Constitutionnelle souligne par contre que, même si
la réglementation des maisons de jeu sur le territoire italien
présente des lacunes et est caractérisée par une grande
incohérence, qui exigerait une révision de toute la matière, la
dérogation exceptionnelle à l'interdiction du jeu de hasard,
dérivant de la législation de l'Etat, n'est pas mise en question
par le recours.
Une fois que l'interdiction disposée par la loi de l'Etat est
réputée ne plus être en vigueur, la Cour établit donc que la
définition de la nature juridique du sujet habilité à l'exercice de
l'activité, de ses rapports avec l'Administration régionale et de
la destination de ces recettes - discipline qui, du reste,
remontait déjà à la loi de la Région Vallée d'Aoste n° 88/1993 et
que la loi n° 36/2001 a voulu proposer d'une manière partiellement
innovatrice par rapport à l'organisation précédente, en substituant
une société par actions entièrement publique à la gestion
extraordinaire actuelle, relevant elle aussi de la Région -, n'est
pas en contradiction avec la matière que l'Etat revendique
spécifiquement par le biais du recours.
Pour ce qui est du deuxième motif du recours, il est à noter que
le premier alinéa de l'article 6 de la loi n° 36 avait été remplacé
par l'article 2 de la loi n° 15/2002 et que partant, pour la
désignation des quatre membres du Conseil d'administration de la
société de gestion du casino, la dérogation à la loi régionale, la
n° 11/1997, n'est pas applicable aux prévisions visées aux articles
5 et 6 de cette dernière loi.
"Aussi…"
- conclut la Cour -
"… est-il explicite que les
incompatibilités relatives à la nomination des membres concernent
également l'absence des conditions requises par la réglementation
en matière de prévention de la mafia et autres manifestations
dangereuses pour la société"
.
Cet arrêt, qui réaffirme la légitimité et la légalité du Casino
de la Vallée et déclare la conformité à la loi de l'action de la
Région et le bien-fondé de ses choix, établit donc la compétence
des institutions et de la communauté valdôtaine en matière de
réglementation de la gestion et de définition des modalités du
fonctionnement du Casino de la Vallée de Saint-Vincent. En d'autres
termes, le Casino de la Vallée est légal, reconnu par la
législation de l'Etat et, en conséquence, sa réglementation est du
ressort de la Région. Et ce, car la loi n° 36/2001 n'a d'effets ni
sur l'organisation pénale, ni sur l'ordre public et la sûreté, du
fait que la Région s'est limitée à exercer une compétence
législative, d'intégration et d'application des lois de la
République en matière de finance régionale et communale et de
tourisme, compétence du reste déjà exercée sans contestations en
diverses occasions, comme le prouve la précédente loi n° 88/1993
qui instituait la Gestion extraordinaire de la Maison de jeu de
Saint-Vincent.
La décision de la Cour renforce donc notre autonomie et la
souveraineté du Conseil de la Vallée se voit-elle confirmée par la
reconnaissance de sa compétence à définir la matière juridique du
sujet, habilitée à la gestion de la Maison de jeu de Saint-Vincent.
Il y a lieu enfin de mettre en évidence le comportement constructif
de la Région, axé sur le respect du principe de la collaboration
loyale avec les institutions qui a tenu compte des remarques du
Conseil des ministres à propos de la compétence de l'Etat en
matière de sûreté et d'ordre public et, dans l'attente de la
décision de la Cour Constitutionnelle, n'a pas donné application à
la loi n° 36/2001. Après l'arrêt de la Cour, le Gouvernement a donc
pourvu à la réactivation des procédures prévues par ladite loi n°
36, en vue de la constitution de la société par actions pour la
gestion du Casino de la Vallée, la nouvelle forme de gestion du
Casino - en mesure de conjuguer et d'assurer à ce dernier aussi
bien l'efficacité opérationnelle, la compétitivité et le
développement que la rigueur du contrôle et la coordination de
l'Administration régionale -, et, parallèlement, à la liquidation
de la Gestion extraordinaire.
Le 7 novembre dernier, la Région a été informée par la Procure
de la République d'Aoste que Paolo Maccari, Directeur du Bureau de
presse du Gouvernement valdôtain, avait été arrêté et assigné à
résidence pour des délits de corruption liés à des actes contraires
aux devoirs de sa charge. A cette même date, le Département du
personnel de l'organisation, aux termes des dispositions prévues
par la loi régionale n° 3/1956 lorsqu'un fonctionnaire régional
fait l'objet d'un mandat d'amener ou de dépôt, suspendait M.
Maccari du service, le privait de ses fonctions et de son
traitement. Au cours de sa séance du 11 novembre dernier, le
Gouvernement valdôtain a par ailleurs révoqué le mandat de
Directeur du Bureau de presse conféré à Paolo Maccari.
Ce dernier retournant ainsi dans l'organigramme du Conseil, le
Directeur de l'administration du personnel du Conseil de la Vallée
prenait à son tour un acte portant suspension du service, des
fonctions et de la rémunération de M. Maccari. Dans le cadre de
cette affaire, toujours le 7 novembre 2002, j'ai été entendu par le
Représentant du Ministère public, Pasquale Longarini, en tant que
personne informée sur les faits. A l'heure actuelle, la Procure de
la République ne nous a fait parvenir aucune autre communication
relative à l'enquête, qui est placée sous le secret d'instruction.
Nous tenons à ce propos à confirmer toute notre confiance en la
Magistrature et espérons qu'au plus tôt l'on pourra éclaircir tous
les aspects de cette affaire et ainsi définir la portée et le
bien-fondé des accusations formulées.
A ce propos, le Gouvernement a décidé d'ouvrir une enquête sur
le fonctionnement de la Direction du bureau de presse au cours des
années 2000-2001-2002 et une commission a été spécialement
constituée à cet effet. Elle se compose d'anciens dirigeants de la
Région à qui nous avons demandé d'examiner l'activité de la
Direction du bureau de presse et de contrôler les procédures
administratives suivies par cette structure dans le cadre de ses
compétences. Nous rappelons que la loi régionale n° 45/1995 a
établi le principe de la séparation des fonctions politiques et
administratives, les unes du ressort du Gouvernement, les autres
des dirigeants, que les responsables des différentes structures de
l'Administration régionale dirigent l'action administrative de ces
dernières, c'est-à-dire gèrent, sur la base des compétences, du
personnel et des ressources financières qui leur sont directement
attribués, ainsi qu'en application des délibérations du
Gouvernement les mesures nécessaires à la réalisation des objectifs
et des programmes fixés par le même Gouvernement.
Et ce, avec des actes adoptés sur leur propre responsabilité,
attestant la légalité de ces derniers et du fait qu'ils sont
conformes à la réglementation en vigueur. Tous ces actes sont
soumis à l'examen préalable des services de la Direction du budget,
qui y appose son visa de régularité comptable, puis à l'examen du
Secrétariat du Gouvernement, qui vérifie leur correction du point
de vue formel.
Président
La parole au Conseiller Curtaz.
Curtaz (PVA-cU)
Intendo intervenire sull'ultima
comunicazione del Presidente, un tema delicato che intendiamo
affrontare non in riferimento alle responsabilità penali e
personali che ovviamente non ci competono - non è questa la sede -,
ma sotto il profilo della responsabilità politica. Già in sede di
Conferenza dei Capigruppo e ancora con un comunicato stampa diffuso
qualche giorno or sono, il nostro gruppo ha inteso porre
all'attenzione del Presidente e della Giunta alcune questioni di
carattere politico. Auspicavamo che il Presidente rispondesse alle
questioni, invece oggi abbiamo assistito a delle comunicazioni
incomplete e deludenti, perché si è trattato di informazioni che
chiunque di noi conosceva, avendo letto i giornali dei primi giorni
dopo l'arresto e le comunicazioni più recenti relative alla
deliberazione di Giunta di lunedì scorso.
Il Presidente nulla ha detto circa i fatti che hanno originato
l'indagine penale, ha detto poco sui controlli amministrativi e
nulla sulla loro efficacia, non ha parlato dei rapporti fiduciari
fra il suo ufficio e quello del dirigente in questione e mi sembra
che fosse questo il tema politico più interessante da affrontare in
questa sede, perché non va dimenticato che il dirigente in
questione ha usufruito in questi anni di incarichi supplementari
che esulano dalle mansioni di un addetto stampa. Non è mai stato
chiarito con sufficienza, Presidente e questa poteva essere
l'occasione -, perché quegli incarichi supplementari sono stati
dati, perché qualcuno di quegli incarichi è stato revocato. Questo
è un tema che è stato totalmente eluso, proprio quello della
responsabilità politica, particolarmente rilevante perché si tratta
di un incarico fiduciario. Ancora un cenno all'indagine
amministrativa. Noi prendiamo atto che anche su nostra
sollecitazione l'Amministrazione, il Governo regionale ha deciso
un'indagine conoscitiva interna. Abbiamo letto ancora
frettolosamente, proprio perché i tempi erano molto stretti, la
delibera di lunedì scorso e dico subito che, a un primo esame di
questa delibera, i motivi di insoddisfazione sono piuttosto
marcati, ma torneremo su questo punto, perché già ieri abbiamo
presentato un'interrogazione al riguardo. Perché i motivi di
insoddisfazione sono evidenti? Perché alla commissione è stato dato
un incarico a mio giudizio caratterizzato da un'indeterminatezza
del mandato e chiunque avrà occasione di leggere la delibera vedrà
che viene disposta un'indagine conoscitiva, ma non è chiaro
l'ambito, non è chiaro quali settori devono essere analizzati.
Potranno esserci perplessità, ma chiederemo chiarimenti anche su
questo fronte: sulla composizione dell'organo. È una commissione
che è stata affidata non a commissari esterni all'Amministrazione e
quindi più liberi, non più indipendenti, ma più liberi di poter
indagare sullo stato di quell'ufficio. Sono stati scelti degli ex
funzionari, persone degnissime, però io ritengo che, proprio per la
delicatezza del caso, per la formazione mentale, per la
preparazione giuridico-amministrativa, sarebbe stato forse più
interessante avere un organo misto in cui partecipassero delle
persone con esperienza diretta di amministrazione e persone
completamente estranee.
Si tratta di una notazione del tutto personale, ma che avrà
un'incidenza sugli esiti di questa indagine conoscitiva.
Personalmente ho ancora delle perplessità sui termini, perché mi
sembra poco consentire a questa commissione un mandato di un paio
di mesi, considerando la delicatezza della materia e probabilmente
l'impegno a cui questi commissari saranno sottoposti. Chiudo il mio
intervento dicendo che queste sue comunicazioni, Presidente, si
sono rivelate per certi versi inutili. Mi auguro che nel futuro lei
abbia l'occasione di chiarire maggiormente le questioni che abbiamo
sottoposto alla sua attenzione.
Président
La parole au Conseiller Perron.
Perron (UV)
Intervengo sulla comunicazione che ha fatto
il Presidente della Regione per esprimere la soddisfazione per
questa sentenza perché è una sentenza che ci dà chiarezza da un
punto di vista giuridico sulle scelte che questa maggioranza aveva
fatto su questo tema e penso che sia stato riaffermato, forse in
modo un po' indiretto, il buon operato e la legittimità di certe
scelte. La nostra forza politica aveva già espresso un giudizio
fortemente negativo sull'operato di "Forza Italia" quando aveva
rivendicato la paternità di questa azione, è un giudizio negativo
che ribadiamo oggi perché era un'azione che non capivamo quali
obiettivi si ponesse, se non una ricerca continua e costante della
delegittimazione della maggioranza regionale nel suo complesso e
del suo operato, anche a costo di fermare processi di decisione
come quello sul Casinò e di arrecare a questa struttura danni
considerevoli. Mi auguro che "Forza Italia" si renda conto che su
questa vicenda, come ultimamente su altre, è andata incontro ad una
sonora "cantonata" da parte di un organo, la Corte costituzionale,
sulla cui indipendenza e neutralità ritengo nessuno possa esprimere
dei dubbi.
Io esprimo soddisfazione anche per un fatto temporale: il fatto
che questa sentenza sia stata emanata prima della visita in Valle
d'Aosta della Corte Costituzionale perché mi ha preoccupato molto
l'atteggiamento del Consigliere Tibaldi in Conferenza Capigruppo,
quando si è deciso molto serenamente di organizzare questa visita,
che, molto sfacciatamente, ha avanzato la tesi che questa visita
della Corte Costituzionale in Valle d'Aosta avesse da parte nostra
quasi l'obiettivo di influenzare la Corte; così non è stato, a mio
giudizio, e anche il fatto temporale ha contribuito a far chiarezza
su questa vicenda!
Mi auguro che questo consenta in futuro di ragionare su altri
argomenti, seppur mantenendo ognuno opinioni diverse, con più
ponderatezza e con più equilibrio, evitando tanta demagogia, che
qualcuno fa in questa sala, ed evitando soprattutto nei rapporti
con Roma questa politica del ricatto che "Forza Italia" tante volte
avanza nell'interlocuzione che questa Regione ha con Roma. Mi
auguro poi che questa decisione possa porre fine a un periodo
troppo lungo di precarietà, dove sia il Governo, sia la
maggioranza, sia la dirigenza del Casinò ha dovuto lavorare, non
potendo investire sul Casinò con progetti a lungo termine, con idee
forti che qualificassero in modo marcato la nostra Casa da
gioco.
Credo che siamo dovuti stare fermi, aspettando giudizi legali,
pareri, sentenze, troppo tempo e che ciò abbia impedito fortemente
di poter guardare serenamente in avanti ed investire in modo
considerevole da un punto di vista gestionale, economico e
finanziario con nuovi progetti e nuove idee. Mi pare che oggi ci
siano le condizioni di poterlo fare, di questo ne prendiamo atto
con soddisfazione. Questa sentenza chiarisce, anche da un punto di
vista più propriamente politico, che la Regione, o quanto meno la
sua maggioranza, non ha invaso le competenze che non erano proprie,
riafferma - credo che ce ne fosse bisogno perché anche su questo
qualcuno ha fatto molta demagogia e molto rumore - che il nostro
operato era legalmente e giuridicamente corretto e riafferma
competenze che la nostra Regione già esercitava in altre occasioni
proprio su questa materia e che noi in assoluta libertà - cioè quel
principio che "Forza Italia" tanto decanta quando si tratta di
insegnare ad altri, ma poi poco rispetta - vogliamo poter
continuare ad esercitare su questa materia.
Président
La parole au Conseiller Tibaldi.
Tibaldi (FI)
Chi mi ha preceduto e molti altri che
seguiranno sono abituati a interloquire, molto probabilmente, con
opposizioni "addomesticate" e che eseguono ordini da parte di
terzi. Noi, fortunatamente, siamo liberi, abbiamo spiriti liberi e
ciò che riteniamo giusto proporre, suggerire o sostenere lo
facciamo indipendentemente da certi giudizi. Io faccio alcune
considerazioni sulla prima parte dell'intervento del Presidente -
penso che sulla seconda parte interverrà il collega Frassy -, e
cioè sulla sentenza n. 438 pronunciata dalla Corte Costituzionale,
sentenza che è pervenuta nei giorni scorsi e che ha permesso di
definire gli ambiti di operatività della competenza statale e di
quella regionale in merito alla Casa da gioco. Il ricorso del
Governo: se avessimo questa paternità, Consigliere Perron, saremmo
veramente grandi.
Noi abbiamo attivato le competenze ministeriali - ma
naturalmente penso che lo sappia il Consigliere Perron -, a livello
ministeriale, prima di arrivare agli organi politici c'è un attento
vaglio legislativo, che prescinde dalle nostre volontà o dai nostri
poteri. Il ricorso del Governo, dicevo, doveroso e legittimo atto
di intervento su questa materia, materia penale che è di esclusiva
pertinenza dello Stato, esprimeva perplessità sugli articoli 1 e 6
della legge regionale n. 36/2001.
Che non si trattasse di una censura generica e quindi
pretestuosa o incomprensibile non lo diciamo noi, non lo dice il
Governo, lo dice la stessa Corte Costituzionale nella sentenza - mi
auguro che il Consigliere Perron abbia avuto occasione di leggerla
- nelle premesse, nel punto in cui respinge l'eccezione di
inammissibilità formulata dalla Regione, altrimenti sarebbe stato
dichiarato inammissibile lo stesso ricorso. Le censure di
genericità, di pretestuosità e incomprensibilità quindi sono state
dipanate dalla stessa Corte Costituzionale, che è un organo supremo
della giurisdizione italiana, alla quale anche il Governo italiano
si è rimesso nella sua decisione finale e naturalmente anche noi ne
prendiamo atto.
Quanto all'articolo 1, i giudici costituzionali, ribadendo che
l'eccezionale deroga al divieto del gioco di azzardo derivi dalla
normazione statale, hanno stabilito che la definizione della natura
giuridica del soggetto autorizzato all'esercizio dell'attività,
come ha detto il Presidente Viérin, i suoi rapporti con
l'Amministrazione regionale e la destinazione dei proventi sono
disciplina che non interferisce nella materia specificamente
rivendicata dallo Stato con il ricorso. Quanto all'articolo 6,
invece, la materia del contendere è cessata a seguito delle
modificazioni intervenute con legge regionale n. 15/2002 e anche
questo è bene sottolinearlo.
Questa legge regionale ha recepito integralmente le indicazioni
formulate dall'Avvocatura dello Stato in merito alla designazione
di quattro membri del Consiglio di amministrazione della Casino
S.p.A. e di conseguenza sono decaduti i presupposti del ricorso.
Già in occasione dell'approvazione di questa seconda legge il
gruppo regionale di "Forza Italia" aveva espresso la soddisfazione
su questo punto e i resoconti consiliari sono lì a testimoniarlo.
Che questa legge non fosse perfetta lo stabilisce la stessa
sentenza della Corte e noi rispondiamo che fortunatamente la legge
è stata modificata, altrimenti ai danni paventati dal Consigliere
Perron si sarebbero aggiunti danni decisamente peggiori se questa
legge fosse entrata in vigore nella sua versione originaria.
D'altronde lo stesso Presidente della Regione segnalava, in una
dichiarazione allegata ad una memoria aggiuntiva inviata alla
Corte, come la legge impugnata - la n. 36/2001 - nel suo testo
originario non avrebbe potuto avere alcuna concreta attuazione. Dal
punto di vista politico consideriamo indispensabile e urgente che
il Parlamento legiferi organicamente in materia di gioco di
azzardo, onde evitare situazioni di disomogeneità sul territorio
nazionale, in vista della futura apertura di case da gioco e penso
che questa sentenza sarà un punto di riferimento per la Commissione
attività produttive che sta lavorando alla Camera dei deputati
sulla materia del gioco, oggi alquanto confusa e disomogenea, ma
non per colpa del Governo tuttora in carica, per colpa di quello
stato di cose che si è prodotto nel tempo sulla base di atti di
mera tolleranza.
Sotto il profilo politico, inoltre, le scelte della maggioranza
regionale non ci convincono tuttora. Se il profilo giuridico è
stato dipanato dall'intervento della Corte, sotto il profilo
politico ribadiamo che la Casino S.p.A., ente a totale
partecipazione pubblica, potrà difficilmente rispondere, poiché è
la naturale prosecuzione dell'odierna Gestione straordinaria, a
quelle esigenze di dinamismo imprenditoriale e di rilancio di cui
necessita improrogabilmente la Casa da gioco valdostana.
Auspichiamo pertanto che in un futuro prossimo possa prendere
corpo un'autentica gestione privata retta da criteri di
managerialità e di professionalità in grado di dare nuovi stimoli
ad una Casa da gioco che merita di essere realmente competitiva sui
mercati nazionale ed internazionale.
Président
La parole au Conseiller La Torre.
La Torre (SA)
Anche la "Stella Alpina" vuole esprimere la
propria soddisfazione per la sentenza della Corte Costituzionale,
che riconosce la potestà legislativa della nostra Regione, la
nostra piena autonomia in merito alle deliberazioni adottate sulla
Casa da gioco, così come abbiamo sempre ritenuto inaccettabile
qualsiasi valutazione di illegittimità sul decreto del 1946 che
sancisce la Casa da gioco e sul quale anche la Corte Costituzionale
nel 1985 già si era chiaramente espressa. Apprezziamo quindi questa
sentenza che apre non una trattativa, ma fa chiarezza
istituzionale, chiarezza fondata sul rispetto della nostra
intoccabile autonomia, ma anche sul dialogo, un dialogo corretto
che noi, come Consiglio regionale, abbiamo intrapreso anche con la
Corte Costituzionale, con quelle che possono essere le modifiche
che sono state presentate e che sono state recepite come
chiarimenti, come esplicitazioni.
È chiaro che ogni sentenza, poi, collega Tibaldi, può essere
letta nel modo che si ritiene più opportuno e non sono qui né per
bacchettarvi, né per sottovalutare le osservazioni che voi fate;
quello che dispiace alla "Stella Alpina" è che su argomenti così
importanti e pregnanti per la nostra Regione non si possa trovare
all'interno di quest'aula una grossa coesione e anche una
solidarietà istituzionale del Consiglio regionale, proprio per
poter dare quelle risposte che noi auspichiamo e che anche lei ha
auspicato nel suo intervento, che sono risposte indispensabili e
necessarie.
Oggi, alla luce di questa sentenza, si potrà procedere in modo
spedito - lo speriamo come "Stella Alpina" - proprio per ridare
fiato al Casinò, ma anche ai problemi inerenti come il Billia e
altre questioni che sono "sul tappeto" e che devono da parte di
questo Consiglio immediatamente essere portate avanti per dare
delle risposte, ma è su quello che mi piacerebbe ritrovare anche i
colleghi di "Forza Italia" uniti, proprio per procedere insieme
nella direzione che, anche se traguardata da punti di vista
diversi, comunque dovrebbe essere sempre la stessa: il bene della
Valle d'Aosta, il bene del Casino de la Vallée, il bene dei
lavoratori di Saint-Vincent e che dovrebbe vederci uniti e non
sempre in maniera dura e contrapposta su dei fronti a volte anche
difficili da spiegare all'esterno, perché, mi creda, le sentenze si
possono leggere come si vogliono, però poi diventa difficile
spiegare, di fronte alla realtà dei fatti e a questa sentenza della
Corte Costituzionale, certe posizioni che avete assunto all'interno
di questo Consiglio.
Président
La parole au Conseiller Frassy.
Frassy (FI)
Alcune brevi considerazioni da parte del
nostro gruppo sulla seconda comunicazione fatta dal Presidente
della Regione, una comunicazione per certi versi dovuta e per altri
versi attesa. Devo dire che l'abbiamo valutata come una sintetica
recensione di notizie di stampa, nel senso che il Presidente ci ha
comunicato nulla più di ciò che abbiamo letto in questi giorni e
questo chiaramente non può non lasciarci il
disappunto… su quelli che pensavamo
potessero essere non dico dettagli di questioni che sono coperte da
segreto istruttorio e che probabilmente non sono note neppure al
Presidente… ma sicuramente qualche
notizia in più sulla Commissione di inchiesta di cui alla delibera
di Giunta di lunedì scorso, perché questa delibera di Giunta, che
il collega Curtaz è riuscito a leggere, non era disponibile questa
mattina, perciò, probabilmente, il collega Curtaz si sarà recato
negli uffici della Presidenza per poterne avere lettura. È curioso
che negli oggetti che la Giunta dovrebbe aver adottato nella
propria riunione di lunedì ci siano degli atti - non sappiamo per
quali motivi - ad oggi non ancora accessibili o, per essere più
precisi, perché questa è la risposta degli uffici, non ancora
compiutamente perfezionati.
Non sappiamo con quale sistema, colleghi della Giunta, abbiate
adottato le delibere di Giunta, da profani che stanno
all'opposizione pensavamo che le delibere di Giunta fossero degli
atti perfetti nel momento in cui venivano votati. Apprendiamo oggi
che votate evidentemente delle mere intenzioni, demandando poi a
successive verifiche di tipo amministrativo il perfezionamento
dell'atto stesso. Riteniamo che, al di là di questo aspetto
formale, che però è emblematico soprattutto in una vicenda di
questo tipo, questo atto sia insufficiente, Presidente, e sia
insufficiente per i motivi a cui ha fatto riferimento il collega
Curtaz, ma sia insufficiente anche perché lei, nella sua pienezza
dei poteri, aveva il diritto e il dovere già prima, ma tuttora e
nel futuro, di controllare le mansioni dirigenziali e i rapporti
fiduciari che, sulla base di queste mansioni stesse, vengono
svolti.
Non possiamo ignorare che se è vero che la legge n. 45/1995 ha
sancito la separazione delle funzioni politiche di indirizzo da
quelle che sono le funzioni gestionali, la stessa legge n. 45 ha
anche inserito nell'ordinamento regionale il concetto della
fiduciarietà ossia dell'assunzione di ruoli dirigenziali al di
fuori dei meccanismi concorsuali. Ebbene, il Capoufficio stampa
della Presidenza della Regione rientrava proprio in queste persone
che avevano un rapporto dirigenziale su una base esclusivamente di
tipo fiduciario e allora, anche se sappiamo essere il Presidente
Viérin un presidente iperattivo, iperdinamico, che molte volte
supplisce alle deficienze in senso tecnico della propria Giunta, ed
è abituato ad essere maggior azionista, ma essere anche colui che
nomina l'organo di controllo interno come i controllori, ma essere
anche colui che svolge le funzioni
prefettizie… noi pensiamo che la
trinità sia un mistero più serio che non possa essere affrontato
semplicemente con delle funzioni di tipo amministrativo. È in base
a questa considerazione che presenteremo, seguendo le procedure
dell'articolo 53, 2° comma del Regolamento interno, una risoluzione
- di cui chiederemo l'iscrizione in via d'urgenza - affinché venga
istituita una commissione consiliare di inchiesta che possa far sì
che l'organo sovrano e l'organo plenario dell'Amministrazione possa
essere a giusto titolo partecipe a quelle doverose verifiche di
tipo amministrativo che devono comunque essere espletate. Riteniamo
che sia insoddisfacente ed insufficiente effettuare con un organo
fiduciario il controllo e la verifica amministrativa di un altro
organo fiduciario, anche perché, Presidente, per far questo
sicuramente non c'era bisogno di costituire una commissione di
inchiesta, perché lei aveva poteri per farlo comunque. Con questo
chiudo il mio intervento, anticipando che depositiamo alla
Presidenza la richiesta di iscrizione di una risoluzione.
Président
La parole à la Conseillère Squarzino
Secondina.
Squarzino (PVA-cU)
I recenti fatti accaduti, che vedono
coinvolto un Dirigente della pubblica amministrazione accusato di
corruzione, hanno, indipendentemente dalla volontà dei soggetti
interessati, una ripercussione politica, oltre che conseguenze di
carattere amministrativo. Su questo vorrei soffermarmi nel mio
intervento.
Innanzitutto prendo atto di quanto comunicato dal Presidente
della Regione e sottolineo come elemento positivo il fatto che si
sia provveduto all'immediata revoca dell'incarico fiduciario e che
si sia istituita una commissione di inchiesta amministrativa. Con
altrettanta chiarezza vorrei però anche evidenziare alcuni
interrogativi che la vicenda pone e che aspettano più una risposta
politica che non una risposta tecnica, sia essa disciplinare o
giudiziaria. Non sono questi infatti, il disciplinare e il
giudiziario, gli ambiti di interesse dell'organo politico che è il
Consiglio. Siamo di fronte all'operato di una persona che ha svolto
un compito preciso in seguito ad una nomina fiduciaria, nomina
avvenuta già nel 1993, poi riconfermata nel 1998; quindi si tratta
di quasi dieci anni di collaborazione e probabilmente anche di un
lavoro fatto con reciproca soddisfazione fino allo scoppio della
vicenda giudiziaria, rapporto che ha avuto modo di collaudarsi nel
corso di quasi due quinquenni e questo non è un tempo breve.
Orbene, ed è questo l'interrogativo che ci si pone: su cosa si
fondava la fiducia? Sappiamo che con la nomina fiduciaria è
possibile scegliere una persona non in base a selezioni oggettive,
non in base a requisiti documentati con esami, corsi o colloqui, ma
in base alla fiducia che si prova nei confronti di questa persona.
Non è necessario motivare il perché della scelta: è colui che
nomina che si fa garante, di fronte ai colleghi della Giunta
sicuramente, ma anche di fronte a tutti i possibili interlocutori,
della persona scelta. Quando però il rapporto di fiducia si spezza,
non perché sono cambiati i rapporti personali, politici o di lavoro
fra le due persone interessate, ma perché c'è un intervento brusco
dall'esterno, in questo caso un'accusa di corruzione nell'esercizio
dei compiti affidati nell'ambito del rapporto fiduciario, colui che
ha nominato deve rendere conto dei motivi non solo della fiducia,
ma anche del venir meno di questa fiducia.
È vero che con la legge n. 45 viene conclamata la separazione
fra responsabilità politica e responsabilità amministrativa, ma noi
sappiamo anche che la delibera con cui è stato affidato l'incarico
al Capoufficio stampa recita testualmente nelle premesse che:
"Il Capoufficio stampa deve rispondere per le proprie attività
al Presidente della Regione…"
e nel
deliberato precisa che
"… il
Capoufficio stampa risponde del proprio operato, nello svolgimento
delle funzioni attribuite alle strutture cui è preposto, al
Presidente della Regione"
.
C'è un secondo elemento che suscita forti perplessità: i compiti
nuovi affidati all'ufficio stampa. Da sempre l'ufficio stampa
svolge una funzione delicata perché funge da centro vitale di
collegamento fra il potere politico e il potere mediatico. Ma in
questi ultimi anni l'ufficio stampa è stato investito di altre
competenze, come ad esempio la gestione delle mostre o, più
recentemente, l'organizzazione di ritiri estivi delle squadre di
calcio di serie A nella nostra Regione. Ma queste attività non
rientrano - è questa la domanda che ci si pone - nelle competenze
più specifiche dell'Assessorato della cultura o dello sport? In
base a quale progetto politico è stata fatta questa scelta? E in
base a quale mutato progetto politico la gestione delle mostre è
stata di nuovo affidata all'Assessorato della cultura? Queste sono
domande di tipo politico che aspettano risposte politiche e non
amministrative e su questo piano noi aspettiamo risposte da parte
sua, Signor Presidente.
Président
La parole au Conseiller Cerise.
Cerise (UV)
Per quanto riguarda la sentenza della Corte
costituzionale n. 438, rilevo come ancora una volta ci troviamo di
fronte ad un autorevole pronunciamento di uno dei massimi organi
dell'ordinamento giuridico italiano, che in modo chiaro,
inequivocabile, direi persino tranciante, dà ragione alla scelta
operata dal Consiglio regionale in materia di Casa da gioco. Ancora
una volta in questo scontro, che contrappone da una parte l'azione
lucida e determinata del Governo regionale e della maggioranza
rivolta a consentire alla Casa da gioco, nell'interesse della
Valle, di avviare forme di gestione più efficienti, e dall'altra
quella fazione, che ha sostenitori non sempre così palesi, intesa a
frenare o addirittura impedire il raggiungimento di questo
obiettivo, ebbene, il Governo regionale e la maggioranza escono
vincenti.
Ora, noi tutti abbiamo preso atto come il ricorso presso la
Corte Costituzionale della Presidenza del Consiglio dei ministri
avverso la legge regionale n. 36/2001 abbia avuto dei palesi
sostenitori tra gli esponenti di "Forza Italia" della Valle
d'Aosta; alcuni di questi se ne sono fatto vanto pubblicamente, non
senza evidenziare il loro ruolo di ispiratori del ricorso,
attraverso una loro discesa verso i riferimenti romani. Non vi
nascondo che, di fronte a questa attitudine e a questa prova di
potere, abbiamo avvertito un senso di inferiorità non avendo noi
tanto potere a Roma... Di fronte a questa sentenza e alla luce
dell'intervento, un poco confuso del Consigliere Tibaldi, e
peraltro marginale, mi vengono in mente le parole dell'Ammiraglio
Armando Diaz con le quali chiudeva la dichiarazione della vittoria:
"… risalgono in disordine e senza
speranza le valli che avevano disceso con orgogliosa
sicurezza"
. Questa sentenza, come la decisione assunta in
Senato con la quale si ripristina l'obbligatorietà della prova di
francese all'esame di Stato, riportano in questa sede il centro del
dibattito politico e il riferimento per le scelte legislative che
riguardano la Regione nelle materie di propria competenza, in
conformità alle proprie prerogative statutarie.
Detto questo, rilevo poi - e lo faccio perché, quando si
discusse la legge n. 15, io ero fra quelli forse non dei più
entusiasti, ma ci sarà occasione per spiegare anche questo - come
questa sentenza sia salutare anche per ricompattare sul "tema Casa
da gioco" la maggioranza; infatti essa dovrebbe contribuire a
fugare definitivamente quelle perplessità che probabilmente hanno
motivato la scelta di alcuni di noi - per la verità pochi -, che,
in sede di votazione della legge regionale n. 15/2002, hanno scelta
la strada del voto contrario.
Président
La parole au Conseiller Aloisi.
Aloisi (GM1)
Non infierirò su "Forza Italia" per il
contenuto della sentenza emessa dalla Corte costituzionale è cosa
fatta ed è inutile ritornare su argomentazioni che ormai sono
superate. Invece mi richiamo alle comunicazioni fatte dal
Presidente della Regione in merito alla vicenda che ha coinvolto il
Dott. Maccari. Non richiamo la legge n. 45, perché a volte non si
vuole capire quello che poteva essere il discorso profondamente
innovativo apportato da questa legge nella separazione delle
funzioni. La separazione delle funzioni è come i fiumi carsici
appare e scompare: se vengono fatte cose positive, sono tutti
merito dei dirigenti, ma se si incappa nelle ire della
Magistratura, gli "schizzi" ritornano di nuovo sui politici. Ciò
non mi vede assolutamente consenziente e credo che su questo
ragionamento più in là dovremmo rifare un'ulteriore
riflessione.
La Giunta ha fatto bene, su questo ragionamento, parimenti a
quelli che sono gli approfondimenti dovuti da parte della
Magistratura, ad istituire una commissione di inchiesta interna,
che deve verificare la regolarità degli atti compiuti. Non ho
sentito in quest'aula aleggiare un minimo di convinzione
garantista: qui siamo già tutti certi che c'è colpevolezza da parte
della persona, che è sottoposta oggi ad accertamenti giudiziari e
che è stata sottoposta a restrizione della libertà personale. Mi
permetto solo di ricordare che la nostra Costituzione prevede - ed
è quanto è stato richiamato espressamente dal Presidente della
Repubblica in questi ultimi giorni - la presunzione di non
colpevolezza fin quando la sentenza non passa in giudicato e
questo, Consigliere Frassy, senza che lei rida, lo dice chi sulla
sua pelle ha vissuto qualche inchiesta, quelle basate sulla
presunzione di colpevolezza.
La pregherei quindi su questi temi di non sorridere, perché sono
temi molto delicati che coinvolgono persone che se hanno commesso
dei reati, alla fine del ciclo investigativo è giusto che paghino,
ma, fino a quel giorno, c'è la presunzione di non colpevolezza e
questo vale per tutti, anche per i suoi amici di "Forza
Italia"!
Président
La parole au Conseiller Beneforti.
Beneforti (PVA-cU)
Per quanto riguarda la prima
comunicazione del Presidente, sul principio siamo d'accordo, ma,
per quanto concerne il contenuto, il Presidente sa che noi abbiamo
altre vedute sulla gestione della Casa da gioco. Per quanto
riguarda la seconda comunicazione, ho chiesto anch'io la parola
perché ritengo che su questo argomento ognuno debba esprimere il
proprio pensiero perché quanto è successo, se sarà accertato, è di
una gravità tale che impone a tutti noi una riflessione e di sapere
come è possibile che certi fatti possano accadere all'interno della
vita dell'Amministrazione regionale. Per questo motivo abbiamo
rivolto, tramite gli organi di informazione, un invito al
Presidente della Regione, su cui ricade la responsabilità politica
di quanto avviene nel Palazzo: gli abbiamo rivolto alcune domande;
lo abbiamo fatto per nostra conoscenza e per sapere rispondere a
chi in questi giorni ci ha posto delle domande sul fatto che è
accaduto e di cui è venuto a conoscenza attraverso gli organi di
informazione. Abbiamo chiesto notizie nel rispetto più assoluto di
quello che farà la Magistratura perché la Magistratura va per la
sua strada e noi dobbiamo andare per la nostra. Volevamo conoscere
le valutazioni rivolte nei confronti dell'ex Capoufficio stampa
della Giunta regionale, questo volevamo sentire dal Presidente
della Regione!
Quale valutazione ha fatto circa le accuse rivolte! Si stanno
svolgendo i lavori consiliari e credo che il Consiglio debba essere
informato di quello che accade nell'ambito dell'Amministrazione! È
vero che le mele marce sono ovunque e che la fiducia riposta nelle
persone può essere anche tradita, ma c'è da domandarsi perché e
come una persona possa acquisire tanto di quel potere da
permetterle di decidere tutto ciò che vuole. Abbiamo posto quelle
domande perché questi fatti ingenerano nell'opinione pubblica anche
sentimenti di disapprovazione verso la politica e verso la pubblica
amministrazione, creano dubbi sulla funzionalità delle istituzioni,
incrinano quel clima di convivenza civile che deve sussistere nei
luoghi di lavoro. Non voglio "sparare" sulle persone che si trovano
in difficoltà, ma è chiaro che bisogna fare chiarezza e questo lo
può fare il Presidente della Regione.
Oggi, con delibera di Giunta, avete nominato una commissione;
Presidente, le commissioni che devono esaminare certi fatti che
sono accaduti non si fanno "in famiglia"! Il Consiglio non conta
niente? Perché non abbiamo nominato noi, come Consiglio, la
commissione? La Magistratura farà il suo corso, il Consiglio fa il
suo, fa tutti i suoi accertamenti al suo
interno… Questa era la strada da
seguire e la richiesta che vi pongo è proprio quella di estendere
al Consiglio la responsabilità di fare gli accertamenti che si
rendono necessari, perché qui siamo investiti tutti: la Giunta e il
Consiglio! Fuori da quella porta siamo tutti responsabili e allora
vogliamo essere anche attori nell'andare ad accertare quelle verità
che si devono accertare!
Président
La parole au Conseiller Cottino.
Cottino (UV)
Intervengo molto velocemente relativamente
alla seconda parte delle dichiarazioni del Presidente per dire qual
è la posizione del gruppo "dell'Union Valdôtaine", e di tutta
"l'Union Valdôtaine", che è molto lineare: noi diciamo, con molta
serenità, ma con altrettanta forza, che siamo per respingere ogni
tentativo di sciacallaggio personale o politico che dovesse
innestarsi su questa vicenda. Non è una vicenda bella, sicuramente,
l'immagine della Regione ne soffre, ma credo che non sia molto
bello neppure cercare a tutti i costi commistioni di
responsabilità. Noi nutriamo nei confronti della Magistratura una
grande fiducia e rispettiamo quello che la Magistratura su questa
come su altre vicende ha fatto, fa e farà. Ci auguriamo solo che il
tutto avvenga in tempi il più brevi possibili. Chiaramente la
commissione di indagine, che è già stata nominata, darà parecchie
risposte ad interrogativi che sono stati sollevati in questa sala.
Per quanto riguarda la "questione Casinò", credo che la sentenza
della Corte costituzionale stia a dimostrare ancora una volta, se
ce ne fosse bisogno, che le questioni politiche devono rimanere in
sede politica. Il cercare a tutti i costi di portare al di fuori di
quest'aula delle decisioni, che riguardano la comunità valdostana e
che vengono esercite dal Consiglio regionale, credo abbia
dimostrato ancora una volta un grandissimo errore di fondo.
Non posso che felicitarmi di alcune cose che sono successe
ultimamente, non solo sulla Casa da gioco. Il Consigliere Cerise
fra il serio e il faceto ha fatto alcune citazioni che dimostrano
quanto è successo qui, ma vorrei ricordare che ultimamente "Forza
Italia" ha preso alcune "randellate sui denti" piuttosto forti, non
solo per la questione del Casinò, basti pensare a quanto è successo
sull'emendamento o, meglio, sul contro-emendamento del francese,
dove "Forza Italia", spacciandosi per portavoce della comunità
valdostana, ha cercato di far presentare un emendamento nella
"Commissione Asciutti" convinta che gli altarini sarebbero rimasti
nascosti, invece no! D'altronde credo che il loro modo di pensare
sia stato largamente ricompensato anche in quel di Courmayeur, a
dimostrazione che i Valdostani sanno scegliere, sanno valutare le
cose, hanno buona memoria; per cui non posso che felicitarmi di
quanto è avvenuto, sperando che "certe lezioni" siano capite e
vengano utilizzare per il futuro.
Président
Avant d'en terminer avec ce point à l'ordre du
jour, il se pose un problème d'interprétation du Règlement lié à la
présentation de la résolution déposée par les Conseillers de "Forza
Italia".
Je suspends la séance pendant cinq minutes et je demande aux
membres du bureau de se réunir dans la salle à côté.
La séance est suspendue de 17 heures 17 jusqu'à 17 heures
43.
Président
La séance reprend. Je ne vous prendrai que
quelques secondes pour vous informer de l'évaluation que le Bureau
de la Présidence a faite au sujet de l'acceptation de la résolution
signée par les Conseillers Frassy et Tibaldi. Un petit problème
d'interprétation du Règlement se posait dans la mesure où le texte
de l'article 43, 5
ème
alinéa, présente des différences
entre le texte italien et le texte français:
"Sulle
comunicazioni del Presidente del Consiglio e del Presidente della
Regione non è consentita la presentazione di ordini del giorno o di
risoluzioni"
est un texte différent par rapport au texte
"au
cours des communications du Président du Conseil et du Président de
la Région…"
.
L'interprétation qui a été donnée par le Bureau de la Présidence
est simplement celle qu'il n'est pas formellement prévu que l'on
puisse présenter des résolutions ou des ordres du jour
automatiquement inscrits et automatiquement à soumettre à la
votation. Ce qui n'empêche que, par le biais de l'article 53, qui
avait d'ailleurs été rappelé par le Conseiller Frassy, l'on fasse
successivement lieu à une votation pour l'admission de l'argument
en question à la discussion:
"Pour pouvoir discuter et délibérer
sur des objets revêtant une urgence particulière et qui ne sont pas
inscrits à l'ordre du jour, une délibération du Conseil adoptée à
la majorité des deux tiers de ses membres est nécessaire"
. Le
Bureau de la Présidence a exprimé un avis unanime dans ce sens.
La question sera donc tranchée aujourd'hui, pour la discussion
de la résolution, par une votation qui sera appelée tout à l'heure.
Comme il s'agit d'une résolution très importante, je pense qu'il y
a lieu de donner un petit moment aux forces politiques pour adopter
les décisions conséquentes. La résolution est immédiatement
distribuée, comme si elle avait été déposée tout de suite après les
communications du Président de la Région.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK