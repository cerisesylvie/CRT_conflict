Consiglio Regionale della Valle d'Aosta - Oggetto del Consiglio n. 983 del 18 novembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Famiglia, tutela dell'infanzia
Associazionismo - volontariato
Precedente
Successivo
Resoconto integrale del dibattito dell'aula
Oggetto del Consiglio n. 983 del 18 novembre 1999 - Resoconto
OGGETTO N. 983/XI Iniziative a sostegno dell'"Associazione
famiglie vittime del Tunnel del Monte Bianco". (Approvazione di
risoluzione)
Risoluzione Il Consiglio regionale della Valle
d’Aosta
Considerato che le famiglie delle vittime della tragedia del
tunnel del Monte Bianco al fine di garantire la salvaguardia dei
loro diritti di giustizia si sono costituite in "Associazione
vittime del tunnel del Monte Bianco";
al fine di sostenere lo sforzo e l’impegno
dell’Associazione stessa
Dà mandato
al Presidente della Giunta affinché ponga in essere tutte le
iniziative utili a sostenere l’operato
dell’"Associazione famiglie vittime del Monte
Bianco" per il conseguimento degli obiettivi legali e morali e il
riconoscimento dei diritti delle famiglie delle vittime della
tragedia.
F.to: Tibaldi - Cottino - Martin - Collé - Curtaz - Fiou
Presidente
La parola al Consigliere Lattanzi.
Lattanzi (FI)
Brevemente perché la risoluzione è già stata
oggetto di discussione in Conferenza dei Capigruppo e i consiglieri
sono largamente informati dell'iniziativa.
Abbiamo sentito dalla relazione fatta dal Presidente della
Giunta in occasione della mozione degli Autonomisti come
l'Amministrazione regionale sotto l'aspetto istituzionale,
tecnico-legislativo ed amministrativo si stia muovendo in funzione
della tragedia del Tunnel del Monte Bianco per porre in essere
tutte le condizioni tecniche ed istituzionali per risolvere la
questione del Tunnel del Monte Bianco.
Parallelamente a quest'iniziativa istituzionale ritenevamo che
fosse importante che il Consiglio regionale desse anche un altro
ulteriore mandato alla Presidenza della Giunta che era quello di
sostenere con la propria attività l'operato della neocostituita
Associazione famiglie vittime del Monte Bianco che, come tutti
sanno, si è costituita da poche settimane e che ha una serie di
obiettivi, ma sostanzialmente quello di difendere il riconoscimento
dei diritti delle famiglie delle vittime del tunnel, sia di tipo
legale che di tipo morale e umanitario.
Ci ha fatto piacere la sensibilità di tutte le forze politiche e
della Giunta che in quest'occasione hanno con un atto di unanimità
portato avanti quest'iniziativa, quindi il Consiglio è in
condizioni adesso di votare questa risoluzione che non sto a
leggere perché è in mano ai consiglieri e che chiedo al Presidente
di porre in votazione.
Presidente
Se non vi sono altre richieste d'intervento,
dichiaro chiusa la discussione generale.
Pongo in votazione la risoluzione in oggetto:
Consiglieri presenti, votanti e favorevoli: 34
Il Consiglio approva all'unanimità.
Sono terminati i lavori di questo Consiglio.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK