Consiglio Regionale della Valle d'Aosta - Oggetto del Consiglio n. 4031 del 18 ottobre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Programmazione
Precedente
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4031 del 18 ottobre 2024 - Resoconto
OGGETTO N. 4031/XVI - Approvazione del Documento di Economia
e Finanza Regionale (DEFR) per il triennio 2025-2027.
Bertin (Presidente) ?
Procediamo con l'analisi del
documento. Vi ricordo che abbiamo degli emendamenti presentati
dalla II Commissione. Procediamo pertanto, se siete d'accordo, alla
votazione. Iniziamo con gli emendamenti e successivamente
proseguiamo con il testo. Emendamento n. 1 della II Commissione a
pagina 143. Metto in votazione l'emendamento. La votazione è
aperta. La votazione è chiusa.
Presenti: 33
Votanti: 18
Favorevoli: 18
Astenuti: 15 (Aggravi, Brunod, Distort, Foudraz, Ganis, Erika
Guichardaz, Lavy, Lucianaz, Manfrin, Marquis, Minelli, Perron,
Planaz, Restano, Sammaritani)
Il Consiglio approva.
Posso dare lo stesso risultato per l'emendamento n. 2? Stesso
risultato. Emendamento n. 3? Stesso risultato. Adesso c'è la
votazione dell'atto nel suo insieme. La parola per dichiarazione di
voto al consigliere Aggravi.
Aggravi (RV) ?
Al termine di queste intense giornate in
cui abbiamo a vario titolo affrontato il documento di economia e
finanza e le iniziative a questo collegate, direi che, a nome del
gruppo, possiamo dire che il giudizio finale di poco cambia
rispetto a quanto già detto nel corso della discussione generale.
Sentite, tra l'altro, le prime repliche del Governo, oltre a
sentire anche dei termini forbiti, che dovrebbero stare al di fuori
di quest'aula, sono rimasto abbastanza stupito. Accetto
sicuramente, come dovreste accettarlo anche voi, membri della
maggioranza, il
j'accuse
di voler fare della campagna
elettorale, fa parte dei ruoli, ma davvero vi sareste aspettati un
altro comportamento su un documento di tale importanza? È sempre
successo. 81 ordini del giorno poi sono pochi rispetto al
trattamento ricevuto già solo lunedì in Commissione e questo lo
dico anche nell'interesse dei Consiglieri colleghi di maggioranza.
Inutile poi pensare o, meglio, parlare di patrimoni comuni e del
fatto che ognuno debba prendersi le proprie responsabilità. Quanto
abbiamo visto sul DEFR, non una novità dell'era Testolin, mi spiace
non ci sia, ma gli dirò che l'ho citato, si trova replicato, tra
l'altro, su tutto l'agire politico di questa maggioranza, in
particolare del gruppo di maggioranza relativa. Per la gravità è
finanche comprensibile questo comportamento, quasi naturale, e
questo anche per colpa di quegli alleati sempre in cerca di un più
semplice e quieto vivere, non tutti, alcuni più di altri. Non si
cerchino dunque concorsi di colpa o rigidità altrui. Cosa dovremmo
fare a fronte di questo comportamento, anche quando c'è la
disponibilità o la volontà politica di trovare delle convergenze
Erano così invotabili alcuni dei nostri ordini del giorno? E con
"nostri" mi permetto di metterci tutta la minoranza, non solo
Rassemblement Valdôtain. In alcuni casi l'abbiamo anche percepito
da alcune repliche. Avete invece scaricato la vostra tensione, le
vostre tensioni interne su tutto il Consiglio nel documento di
economia e finanza e questo è il risultato. Ottime premesse in
vista del bilancio e mi chiedo fino a quando tutto questo durerà,
forse terminerà soltanto con il fine della legislatura. Non
aggiungo altro. Dico che il nostro gruppo si asterrà per tutto
quello che abbiamo detto sino ad ora. Grazie di queste
giornate.
Presidente ?
Ha chiesto la parola il consigliere Manfrin,
ne ha facoltà.
Manfrin (LEGA VDA)
? Arriviamo adesso al termine di un
percorso durato tre giorni, un percorso sicuramente interessante,
nel quale, nonostante le critiche che sono state mosse, critiche
rispetto all'intervento che il Presidente in apertura e in replica
ha fatto su quello che l'opposizione ha contestato a questo
documento di economia e finanza regionale. La questione è questa:
si è sostanzialmente quasi detto da parte della maggioranza che è
un po' un gioco delle parti e cioè che c'è una maggioranza che
stende un documento e la minoranza, che, essendo all'opposizione,
lo contesta. Io credo che le cose siano un po' diverse, penso che,
proprio perché noi siamo qui e siamo, ciascuno quota parte,
rappresentanti della collettività della nostra Regione, ognuno di
noi ha portato le proprie proposte migliorative o degli impegni,
che in alcuni casi - è ovvio, lo possiamo dire tranquillamente -
erano confliggenti con quello che la maggioranza pensa, quindi
cercavano di orientare il pensiero in maniera diversa, ma questo è
nell'ordine delle cose. In alcuni casi invece per la stessa
ammissione di numerosi Assessori, erano lo stesso identico pensiero
che questo Governo ha, però questa maggioranza ha deciso di fare
una scelta: quella di a prescindere bocciare qualsiasi iniziativa
l'opposizione presentasse. Noi riteniamo che questo sia un
atteggiamento sbagliato, il modo sbagliato di affrontare le cose e
il modo sbagliato di affrontare le cose soprattutto nel momento in
cui addirittura - e sottolineo "addirittura" - una componente, mi
permetterete, colleghi del PD, che tendenzialmente di solito
fornisce una serie di candidati, o diciamo vasi comunicanti, quindi
il vostro sindacato di riferimento, la CGIL... quando la stessa
CGIL arriva a scrivere un documento nel quale contesta un documento
economico partorito dalla vostra maggioranza, beh, insomma, io
credo che ci sia poco da dire.
Mi permetterò di leggere solo qualche passo, solo per ricordare
a chi di voi, cari democratici, voterà questo DEFR, immagino tutti,
che secondo la nota che ci è stata trasmessa da parte della CGIL:
"il DEFR 2025-2027 regionale non affronta concretamente i problemi
che affliggono popolazione e territorio dalla Valle d'Aosta,
problemi che riguardano non solo l'incertezza legata al possibile
aggravarsi delle tensioni internazionali, ma soprattutto le
conseguenze derivanti dai cambiamenti demografici, del progressivo
ridimensionamento dell'apparato produttivo industriale e dalla
forte precarizzazione dell'occupazione".
Io non avrei potuto scrivere di meglio. Aggiungono: "Il DEFR
soffre della mancanza di una visione strategica e sistemica
relativamente a diversi settori, anche tenuto conto delle
peculiarità morfologiche (montagna), socio-demografiche, elevata
presenza di persone che vivono sole nella nostra regione, ne sono
esempio i settori dei trasporti e delle società partecipate,
settori sottoposti a frequenti aggiustamenti o cambiamenti di rotta
della programmazione regionale".
Aggiungo invece una nota per lei, assessore Marzi: "Il paradosso
della sanità pubblica, che assorbe risorse importanti e non
garantisce adeguati risultati in termini di efficacia delle
prestazioni offerte". Insomma, un documento poliedrico che affronta
il DEFR da tutti gli aspetti e che ovviamente esprime una visione
che è diametralmente opposta rispetto a quella che questa
maggioranza ha fornito, ma che, nonostante tutto, chi è un
riferimento politico all'interno di questo Consiglio si appresta a
votare. Sono lieto che si arrivi a questa definizione, noi
ovviamente non voteremo questo documento. Rimaniamo convinti e
persuasi della bontà delle nostre proposte e riteniamo che si sia
persa un'occasione, l'ennesima, per poter provare a migliorare un
documento che è importante e che per la nostra Regione rappresenta
il futuro, un futuro che evidentemente con questo documento non
soltanto non ha le risposte adeguate, ma soprattutto si sposta
sempre più in là con l'asticella nella realizzazione di alcuni
obiettivi e che quindi questa maggioranza non potrà realizzare.
Presidente -
Ha chiesto la parola la consigliera Erika
Guichardaz, ne ha facoltà.
Guichardaz E. (PCP) ?
Inizierò anch'io con il titolo del
documento, dello SPI della CGIL, che ci è arrivato: "Il DEFR
2025-2027 della Regione autonoma Valle d'Aosta è inadeguato, non
affronta concretamente i problemi che affliggono popolazione e
territorio della Valle d'Aosta". Alcuni passi li ha già letti il
collega Manfrin e direi che sono le cose che avevamo assolutamente
evidenziato durante l'analisi di questo documento. Questo perché
noi continuiamo a essere quella parte progressista, quella parte
che non fa campagna elettorale, come si è voluto in qualche modo
insinuare all'interno di quest'aula, ma che porta avanti delle
idee, come quelle che abbiamo espresso nell'ultimo ordine del
giorno rispetto all'ospedale. Continuiamo ad avere una valutazione
opposta rispetto a quella della maggioranza che governa questa
Regione: abbiamo una visione opposta rispetto ai collegamenti
intervallivi e a Cime Bianche, una visione opposta rispetto al
tunnel, a qual è la
mission
di CVA e quali sono le risposte
che aspettano i Valdostani su sanità, istruzione e politiche
sociali. Ecco, questa non è campagna elettorale, queste sono le
idee che noi continuiamo a portare avanti e che abbiamo, sì,
portato avanti nella nostra campagna elettorale di cinque anni fa,
rimanendo sempre con la barra dritta.
L'ha accennato anche il consigliere Aggravi: dopo quello che
abbiamo visto in Commissione, sul DEFR non c'è stata la possibilità
di audire nessuno, ci è stato detto: "li audiremo sul bilancio",
quando sappiamo benissimo che il documento di programmazione è
questo e non il bilancio. Abbiamo visto come è andata lunedì in
Commissione e lo dico da una forza politica che spesso è stata
contro questa maggioranza, ma che nei momenti di difficoltà, come
sulla questione dell'alluvione di Cogne e di Valtournenche, ha
invece dimostrato di voler aiutare e collaborare con questa
maggioranza. Collaborazione che, anche in questo caso, è stata
colta forse non solo in sordina, ma diciamo che un po' ci siamo
anche sentite in qualche modo, a volte, prese in giro.
Disponibilità e convergenze sono arrivate spesso e da più parti,
proprio quando si parlava di intervenire rispetto ai temi che
stanno a cuore ai Valdostani. L'arroganza che ancora una volta
abbiamo visto farà sì che noi voteremo contro convintamente a
questo DEFR.
Presidente -
La parola al consigliere Marquis.
Marquis (FI) ?
Anche da parte mia una dichiarazione di
voto a nome del gruppo a seguito di una discussione intensa e
lunga, che è durata due giorni, sul documento di economia e finanza
regionale. È sicuramente un documento, come è stato classificato,
di fine legislatura, che sostanzialmente ci aspettavamo onestamente
di leggere. Abbiamo guardato con attenzione alla lettura del
contesto, una lettura del contesto che è definita in modo puntuale,
che però, a nostro avviso, non trova poi nelle proposte delle
risoluzioni ai problemi che sono declinati in modo molto specifico.
Questa credo sia un'occasione persa, perché ci sono dei problemi
che sono strutturali ormai per la Valle d'Aosta e non riusciamo a
leggere un approccio organico che consenta di lanciare una speranza
di presa in carico delle situazioni di criticità, alcuni esempi:
demografia, denatalità, investimenti in calo, difficoltà di accesso
alla casa, alle cure nella sanità, tutto il sistema delle riforme,
le riforme sono rinviate al prossimo mandato, di fatto, la
privatizzazione del Casinò, cioè andremo a vedere anche lì nella
prossima legislatura.
Proprio per queste ragioni abbiamo presentato tutta una serie di
ordini del giorno, che ci spiace di come sono stati sostanzialmente
trattati dalla maggioranza regionale, perché riteniamo che, se non
tutti, qualcuno poteva essere considerato, condiviso, poteva essere
uno stimolo per migliorare il documento, anche se non c'era la
capacità di stravolgerlo. Alcuni ordini del giorno rappresentavano
delle situazioni di buon senso, di approccio, che potevano essere
benissimo accolte dalla maggioranza regionale. Capiamo la
difficoltà che avete in questa fase di avere un approccio più
costruttivo verso l'opposizione e non possiamo che prenderne atto.
A nostro avviso, il documento non rappresenta quindi una visione di
futuro della Valle d'Aosta. In tanti settori ci potevano essere
sicuramente delle scelte più coraggiose, anche essendo a fine
legislatura, di lasciare il seme per chi deve arrivare poi a
sostituire questa classe dirigente. Pertanto noi non possiamo che
annunciare il nostro voto di astensione, perché il documento è
sicuramente diverso rispetto a quello che avremmo voluto dare come
contributo. Non c'è stata nemmeno la presa in carico di approcci di
riduzione della fiscalità, quando riteniamo che la Regione lo possa
sostenere in questa fase, e altre scelte importanti che avrebbero
potuto vivacizzare l'economia valdostana. Pertanto, come già detto,
il nostro voto sarà di astensione.
Presidente ?
Se non ci sono altri interventi, metto in
votazione il documento... ha chiesto la parola il consigliere
Marguerettaz, ne ha facoltà.
Marguerettaz (UV) ?
Mi permetterete, dopo tre giorni di
lavoro e di discussioni, qualche piccola considerazione politica.
Sicuramente non si può negare un po' il gioco delle parti, il
collega Manfrin in qualche modo l'ha evocato, però, vedete, sono un
po' di anni che partecipo all'attività del Consiglio regionale e,
per certi versi, questo approccio, dove, a fronte di un documento
di programmazione come il DEFR, o in sede di bilancio, anziché
presentare degli emendamenti, noi presentiamo degli ordini del
giorno... della serie: fa fine, ma non impegna, fa fine e non
impegna perché? L'ordine del giorno, ovviamente, è svincolato da
qualsiasi equilibrio. Io affronto - e posso farlo, è legittimo
farlo - qualsiasi tipo di argomento e metto sul tavolo qualsiasi
problema. È stato detto anche da qualche membro della minoranza che
la maggioranza, il Governo, non è sordo rispetto a tutta una serie
di temi che sono stati messi sul tavolo, anzi, una serie di temi
sono stati addirittura presi in carico dicendo: stiamo facendo. Da
questo punto di vista, non voglio essere provocatorio, ma, se siete
così bravi, scrivete qualcosa sul DEFR, cioè non vi limitate a fare
degli ordini del giorno dove si raccontano tutte le meraviglie del
mondo, scrivete! Così come, quando ci sarà il bilancio, scrivete
nell'emendamento e scrivete dove volete togliere i soldi. Questo è
quello che deve essere fatto, perché sennò è troppo facile, perché
credetemi qua racconto quello che viene percepito... non so chi ha
detto prima... quei quindici-venti che ci hanno seguito, perché
veramente con questo dibattito abbiamo stancato tutti... ha detto:
qua è il carosello delle richieste.
Da un certo punto di vista, io dico che... qualcuno forse lo ha
detto: "abbiamo parlato per piazzare qualche bandierina". Oggi
c'era un articolo molto bello su "La Stampa" quando parlava di
legge elettorale e ha detto che il fatto che la legge elettorale
non sia andata avanti è perché qualcuno ha voluto piazzare delle
bandierine. Forse anche in questa discussione abbiamo voluto
piazzare delle bandierine e, da un certo punto di vista, tutta una
serie di argomenti si ripetono nel tempo, con una continuità che è
abbastanza evidente. Nessuno ha detto che questo DEFR è la panacea
di tutti i mali, ma credo sia un DEFR che è onesto, dà delle
risposte, dà delle indicazioni, interviene coniugando tutti i vari
interessi, dopodiché prendo dei casi specifici. Noi abbiamo la
capacità di raccontare delle cose che probabilmente vediamo, ma non
siamo obiettivi nel vederle. Quando prima ascoltavo il coscritto
Lucianaz e parlava delle magnificenze dell'area archeologica dove
deve nascere l'ospedale, siccome abbiamo avuto modo di fare anche
educazione fisica insieme, si ricorda che lì c'era una palestra e
un parcheggio, cioè era un'area brutta. Oggi con la costruzione di
quell'ospedale e così come è stato costruito lo valorizziamo,
quindi non è tutto veramente da buttare.
Presidente ?
Ci sono altri interventi? La parola al
consigliere Cretier.
Cretier (FP-PD) ?
Un breve intervento sul DEFR. Il DEFR
discusso in questi tre giorni e presentato dalla maggioranza è
stato incalzato dai colleghi dei gruppi di minoranza. È un insieme
di iniziative che investono la comunità decisamente e puntualmente
in uno scacchiere in cui si muovono e trovano la giusta casella le
scelte del Governo attuale e della maggioranza che lo sostiene,
dando continuità all'azione politica, poiché si tratta di scelte,
per me e per tutti i diciannove, analizzate, discusse e condivise.
Alcune affermazioni che ho sentito sono pesanti: incapacità di
programmare, assenza di visione, DEFR peggiore del precedente, un
passo indietro. Accuse che respingo e rispedisco al mittente
volentieri. Il fatto che questo DEFR non sia perfetto ne siamo
coscienti, ma che sia onesto, concreto e nel solco dei precedenti
ne siamo assolutamente convinti. L'ho già detto ieri, leggiamo
obiettivi strategici concreti, con una visione ampia degli
avvenimenti internazionali, nazionali e soprattutto locali e con
riferimento alla Comunità europea, pensando all'adeguamento delle
infrastrutture ormai obsolete, facendo questo esempio, ma anche in
funzione dello scenario economico, sociale e occupazionale, senza
dimenticare tutto il tema degli eventi calamitosi per cui
tempestivamente abbiamo posto rimedio e condiviso tutti insieme, a
parte qualche defezione dell'ultimo momento, l'iter di sostegno e
il percorso sin dall'inizio, questo è degno di una politica seria e
concreta. Il gruppo Federalisti Progressisti-Partito Democratico,
che a molti viene difficile e molto irrispettoso non pronunciarlo
tutte le volte, voterà concretamente questo ulteriore passaggio
programmatorio nel percorso della legislatura, che, dopo una
leggera sbandata, una piccola revisione, ora va dritta e sotto
controllo.
Come è stato detto ieri da qualche collega, sul documento
presentato dai ragazzi che hanno manifestato per il clima mancava
la firma e allo stesso modo nel documento pervenuto dai sindacati,
un sindacato in particolare, manca un'altra firma. Per favore,
votiamo questo DEFR, abbiamo già avuto l'esperienza delle
telefonate a Roma sotto mentite spoglie.
Presidente ?
Metto in votazione... ha chiesto la parola
il consigliere Restano, ne ha facoltà.
Restano (RV) ?
Abbiamo concluso questo percorso, che è
durato tre giorni. Come già detto nel mio intervento in discussione
generale, effettivamente poteva forse durare meno, è stata una
scelta della maggioranza. È stata una scelta della maggioranza non
voler audire i sindacati, che abbiano scritto o meno, che abbiano
firmato o meno. È stata una scelta della maggioranza non audire i
portatori di interesse, forse una parte della discussione avremmo
potuto farla all'interno della Commissione o perlomeno avremmo
potuto avere dei chiarimenti e nel secondo passaggio del Governo
regionale avremmo anche avuto la possibilità di confrontarci. È
stata una scelta, definiamola una scelta politica, una scelta che
purtroppo nell'ultimo periodo si ripete nel tempo, anche quando si
devono discutere dei disegni di legge, guarda caso, sempre
provenienti dal Governo.
Direi quindi che stiamo andando verso una tendenza un pochino
difficile, un comportamento che è un pochino di arroganza politica,
che non permette di percorrere l'arte nobile della politica, di
arrivare al compromesso, di poter fare quel passo avanti, quel
passo indietro, avere quel confronto che noi auspichiamo, che viene
evocato anche dal Presidente, ma poi nei fatti non trova
concretizzazione. Noi crediamo invece nell'arte della politica,
nella possibilità di confrontarsi, ma sempre con pari dignità, in
questo caso non è avvenuto. Abbiamo costretto al confronto il
Governo attraverso i nostri ordini del giorno. Non abbiamo
presentato emendamenti, perché, quando lo abbiamo fatto, ci è stato
rimproverato che è troppo facile presentare un emendamento, perché
"puntate un argomento in particolare, fate la vostra marchettina".
L'ordine del giorno è una questione politica che costringe, ha
costretto gli Assessori a scendere sul terreno, a confrontarsi e a
smentirsi. Li abbiamo costretti a smentire quelle affermazioni che
avevano fatto in precedenza. Abbiamo scoperto che i soldi per certe
iniziative non ci sono, anche se li avevano annunciati, i soldi per
altre non ci sono, come per gli asili nido, per il castello di
Saint-Germain, si sono fatti dei passi indietro. Questi sono i
fatti. I fatti dimostrano che ci siamo impegnati, che abbiamo
studiato i
dossier
e ci siamo informati, nostro malgrado,
anche fuori dalla Commissione, che ci abbiamo messo la buona
volontà. Tanti
dossier
rimangono ancora da sviluppare, lo
avete scritto sul DEFR: c'è da terminare la riforma della Pubblica
Amministrazione, con tutte le contraddizioni che si porta appresso;
la legge sullo sport sono cinque anni che l'aspettiamo, arriviamo
in zona Cesarini; la legge oggi sui piercing e i tatuaggi ci dicono
che sarà portata quanto prima; la legge sulle agenzie di viaggio;
la legge sulle autonomie locali, sulla finanza locale e, in ultimo,
la legge elettorale, arrivano tutte in zona Cesarini. Come ha detto
qualcuno prima di me: "la gatta frettolosa ha rischiato di fare i
gattini ciechi". Noi siamo stati disponibili al confronto, aperti
alla riflessione politica e anche a fare quei passi necessari per
arrivare alle decisioni del caso, ma su tutti i
dossier
, su
tutte le norme abbiamo trovato un muro e questo ci induce a pensare
quello che ho già affermato all'inizio di queste tre giornate: che
vi sono pochi indirizzi politici, che si tratta di una
dichiarazione di fine legislatura dove si racconta prevalentemente
quello che è già stato impostato, quello che è stato fatto. Per
questo motivo confermo il voto che ha dichiarato il mio
Capogruppo.
Presidente -
Ha chiesto la parola la consigliera Minelli,
ne ha facoltà.
Minelli (PCP) ?
Siamo alla fine di queste tre lunghe
giornate e ci sarebbe necessità, viste anche le tante cose che sono
state dette nelle singole repliche del Presidente e degli
Assessori, di puntualizzare parecchio, ma il tempo non c'è. Alcune
cose però vale la pena di dirle, anche un po' alla luce di quello
che abbiamo sentito in questo ultimo scorcio di giornata.
Il consigliere Marguerettaz ha sicuramente tanta esperienza, gli
manca forse un pochino la memoria, almeno per quanto riguarda
questa legislatura, perché dice il Consigliere: "facile, comodo
presentare degli ordini del giorno, più complesso presentare degli
emendamenti", perché si sa gli ordini del giorno sono una
questione, gli emendamenti sono un'altra. Stiamo parlando del DEFR
in questo momento, non del bilancio.
Ricordo che in questa legislatura noi le abbiamo provate un po'
tutte come tecnica. Nel 2022 sul DEFR non abbiamo presentato un
solo ordine del giorno, ma abbiamo presentato solo ed
esclusivamente degli emendamenti, alcuni dei quali sapevamo non
poter essere accolti perché riflettono quella che era la nostra
precisa posizione, che è in contrasto su certi temi con la
maggioranza, altri no perché erano di assoluta trasversalità,
tant'è vero che alcuni li avevano votati anche coloro che siedono
dall'altra parte e che forse non hanno le stesse nostre posizioni
su alcune questioni. Qui bisogna mettersi d'accordo: se si fanno
gli emendamenti non vanno bene perché si cancellano delle parti del
DEFR che sono state scritte di concerto da tutta la Giunta e dalla
maggioranza, quindi è ovvio che non si accettano delle correzioni.
"Perché mai dovremmo correggere un documento che abbiamo
presentato?". Se si portano degli ordini del giorno, è comodo,
perché gli ordini del giorno sono generici, si cerca di far passare
anche delle questioni che sono poco attinenti al documento. Diventa
quindi veramente difficile capire qual è il lavoro che dovrebbero
fare coloro che stanno all'opposizione e che hanno ovviamente delle
loro posizioni interne diverse.
Su alcune questioni importanti in questi tre giorni abbiamo
sentito cose particolari. Mi riferisco, per esempio, alla questione
della legge elettorale. Il Presidente nella sua replica ha detto in
maniera elegante, se vogliamo, che è stato fatto un grande lavoro
dalla I Commissione presieduta dal presidente Lavevaz in questo
anno e più di legislatura e poi che ci vuole condivisione,
vicinanza, mediazione, insomma, ha scaricato un po' quello che è
tutto il tema legge elettorale sul Presidente di Commissione e
sulla Commissione, poi ha detto: ognuno si prenda le proprie
responsabilità. Noi le nostre responsabilità ce le siamo prese fin
dall'inizio, tant'è vero che la prima proposta di legge su questo
tema che è stata depositata è quella che abbiamo presentato noi nel
2022. Da allora ci sono state vicende alterne, ma io rilevo che la
I Commissione nel merito delle varie proposte elettorali, nel
merito delle cinque, sei adesso, proposte elettorali che sono state
depositate, ditemi voi se sbaglio, siamo andati a discutere nel
merito dei singoli articoli? Siamo andati a discutere su che cosa
poteva essere oggetto di convergenza e che cosa no? No, non è
successo e quello era uno dei temi che era stato messo all'inizio
del programma di legislatura, l'ho ricordato all'inizio del mio
intervento.
Bisogna allora anche essere un pochino onesti e riconoscere che
su certe questioni si è fallito, perché se uno si mette quello come
obiettivo e arriviamo adesso, alla fine, a un mese e mezzo dalla
fine dell'anno, e sappiamo benissimo nell'ultimo anno di
legislatura le cose come devono funzionare... non è corretto
neanche dirlo. Anche su altre questioni ci sono punti che veramente
lasciano perplessi, su temi importanti. Io stamattina mi sono molto
arrabbiata con l'assessore Marzi quando mi è venuto a dire che
sulla modifica della legge 4/2013 si ragionerà nell'estate
prossima, ma chi si vuole prendere in giro? Sappiamo tutti
benissimo che alla prossima estate, quando verrà scaricato, se mai
verrà scaricato quel testo, chi lo discuterà, chi lo approverà? Non
ci saranno più i tempi. Il DEFR deve avere degli obiettivi
strategici, è ovvio che quelli che vediamo noi sono diversi da
quelli che vedete voi, però almeno su alcune cose nel corso di
questi anni ci sarebbe stata la possibilità di confrontarsi.
Guardate che io ricordo, e chiudo, che su tutta una serie di
proposte che noi abbiamo fatto a un DEFR la Giunta non ha nemmeno
mai risposto...
Presidente -
Chiuda Consigliera.
Minelli (PCP) ?
...mai risposto.
Presidente -
Consigliere Di Marco, a lei la parola.
Di Marco (PA) ?
Sarò breve, perché nella relazione
iniziale ho già elencato molto. Questo è il mio primo DEFR, molto
probabilmente anche ultimo, ma queste dichiarazioni, soprattutto
quelle fatte anche dalla Lega, che prende un documento della CGIL
per cercare di mettere in difficoltà una parte di questa
maggioranza, mi fanno sorridere. Vedete, se dopo due giorni interi,
81 ordini del giorno e una votazione segreta, la maggioranza non ha
manifestato un minimo cedimento, penso che fosse un'utopia questa
dichiarazione. Siamo consapevoli, come abbiamo detto il giorno
iniziale, che noi ce lo siamo trovato, ma
,
come gruppo Pour
l'Autonomie, ripeto, convintamente voteremo questo DEFR.
Presidente ?
Metto in votazione. La votazione è aperta.
Tutti hanno votato? La votazione è chiusa.
Presenti: 34
Votanti: 21
Favorevoli: 19
Contrari: 2
Astenuti: 13 (Aggravi, Brunod, Distort, Foudraz, Ganis, Lavy,
Lucianaz, Manfrin, Marquis, Perron, Planaz, Restano,
Sammaritani)
Il Consiglio approva.
OGGETTO N. 4032/XVI
-
Ordine dei lavori. Rinvio
oggetti.
Bertin (Presidente) -
Con questa votazione si concludono
i lavori del Consiglio regionale. I restanti punti sono rinviati al
prossimo Consiglio. Buona serata.
Il Consiglio prende atto del rinvio.
---
L'adunanza termina alle ore 19:10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK