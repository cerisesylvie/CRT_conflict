Consiglio Regionale della Valle d'Aosta - Oggetto del Consiglio n. 2670 del 11 marzo 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2670 del 11 marzo 1987 - Resoconto
OGGETTO N. 2670/VIII - SVOLGIMENTO DI INTERPELLANZE SUL
PROBLEMA DELLA DROGA IN VALLE D'AOSTA.
PRESIDENTE:
I lavori riprendono con le risposte, che non
sono state completate questa mattina, da parte dei componenti della
Giunta interpellati, sull'argomento della droga ed esattamente per
quanto concerne gli oggetti nn. 18, 19, 20, 21 e 22 dell'ordine del
giorno.
Ha chiesto la parola l'Assessore alla Pubblica Istruzione,
Faval; ne ha facoltà.
FAVAL (U.V.):
A juste titre on a évoqué le rôle que
l'école peut et doit jouer dans la question de la drogue. Je crois
qu'il est indispensable de connaître les moyens, les limites et les
organes à qui il est possible de demander d'intervenir dans cette
question délicate. Dans ce sens, je voudrais rappeler qu'en ce qui
concerne l'école, ce sujet s'inscrit dans le programme d'éducation
sanitaire, qui appartient aux activités de l'école, normalement
dans le cadre d'un programme élaboré par le Conseil d'établissement
ou par l'ensemble des enseignants, même sous des formes assez
complexes. De façon périodique, les dispositions émanant du
Ministère, sont adressées aux différents organes et responsables de
ce secteur.
Je veux aussi rappeler qu'au mois d'octobre dernier, le Comité
prévu par la loi 685 a été reconstitué. Il est composé de plusieurs
personnes, dont des chefs d'établissement, des enseignants, des
étudiants, des parents, des représentants du tribunal, de la
police, de l'Unité Sanitaire Locale, etc.. Il a e devoir et la
possibilité de faire des propositions sur l'activité à mener au
sein de l'école.
Je peux aussi vous rappeler une série d'interventions déjà
effectuées à l'école: en 1985, un cours pour les parents des écoles
primaires de la deuxième circonscription scolaire de la ville
d'Aoste a été mis au point par le Bureau de l'éducation à la santé,
qui dépend directement de l'Assessorat de l'Instruction Publique.
Le financement a été pris en charge par notre Assessorat.
De mai à décembre 1985, un projet "jeunes 1985" a été mis sur
pied. Des rencontres régionales ont été organisées pour sa
présentation aux différents responsables des écoles moyennes et
supérieures et aux enseignants et étudiants intéressés. Le bureau
compétent exerçait, pendant cette période, les fonctions de
coordination de cette activité. Par ailleurs, la participation
d'étudiants valdôtains à la phase nationale des travaux sur le
projet "jeunes 1985", qui s'intéressait aussi aux problèmes de la
drogue, avait été réalisée.
En septembre 1985 s'est tenu un cours à l'intention des
enseignants de l'école primaire, organisé une fois encore par le
Bureau de l'éducation à la santé et dont le financement a été
assumé par l'Assessorat de l'Instruction Publique. En novembre 1985
a eu lieu un cours pour les enseignants des écoles moyennes
inférieures, selon les mêmes modalités. En mars 1986 un cours a été
organisé à l'intention des enseignants de l'école "Prosper Duc" de
Châtillon et en décembre 1986 il y a eu un cours d'information pour
les enseignants et les parents des élèves du lycée classique.
Inutile, je crois, de se cacher les difficultés inhérentes à ce
domaine de la prévention contre la drogue. On ne peut oublier que
dans es pays où le fléau de la drogue, depuis plus longtemps que
chez nous, a intéressé l'opinion publique et la communauté,
différentes expériences ont été faites. Malheureusement, il n'est
aucun exemple auquel s'accrocher pour l'appliquer ici d'une manière
positive.
On sait qu'aux Etats Unis certaines tentatives ont été faites,
tout comme dans d'autres pays d'Europe, mais aucune n'a donné de
bons résultats quant à la prévention. Cela ne nous empêche
évidemment pas d'aller de l'avant mais on ne peut nier que le plus
gros problème - permettez-moi ici de formuer un avis personnel - ne
consiste pas dans la recherche d'une série d'activités mais plutôt
de toucher les pays et les producteurs de drogue. Vous savez très
bien que cela est lié à des aspects politiques (je n'ai pas dit de
partis) car dans certains pays le commerce de la drogue sert à
financer guérillas et autres.
Je ne voudrais néanmoins pas vous faire oublier ce que j'ai dit,
à savoir que nous pouvons et devons solliciter les différents
organes pour faire un autre travail, mais n'espérons pas résoudre
le problème s'il n'y a pas une volonté différente par rapport au
problème de fond, qui est celui d'empêcher que l'on ne produise la
drogue.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Il n'y a pas grand chose à ajouter aux
affirmations des Assesseurs, sinon un aspect: étant donné les
difficultés de ce problème, ces derniers temps, face aux événements
que tout le monde connaît, il a été prévu d'avoir une coordination
plus étroite dans les différents secteurs.
C'est, je crois, ce que souhaitaient les conseillers par leurs
diverses prises de position. Au-delà de l'attention portée au
phénomène de la drogue, les Assesseurs ont raison de dire que es
aspects sont différents.
En ce qui nous concerne, en tant qu'Exécutif, nous avons
envisagé de rencontrer les différents comités, créés en vertu de la
loi 685, et suite à ces rencontres, qui feront surgir plusieurs
propositions, nous pourrons prévoir un comité de coordination
susceptible de travailler dans certains secteurs, qui seront
ensuite exploités par les différents assessorats, en fonction de
certaines lignes: par exemple à l'intérieur de l'école et, partant,
les mesures à prendre en matière de santé, de prévention.
Des rencontres ont déjà été organisées avec les comités. Sur la
base du rapport qui sera alors élaboré, des entretiens pourront
avoir lieu avec les commissions compétentes, ou bien un rapport
pourra être soumis à l'attention du Conseil et ce en vue d'une
orientation précise de l'Administration régionale.
Je voudrais encore ajouter que des rencontres ont eu lieu avec
les représentants de l'ordre public; d'autres sont prévues avec les
organes de la Magistrature pour que l'Administration régionale
puisse disposer de certaines données et, partant, renseigner les
familles et se constituer un réseau opérationnel qu'elle n'avait
pas jusqu'à présent.
Telle est ma réponse, on ne peut plus sérieuse, face à un
problème qui ne concerne pas seulement les jeunes, mais aussi les
moins jeunes.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei subito precisare che non
condivido certi atteggiamenti dell'Assessore alla Sanità ed
Assistenza Sociale, il quale, quando non si prepara "la lezione" da
tenere in Consiglio, incomincia ad inventarsi che noi Consiglieri
non lo seguiamo, non lo ascoltiamo, non leggiamo (forse si voleva
riferire a "Il Sole-24 Ore") e che, quindi, parliamo tanto per
parlare.
Però, le iniziative dell'Assessore alla Sanità non sono neanche
a conoscenza de "La Stampa", tant'è che nell'edizione del 15
gennaio 1987, in un articolo a firma di Pietro Cerati, si può
leggere: "La realtà vale molto più di conferenze, filmati e tavole
rotonde. Troppi silenzi vi sono stati finora sulla droga ed il
pericolo è stato sottovalutato dai cittadini. Per il timore di
creare dell'allarmismo si è finito per far passare sotto silenzio
episodi terribilmente emblematici, che potevano dimostrare ai
ragazzi dove conduce l'assuefazione agli stupefacenti".
Quindi, non solo il sottoscritto, o qualche altro Consigliere,
non si è accorto delle attività svolte dall'Assessorato, ma neanche
il quotidiano "La Stampa", che potrebbe essere considerato come
l'organo ufficiale per la diffusione di iniziative importanti, come
appunto quelle relative alla droga. Chiedo quindi all'Assessore
alla Sanità di essere più prudente nelle sue affermazioni. Egli
dice di aver fatto, ma nessuno si è accorto di quello che ha fatto,
tant'è vero che ci sono stati 7 od 8 morti per droga, in questo
ultimo periodo, ma non si è sentito nulla su eventuali campagne
promosse per sensibilizzare l'opinione pubblica sul problema della
droga. Bisogna fare qualche cosa e non si devono sollevare
polemiche intorno ad un problema così importante, come pure non si
deve ricorrere al gioco delle parti.
Noi, come minoranza, abbiamo presentato tutti insieme queste
interpellanze, proprio per porre all'attenzione del Consiglio
regionale, e quindi dell'opinione pubblica, questo grave problema,
visto che ciò non era stato fatto dagli organi competenti. Noi
concordiamo che sia necessario fare qualche cosa, però non siamo
d'accordo con quanto ha proposto il Consigliere Aloisi, che ritiene
opportuno il ripristino della pena di morte. Noi ci consideriamo
molto lontani dalla sua richiesta, però riteniamo necessario fare
qualche cosa perché i giovani si rendano perfettamente conto delle
situazioni in cui potrebbero venirsi a trovare.
Sono d'accordo con il Consigliere Breuvé Lilliana sulla
necessità del ricupero dei tossicodipendenti. Lei ha sollevato un
problema estremamente importante, che merita un'attenta riflessione
da parte nostra, perché è realmente necessario intervenire nel
ricupero totale di coloro che, volontariamente od
involontariamente, possono essere caduti nelle tristi maglie della
droga.
Io mi auguro, quindi, che da questo dibattito emerga finalmente
alla luce del sole il grave fenomeno dell'attuale emergenza nei
confronti del problema della droga e voglio sperare che le autorità
competenti assumano tutti i provvedimenti necessari per poter,
anche se non eliminare del tutto (cosa che ritengo assolutamente
impossibile), almeno diminuire certe situazioni che allarmano la
popolazione.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Io penso che su questo tema tanto
delicato e drammatico, al di là delle varie posizioni od
interpretazioni, sia opportuno, anzi necessario, che tutte le Forze
politiche concordino sul punto essenziale di fare qualche cosa di
costruttivo. Credo che l'azione di ogni Forza politica, ed in
specie di quelle dell'opposizione, che hanno presentato tutte
queste interpellanze, abbia voluto sollecitare l'Amministrazione
regionale a prendere a cuore questo problema, che sta diventando
molto delicato anche nella nostra Regione.
Nel merito di certe dichiarazioni fatte dall'Assessore, specie
in riferimento ai molti dibattiti ed alle molte riunioni su questo
tema, tengo a precisare che nessuno ha messo in dubbio che ciò si
sia realmente verificato, tant'è che il sottoscritto aveva
addirittura evidenziato certe iniziative intraprese
dall'Assessorato. Io ho solo criticato le troppe riunioni, i troppi
dibattiti ed incontri, senza però che si risolvessero i problemi
reali.
La proposta che io mi sono permesso di fare concerne la
creazione di un centro valido per il ricupero dei
tossicodipendenti, nel quale essi abbiano la possibilità, oltre che
di vivere in un ambiente diverso e che li aiuti, grazie alla
collaborazione di personale specializzato, di uscire dal mondo
della droga e di intraprendere un'attività lavorativa.
Il problema più drammatico, forse l'epicentro di tutto il
problema, è appunto il lavoro. Questi giovani, infatti, anche se
aiutati ad entrare nella fase del ricupero, non riescono a
risolvere definitivamente il problema se non trovano
un'occupazione, perché sono destinati a ricadere ancora nella
drammatica situazione dalla quale tentavano di uscire. Inviterei
quindi la Giunta ad analizzare a fondo questo aspetto, che tende a
prestare attenzione al ricupero, accompagnato, però, da una
attività lavorativa, perché solo così si riuscirà ad alleviare il
problema.
Nel merito della pena di morte, debbo precisare di non aver
fatto nessuna proposta del genere in quest'aula. Ho solo ricordato
che noi, come Movimento Sociale Italiano, abbiamo proposto, a
livello nazionale, la pena di morte per i grandi spacciatori di
droga. Noi siamo convinti che, per arginare questo drammatico
fenomeno, bisogna arrivare a dei rimedi estremi e quindi
condividiamo, e ce ne siamo fatti promotori, la proposta della pena
di morte per i grandi spacciatori, perché siamo convinti che solo
così si riuscirà a ridurre questa drammatica piaga dell'era
moderna. Grazie.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Il Presidente mi consentirà di fare una
piccola osservazione sull'intervento di questa mattina del
Consigliere Aloisi, anche se la sua parziale ritrattazione, testé
fatta, mi dà ampiamente ragione.
Credo che tutti si rendano conto che non si può scherzare su
questo tema e, soprattutto, non si possa scherzare sul diritto alla
vita, nel senso che la proposta della pena di morte è una realtà
che va al di là di ogni senso. Io credo che i grandi spacciatori di
droga debbano essere colpiti pesantemente, ma sempre nel rispetto
delle regole democratiche, che, per fortuna, in Italia e, per i
francofili, anche in Francia dopo l'avvento di Mitterand sono ormai
un diritto acquisito (mi riferisco, ovviamente, al diritto a non
essere uccisi dai propri simili).
Nel merito dell'interpellanza, vorrei fare alcune osservazioni,
perché mi sembra che tutti i problemi della Sanità, toccati dalla
mia interpellanza, siano stati confermati dall'Assessore.
Innanzitutto, ci siamo resi conto che effettivamente mancano le
strutture ed i servizi di cura e riabilitazione per i
tossicodipendenti, tant'è che si intende realizzare un programma
per superare questo problema. Questo è positivo. Tuttavia, abbiamo
anche sentito dire che la Commissione, che dovrebbe aiutare il
politico a svolgere questo compito, è in realtà inefficiente,
perché non ha dato risposte e neppure indicazioni, accetta
supinamente la legge del più forte, e cioè le circolari del
Ministero, e non è capace di produrre assolutamente niente. Questo
è un fatto grave! Io credo che tutti dobbiamo meditare un pochino
sul funzionamento di questa Commissione.
Vorrei sottolineare che questa mattina l'Assessore ci ha
confermato che mancano gli operatori idonei alla costituzione di
questi centri e, quindi, si è obbligati a rivolgersi a delle
strutture private o comunque a cooperative di volontari, ma mancano
gli operatori anche per la programmazione, per i piani di
intervento e mancano, in ogni caso, operatori all'altezza di questo
difficile problema.
È importante riconoscere che oggi le strutture psichiatriche
presenti in Valle d'Aosta non sono più in grado di sopportare
l'enorme carico di lavoro e che è necessario giungere a tappe
forzate ad una specie di territorializzazione del servizio, con il
rafforzamento dei centri di igiene mentale territoriali, che
facciano capo all'Unità operativa di psichiatria, ma che abbiano
anche una loro specifica funzione. Inoltre, se saremo obbligati a
stipulare convenzioni con delle strutture private, dovremo
necessariamente identificare chi sarà preposto al controllo
qualitativo di tali strutture.
Giustamente, infatti, questa mattina il Consigliere Mafrica
diceva che noi abbiamo un elenco di 146 strutture, ma non abbiamo
alcuna indicazione su quelle che possono essere considerate valide.
Le strutture devono essere controllate proprio per evitare
scadimenti di qualità che, specie in questi casi, sarebbero
estremamente deleteri. Pertanto, dobbiamo predisporre delle
strutture territoriali di primo "accueil" (che spero possano essere
menzionate nel Piano sanitario) in grado di fare degli interventi
di controllo sulle strutture riabilitative ed eventualmente di
disintossicazione acuta.
Si sono fatte diverse osservazioni che meriterebbero, forse, una
più ampia discussione che, però, non è il caso di fare per mancanza
di tempo. Ricordo, tuttavia, la questione dell'anonimato, che è
stata gestita dall'Assessore in un modo un pò incerto, perché da un
lato dice (ed è vero) che i datori di lavoro assumono dei
lavoratori quando non sanno che sono dei tossicodipendenti e ne
scoprono così le grandi qualità lavorative; non li assumono,
invece, quando sanno che si tratta di tossicodipendenti. Dall'altro
lato, però, dice: "Abbiamo pensato, tra le varie ipotesi, di
riservare una quota di determinati lavori ai tossicodipendenti".
Vogliamo forse creare delle graduatorie con punteggi di precedenza
per tossicodipendenti?
Io credo che occorra prestare grande attenzione alla questione
dell'anonimato, perché questa è una condizione essenziale per la
riuscita dell'intervento di ricupero nei confronti del
tossicodipendente. Io credo che nell'avanzare delle proposte
occorra essere estremamente decisi nel difendere in modo strenuo
l'anonimato, perché è l'unico punto a nostro favore per il successo
del tentativo.
Non mi è piaciuto molto l'intervento dell'Assessore alla
Pubblica Istruzione, perché, a mio parere, pur non contenendo nulla
di negativo, non fa sapere al Consiglio che la scuola, e chi la
dirige e la indirizza, dovrebbe dimostrare più coraggio. Eppure,
dai nostri Assessori dovremmo sentire più spesso, qui in Consiglio,
simili sollecitazioni. Infatti, non spetta solo alle famiglie
assumersi, volenti o nolenti, il coraggio di affrontare certe
situazioni, ma questo compito spetta anche all'istituzione
pubblica.
A me sembra che oggi, chi governa, dirige ed indirizza la
scuola, e cioè l'I.R.R.S.A.E., non abbia il coraggio di affrontare
questo tema con serietà, andando anche oltre le indicazioni
presenti nelle varie circolari, per cercare terreni nuovi e più
incisivi. Rivolgo all'Assessore un appello affinché, quando si
fanno questi piani o si avviano simili iniziative, solleciti un pò
tutti ad operare con maggiore serietà.
Mi auguro di non avere mai un figlio tossicodipendente, anche se
non posso escluderlo, tuttavia vorrei davvero sentire che la scuola
e la pubblica amministrazione, nel momento in cui verranno a
contatto con mio figlio, faranno tutto il possibile (del resto
anch'io, da parte mia, cercherò di fare tutto il possibile), perché
egli non incorra in quella tragica fatalità. Sarebbe certamente
negativo e deleterio venire a sapere che non si è fatto sino in
fondo quanto si sarebbe potuto fare.
Termino ricordando che non possono che essere totalmente
condivise le dichiarazioni del Presidente della Giunta e, se
saranno messe in atto, si otterranno sicuramente i risultati
sperati.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
Il nostro Gruppo per circa 3 anni ha
presentato interpellanze e mozioni su questo tema e si è dichiarato
sempre insoddisfatto delle risposte avute dalla Giunta. Riconosco,
però, che oggi dobbiamo dichiarare la nostra soddisfazione per le
risposte fornite ai quesiti dell'interpellanza. Mi pare di aver
capito che, dopo una sottovalutazione del fenomeno, fatta in
passato, ci sia oggi, da parte della Giunta intesa nel suo
complesso, un approccio diverso a questo problema ed anche un
metodo più giusto di procedere.
Attraverso la nostra interpellanza, e senza entrare nel merito
dei tipi di intervento da attuare, noi avevamo chiesto che si
superassero gli interventi di carattere settoriale, effettuati sia
dagli Assessorati che da altri enti istituzionali o privati, per
giungere ad un coordinamento unitario effettuato dalla massima
carica e cioè dal Presidente della Giunta. Non solo l'Assessore
Voyat ha riconosciuto che, sotto questo aspetto, c'è stata una
carenza di coordinamento negli interventi fatti finora, ma il
Presidente della Giunta ha riconosciuto anche la necessità della
creazione di questo comitato di coordinamento dei vari
interventi.
Sotto questo aspetto, quindi, noi ci dichiariamo soddisfatti,
perché pensiamo che si tratti del primo passo importante per
muoversi in modo diverso e per affrontare il problema in un modo
corretto.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Anche noi riteniamo che l'azione finora
svolta dalla Giunta in questo campo sia stata insufficiente e che,
soltanto adesso, dopo anni di ritardo, si cominci ad affrontare il
problema con maggiore serietà.
Voglio fare un esempio. Se una parte importante della
popolazione di Aosta si pronuncia pubblicamente contro
l'insediamento in un quartiere di una struttura che serve per il
ricupero sociale dei giovani, ciò significa che l'informazione
giunta ai cittadini di Aosta, su questo argomento, non è stata
adeguata.
Ma ci sono anche altri aspetti. L'Assessore dice: "Noi abbiamo
un elenco di 146 comunità." Assessore, io ne ho addirittura uno in
cui ce ne sono ben 287. Se vuole glielo fornisco. L'elenco di 146
comunità non significa assolutamente niente, perché, per valutarne
una sola, come prescritto dalla legge, abbiamo fatto un dibattito
in Consiglio.
Ma di quali elementi dispone la Giunta regionale per valutare la
qualità del servizio prestato da queste 146 comunità? Questo elenco
può somigliare ad una specie di elenco telefonico delle comunità e
non è certamente un elenco ragionato e vagliato da organismi che
possano dirci: "In queste 10 comunità possiamo mandare con
tranquillità i ragazzi della Valle d'Aosta, perché di esse siamo
sufficientemente sicuri". Si è verificato, infatti, il caso di un
gran numero di ragazzi della Valle d'Aosta che è stato mandato
nelle comunità Narconon, che però si sono rivelate del tutto
inadeguate.
Per quanto concerne altri argomenti, posso dire che è vero che
da qualche tempo sembra che la Giunta si sia orientata verso la
realizzazione di un centro di primo accoglimento o di prima
accoglienza, come si preferisce. Assessore, questo non è certamente
un merito suo, perché già nel convegno di due anni fa, promosso
dalla Consulta femminile, questa opportunità era stata sottolineata
da relatori, che erano venuti da numerosi centri dell'alta Italia e
che avevano esemplificato che cosa si faceva presso di loro.
Credo che si debba dare atto che è stata l'Associazione dei
familiari dei tossicodipendenti che, in modo lodevole, ha
sollecitato l'Amministrazione ad intervenire in tal senso ed io
ritengo giusta la risposta positiva che la Regione vuole dare a
tale richiesta.
Continuiamo a nutrire ancora una preoccupazione, che si
ricollega a quella già ricordata prima dal Consigliere Sandri. Se,
infatti, la struttura pubblica non prepara del personale idoneo,
non solo dal punto di vista professionale, ma anche
psicologicamente disponibile ad affrontare questi problemi,
l'affidare ai privati, sia le comunità terapeutiche che il centro
di prima accoglienza, può apparire come un tentativo di scaricarsi
del problema.
Noi crediamo, invece, che l'Amministrazione regionale, l'U.S.L.
e tutte le altre strutture pubbliche, debbano avere, rispetto a
questo problema, una capacità di coordinamento e di controllo molto
più efficaci di quelle manifestate fino ad oggi. È palese a tutti,
infatti, che questo problema ha assunto, anche in Valle d'Aosta,
dimensioni veramente preoccupanti.
Si costruisca pure questo edificio, però, si veda bene con quali
strutture, con quali figure professionali e con quali capacità ci
si insedierà poi al suo interno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK