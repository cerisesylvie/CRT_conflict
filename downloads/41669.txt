Consiglio Regionale della Valle d'Aosta - Oggetto del Consiglio n. 803 del 10 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 803 del 10 luglio 2019 - Resoconto
OGGETTO N. 803/XV - Interrogazione: "Rimozione di telecamere
presso la struttura sede dell'INVA".
Distort (Presidente) -
Passiamo al punto successivo
all'ordine del giorno: il punto n. 9. La parola al Presidente
Fosson.
Fosson (PNV-AC-FV) -
Occorre premettere che la struttura
a cui si fa riferimento in questa interrogazione è di proprietà di
Autoporto e che INVA occupa, sulla base di un contratto di
locazione, parte di tale struttura insieme al Dipartimento
regionale Innovazione e Agenda digitale.
Rispetto alle domande, INVA e il citato Dipartimento
dell'Amministrazione regionale ci hanno comunicato quanto segue:
"
Nell'immobile erano sì presenti negli spazi comuni (corridoi,
passaggi e scale) una serie di videocamere facenti parte di un
impianto di videosorveglianza di proprietà e sotto la
responsabilità della società proprietaria dell'immobile, che è
appunto Autoporto, e alla quale né INVA, né Regione hanno mai avuto
accesso. Tale impianto era già presente al momento
dell'insediamento degli uffici dell'INVA e dell'Amministrazione
regionale presso la Torre delle comunicazioni, ma non è mai stato
attivato. INVA sin dal principio ha invitato Autoporto a farsi
carico dell'impianto in quanto facente parte integrante degli
impianti locati, ma a tali richieste Autoporto non ha mai dato
corso, limitandosi a tenerlo spento, quindi non hanno mai
funzionato queste telecamere.
A seguito dell'entrata in vigore del Regolamento UE 679/2016,
si è fatta ancora più urgente la necessità che tale impianto
venisse preso in gestione non potendo più essere mantenuto nello
stato in cui era, installato ma spento, perché tale aspetto
comportava una problematica dal punto di vista del diritto. È stata
quindi richiesta e convocata una riunione tra i responsabili della
protezione dei dati di Autoporto, INVA e Regione, tenutasi in data
3 maggio, per valutare le possibili alternative su come procedere
al fine di non contravvenire a quella normativa citata prima. In
tale occasione è stata ribadita da Autoporto la necessità di
prendere in carico tale impianto alla luce degli approfondimenti
normativi del regolamento UE 679/2016 citato prima sui
provvedimenti sulla videosorveglianza dell'Autorità di controllo e
sulla direttiva dell'Ispettorato nazionale del lavoro n. 5 del 19
febbraio 2018, oppure in alternativa di dismetterlo, come
prospettato dalla stessa Autoporto, in modo da non incorrere in
possibili sanzioni da parte dell'autorità di controllo.
Il 3 giugno scorso INVA e il Dipartimento Innovazione e
Agenda digitale hanno congiuntamente chiesto ad Autoporto di
rimuovere quelle telecamere in questione, che non avevano mai
funzionato. Il 5 giugno Autoporto ha riscontrato positivamente la
richiesta e le telecamere sono state rimosse tra il 10 e l'11
giugno scorso.
Tutti i costi di rimozione sono stati quindi
sostenuti da Autoporto, come quelli di
installazione
"
.
Non è certo una bella storia di collaborazione, ma sono state
tolte delle telecamere che non hanno mai funzionato.
Presidente -
Per la replica, la parola al collega
Manfrin.
Manfrin (LEGA VDA)
- Mi ha fatto piacere sapere che lei
parla di Autoporto come fosse un'entità estranea di cui non abbiamo
alcuna contezza. "La struttura è di proprietà di Autoporto, noi non
c'entriamo nulla e quindi va bene così", mi spiace, Presidente, ma
non funziona in questa maniera. Su Autoporto, come ben sa, abbiamo
anche voce in capitolo, se non sbaglio. Il punto quindi è questo:
si è installato un impianto di videocamere e di sorveglianza
all'interno di una struttura, non mi ha detto con quali costi,
eppure si dovrebbe sapere, quando è stato installato...
(interruzione del Presidente della Regione, fuori
microfono)
... come no? Nella mia interrogazione c'è scritto: "
quali
siano stati i costi di installazione e quelli di rimozioni
", è
al punto 3, io so leggere, non so lei... io glielo ho
chiesto...
(nuova interruzione del Presidente della Regione, fuori
microfono)
... lei mi potrebbe rispondere, visto che lei sa leggere, ma mi
dice che non glielo ho scritto. Le ho chiesto i costi di
installazione e di rimozione, lei non mi ha detto niente, però mi
ha detto che le aveva installate Autoporto. Allora, Presidente, se
si decide di fare un lavoro all'interno di una struttura, io credo
che anche prima che venissero emanate le direttive europee ci fosse
l'obbligo, per esempio, di accordarsi con i sindacati per la
videosorveglianza interna, questo è stato fatto eventualmente
quando c'era questa struttura? Non credo, altrimenti non si sarebbe
arrivati a questo punto. La soluzione quindi è che... lei ci dice
che queste telecamere sono state installate, non sono mai state
utilizzate e poi sono state addirittura rimosse. Io non ho capito
neanche la
ratio
della rimozione: se le telecamere non
funzionano, tendenzialmente il problema non sussiste, magari questo
non corrisponde a verità, però se le telecamere non funzionano,
diciamo che il problema di
privacy
non esiste. Il problema
è: se io investo di soldi per installare delle telecamere, queste
telecamere avranno una funzione, e poi le rimuovo, a me non pare
proprio una mossa furba, ma anche economicamente vantaggiosa, e mi
pare che le sue risposte, da questo punto di vista, siano
particolarmente deficitarie.
Presidente, se vuole, glielo annuncio già adesso, magari faccio
un'altra interrogazione nel prossimo Consiglio e le scrivo: "
la
società Autoporto ha installato e poi rimosso...
". Se le scrivo
così sull'interrogazione lei mi risponde, Presidente, sui costi di
installazione e rimozione?
(nuova interruzione del Presidente della Regione, fuori
microfono)
... bene, perfetto, così nel prossimo Consiglio scopriremo
finalmente l'arcano su chi le aveva installate e su quanto sono
costate.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK