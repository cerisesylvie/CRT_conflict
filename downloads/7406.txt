Consiglio Regionale della Valle d'Aosta - Oggetto del Consiglio n. 1909 del 20 marzo 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1909 del 20 marzo 1986 - Resoconto
OGGETTO N. 1909/VIII - ORDINE DEI LAVORI.
PRESIDENTE
: Ha chiesto di parlare il Consigliere Torrione
per mozione d'ordine, ne ha facoltà.
TORRIONE (P.S.I.):
Ho constatato che l'ora è tarda e che
abbiamo argomenti piuttosto ponderosi all'ordine del giorno ancora
da discutere, perciò, visto che in mezz'ora non riusciamo ad
esaurire la discussione, proporrei di rinviare la proposta di legge
a oggi pomeriggio alle 16.
PRESIDENTE
: Si era concordato in linea di massima di
terminare i lavori nella mattinata, quindi pensavo di proseguire i
lavori per evitare di tornare nel pomeriggio, ma spetta al
Consiglio decidere.
Ha chiesto di parlare il Consigliere Aloisi, ne ha facoltà.
ALOISI (M.S.I.):
Ritengo che su un fatto di tale
importanza qual'è la presentazione di tre mozioni inerenti la
citazione della Corte dei Conti ci voglia da parte della
maggioranza, della Giunta e delle forze di opposizione un certo
criterio di responsabilità; non si può limitare questo dibattito a
mezz'ora.
Il Consiglio è stato convocato per due giorni ed è giusto che
riprenda alle ore 16 per dibattere quei temi di carattere
prettamente politico che hanno una certa rilevanza anche nei
confronti dell'opinione pubblica e nei confronti del tema oggetto
di discussione. Mi pare che sia riduttivo il voler continuare
adesso, oppure rimandare al prossimo Consiglio.
PRESIDENTE
: Devo ricordare al Consigliere Aloisi che
proprio a lui chiesi di terminare i lavori in mattinata, ricevendo
il suo assenso.
Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.):
Penso che il Presidente del
Consiglio (al quale non voglio insegnare niente, me ne guarderei
bene!) di fronte ad una proposta di rinvio debba sottoporla a
votazione; dipenderà poi dal Consigliere Torrione se vorrà
illustrare la legge che ci ha presentato in Consiglio.
PRESIDENTE
: Ha chiesto di parlare il Consigliere
Beneforti, ne ha facoltà.
BENEFORTI (D.C.):
Dicevo di continuare in mattinata, ma
nessuno vuole limitare il dibattito e, per quanto ci riguarda come
maggioranza, non vogliamo limitare proprio niente: si vada avanti e
si concluda il Consiglio nel limite del possibile.
Questa legge è stata iscritta solo per decorrenza di termini, ma
doveva essere ridiscussa in Commissione, pertanto pensavamo che si
sarebbe potuta rinviare.
Sul discorso delle mozioni siamo disponibili a discuterle tutto
il tempo necessario.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Farei un'altra proposta
alternativa: rinviamo le tre mozioni al prossimo Consiglio o
perlomeno io come sottoscrivente di una di esse sono d'accordo a
rinviarla al prossimo Consiglio.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Credo che il Presidente potrebbe, per
fare una valutazione, chiedere quanti intendono prendere la parola
sulle mozioni. Abbiamo una ventina di minuti ancora.
PRESIDENTE
: C'è stata una proposta di rinvio avanzata dal
Consigliere Torrione, sono intervenuti Consiglieri in favore e
contro; non credo che sia decoroso per il Consiglio chiedere qui in
una aula pubblica quanti sono coloro che vogliono parlare e coloro
che non lo vogliono, perchè ognuno è libero di parlare quando e
come vuole.
Pertanto pongo in votazione la proposta di rinvio al
pomeriggio:
ESITO DELLA VOTAZIONE
Presenti 28
Votanti 28
Favorevoli 11
Contrari 17
Il Consiglio non approva
PRESIDENTE
: I lavori proseguono. Ieri sera alla
televisione c'è stato un giornalista che si è permesso di dire che
il Consiglio ha avuto termine per tempo, perchè i Consiglieri
volevano andarsi a vedere la partita: io l'ho trovata una cosa
piuttosto scandalosa, quindi facciamo le cose come si deve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK