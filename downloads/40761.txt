Consiglio Regionale della Valle d'Aosta - Oggetto del Consiglio n. 84 del 26 settembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 84 del 26 settembre 2018 - Resoconto
OGGETTO N. 84/XV - Ordine dei lavori. Iscrizione all'ordine
del giorno di un oggetto.
Fosson (Président)
- En présence de trente-deux
Conseillers, je déclare ouverte la séance du Conseil. Point n° 1 de
l'ordre du jour.
La parole au conseiller Marquis.
Marquis (AC-SA-PNV) -
Ho chiesto la parola per
rendicontare sinteticamente i lavori svolti ieri in commissione. È
stato un pomeriggio di confronto intenso su un tema particolarmente
delicato. Si è affrontata la tematica del Casinò con una serie di
audizioni che hanno visto coinvolti i sindaci del territorio, che
ci hanno manifestato le loro preoccupazioni e le loro suggestioni
riguardo a questo delicato tema. Nella seconda parte della riunione
abbiamo audito l'assessore Aggravi e, a seguire, la
governance
. È emerso ancora un quadro di indeterminatezza
della situazione a quattro giorni di distanza dall'assemblea dei
soci. A fronte di questo, tenuto conto che è importante definire
una linea politica, il collega Baccega, ha fatto richiesta alla
commissione di fare una valutazione, d'introdurre un punto
all'ordine del giorno su questo argomento nella seduta odierna del
Consiglio regionale. La commissione ha fatto le sue valutazioni e
ha condiviso all'unanimità di farsi portavoce di questa proposta
alla Conferenza dei Capigruppo, che è l'istituto che ha la potestà
di decidere, pertanto, Presidente, sono a chiederle una breve
sospensione della seduta per una riunione della Conferenza dei
Capigruppo.
Presidente -
Sospendo i lavori per una riunione della
Conferenza dei Capigruppo.
La seduta è sospesa dalle ore 9:09 alle ore 10:42
.
Fosson (Presidente) -
Riprendiamo i lavori. Nella
riunione della Conferenza dei Capigruppo si è deciso d'inserire una
discussione sulla situazione del Casinò e di contingentare la
discussione in 20 minuti d'intervento per ogni gruppo politico, con
l'impegno di finire in mattinata. Gli altri argomenti del Consiglio
verranno ripresi nel primo pomeriggio. Pongo in votazione questa
variazione dell'ordine del giorno con l'introduzione di
quest'argomento. La parola al consigliere Mossa.
Mossa (M5S) -
Chiedo il voto segreto.
Presidente -
Non si può sulle questioni procedurali,
consigliere Mossa. Pongo quindi in votazione l'iscrizione ai lavori
della seduta odierna dell'argomento proposto dalla Conferenza dei
Capigruppo. La votazione è aperta. La votazione è chiusa.
Presenti: 34
Votanti: 34
Favorevoli: 30
Contrari: 4
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK