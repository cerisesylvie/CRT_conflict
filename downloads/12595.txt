Consiglio Regionale della Valle d'Aosta - Oggetto del Consiglio n. 3511 del 30 giugno 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3511 del 30 giugno 1992 - Resoconto
OGGETTO N. 3511/IX Riapprovazione con modificazioni della
legge regionale: "Disciplina dei controlli sugli atti degli enti
pubblici".
Presidente
Ai sensi del secondo comma dell'articolo 70
del Regolamento interno del Consiglio vengono poste ai voti le
modificazioni agli articoli 1, 4, 6, 7, 8, 17, 18, 19, 25, 37 e 38.
Per la votazione è prevista la maggioranza qualificata. Ha chiesto
di illustrare la legge regionale il Presidente della Giunta
regionale Lanivi, ne ha facoltà.
Lanivi (GM)
Si tratta della riapprovazione, con
modifica, della legge che questo Consiglio regionale aveva
approvato il 4 ottobre 1991 e che il Presidente della Commissione
di Coordinamento ha rinviato non vistata in data 9 novembre 1991.
La Commissione Consigliare Permanente Istituzioni e Autonomia ha
preso in esame questa proposta di legge il 18 maggio 1992 e
unanimemente ha concordato di riapprovare con modificazione il
provvedimento legislativo e quindi la Giunta propone la
riapprovazione con le modificazioni che la Commissione credo
unanimemente abbia approvato.
Presidente
Ha chiesto di parlare il Consigliere Louvin,
ne ha facoltà.
Louvin (UV)
Monsieur le Président, Messieurs les
collègues, nous nous sommes déjà penchés longuement sur la loi qui
devra régler les contrôles sur les actes des collectivités locales.
Nous ne referons pas aujourd'hui tout le débat qui avait eu lieu
dans cette salle il y a quelque mois. Cependant il me parait
indispensable de rappeler quels sont les critères sur la base
desquels la Commission compétente a voulu modifier, remanier
partiellement le texte qui avait été approuvé au début.
Avant de le faire, je voudrais cependant remercier soit le
collègue Ricco qui avait sérieusement collaboré à la mise au propre
des nouveaux textes, soit tous les composants de la I Commission
qui ont bien voulu dédier de nombreuses heures à la discussion de
ce projet de loi.
Il nous parait utile de rappeler que nous avons, dans cette
matiè-re, une compétence concourante, donc une compétence qui
permet à l'Etat d'établir les principes généraux, les critères et
les moda-lités générales qui doivent être le point de repère pour
orienter notre propre pouvoir législatif régional. C'est donc sur
la base de cette considération que nous avons cru opportun
d'accueillir certains reliefs qui étaient énoncés dans la lettre du
Président de la Commission de Coordination, tandis que pour
d'autres nous avons estimé que le contrôle devenait peut-être un
peu trop pointu et qu'il y avait parfois la tendance à considérer
comme normes générales, normes de principe, certaines dispositions
qui étaient à notre avis plutôt des dispositions de détail.
Nous avons également cru bon garder, autant que possible, notre
propre pouvoir discrétionnaire législatif dans la matière pure et
simple des contrôles, alors que là où il s'agissait plutôt d'une
matière différente, c'est à dire celle de l'organisation interne
des pouvoirs locaux, des collectivités locales, notamment pour ce
qui a trait à l'approbation de délibérations et à toutes les autres
procédures, nous avons cru bon respecter la compétence qui demeure
encore à l'Etat en cette matière.
C'est donc sur la base de ces considérations que nous allons
procéder à un examen global de la loi, nous avons par là cru utile
accueillir notamment certaines remarques concernant la procédure
d'élection de la Commission régionale de Contrôle tandis que, pour
ce qui est de la composition, nous avons gardé les dispositions qui
avaient été établies par le Conseil régional au mois d'octobre de
l'année dernière. Nous avons également cru utile de nous conformer
aux principes généraux établis en matière d'incompatibilité par la
loi 142 de 1990, s'agissant là d'une question qui a trait notamment
à l'exercice des droits des citoyens à participer aux fonctions
publiques.
Il est également utile, d'après la Commission compétente, de
modifier légèrement le
quorum
qui permet à la minorité de
saisir les délibérations adoptées par le Gouvernement de la
Commune, par la Junte Municipale, afin de ne pas trop limiter les
droits de la minorité à l'intérieur de ces mêmes organes. Nous
avons également cru utile de nous conformer aux dispositions
générales en matière de publication des lois et de publication,
pardon, des actes administratifs, puisque nous n'avons pas dans
cette matière une compétence spécifique.
Une innovation majeure par rapport au texte qui avait été livré
par ce Conseil l'année dernière, concerne enfin les Unités
Sanitaires Locales là où nous avons estimé utile de nous conformer
aux dispositions de loi qui ont reconduit au Gouvernement régional,
et non plus à un organe de contrôle
ad hoc,
l'examen de
certaines délibérations de l'Unité Locale de Santé.
Les collègues, notamment le Président de la Commission et le
Conseiller Ricco, pourront peut-être ajouter quelque chose à ce
rapport par lequel la Commission unanime demande de mettre en
votation les articles à modifier, ceux qui ont déjà été rappelés
par le Président du Conseil régional et également de mettre en
votation l'ensemble de la loi afin qu'elle soit réadapté par ce
Conseil.
Presidente
Dichiaro aperta la discussione generale. Ha
chiesto la parola il Consigliere Ricco.
Ricco (DC)
Mi auguro che il disegno di legge in
discussione venga approvato con una certa urgenza per mettere in
grado la CO.RE.CO. della Valle d'Aosta di funzionare bene e di
eliminare così il notevole arretrato che s'è venuto a formare.
Ringrazio il collega Louvin per l'ulteriore impegno che ha profuso
negli ultimi tempi nel mettere a punto il disegno di legge anche a
seguito dei rilievi formulati dalla Commissione di Coordinamento.
Grazie.
Presidente
Dichiaro chiusa la discussione generale. Si
passa all'esame dell'articolato. Do lettura dell'articolo
1:
Articolo 1 Svolgimento delle funzioni regionali di
controllo
1. La Regione esercita, nell'ambito del proprio territorio e nei
limiti, con le modalità e a mezzo dell'organo di controllo previsto
dalla presente legge, le funzioni di controllo ad essa attribuite
dall'articolo 43 dello Statuto speciale per la Valle d'Aosta nei
confronti dei comuni, delle comunità montane, dei Consorzi dei
comuni, delle Consorterie e loro Consorzi, del Consorzio regionale
per la pesca, del Comitato regionale per la caccia, delle Aziende
di promozione turistica, delle istituzioni pubbliche di assistenza
e beneficienza, dell'Istituto autonomo case popolari, dell'Istituto
regionale Bartolomeo Gervasone, dell'Institut valdôtain de
l'artisanat typique nonché degli enti locali disciplinati dalla
legge regionale o statale.
2. Le norme della presente legge si applicano anche ai controlli
sugli atti degli enti locali inerenti a funzioni delegate.
Presidente
Pongo in votazione l'articolo 1:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente Do lettura dell'articolo 4:
Articolo 4 Scelta ed elezione dei componenti la
Commissione
1. I componenti effettivi, eletti dal Consiglio regionale,
devono essere scelti, uno per categoria, fra i cittadini iscritti
nelle liste elettorali dei comuni della Valle d'Aosta, residenti
nella regione da almeno tre anni, appartenenti alle seguenti
categorie:
a) un esperto in materie giuridico-amministrative in possesso
della laurea in giurisprudenza;
b) un esperto in materie economico-finanziarie in possesso della
laurea in economia e commercio;
c) uno scelto tra chi abbia ricoperto per almeno cinque anni la
carica di parlamentare nazionale, di consigliere regionale, di
sindaco o di componente della Commissione regionale di controllo
sugli atti degli enti locali;
d) uno scelto tra i funzionari in quiescenza dello Stato, della
Regione Valle d'Aosta, dei comuni e degli altri enti locali e
pubblici con qualifica non inferiore a quella di dirigente, vice
dirigente od equiparata;
e) uno scelto tra i segretari comunali in quiescenza.
2. I membri supplenti devono avere gli stessi requisiti di cui
al comma uno.
3. Il Consiglio regionale elegge, a maggioranza assoluta dei
suoi componenti, entro sessanta giorni dalla data di elezione del
Consiglio stesso, in due votazioni separate, i componenti effettivi
ed i componenti supplenti. In entrambe le elezioni almeno uno degli
eletti deve essere designato dalla minoranza.
Presidente
Pongo in votazione l'articolo 4:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Do lettura dell'articolo 6:
Articolo 6 Incompatibilità
1. Non possono far parte della Commissione:
a) il parlamentare europeo, il senatore e il deputato eletti
nella regione;
b) i Consiglieri regionali della Valle d'Aosta;
c) i consiglieri dei comuni della Regione e gli amministratori
degli altri enti soggetti al controllo della Commissione;
d) coloro che si trovano nelle condizioni di ineleggibilità alle
cariche di cui alle lettere b) e c);
e) i dipendenti e i contabili della Regione e degli enti
soggetti al controllo della Commissione nonché i dipendenti dei
partiti presenti nei consigli degli enti locali della regione;
f) coloro che ricoprono incarichi direttivi o esecutivi nei
partiti o movimenti politici a livello regionale o nazionale;
g) i componenti di altro comitato regionale di controllo o delle
sezioni di esso;
h) coloro che prestano attività di consulenza o di
collaborazione presso la Regione o enti sottoposti al controllo
regionale;
i) coloro che hanno parte, direttamente o indirettamente, in
esazioni, servizi, somministrazioni ed appalti dei comuni e degli
altri enti soggetti al controllo o in società, imprese, aziende ed
istituti sovvenzionati dai comuni e/o dagli enti stessi;
l) coloro che hanno liti pendenti con i comuni e con gli altri
enti soggetti al controllo;
m) coloro che avendo un debito liquido ed esigibile nei
confronti dei comuni e degli altri enti soggetti al controllo siano
stati legalmente messi in mora.
Presidente
Pongo in votazione l'articolo 6:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Do lettura dell'articolo 7:
Articolo 7 Sede della Commissione
1. La Commissione ha sede in Aosta, presso la Presidenza della
Giunta regionale.
2. Per l'esercizio delle sue funzioni la Commissione si avvale
del Servizio rapporti con gli enti locali, gestione segretari
comunali e affari d culto della Presidenza della Giunta regionale
e, in caso di necessità, degli altri servizi ed uffici regionali, i
cui funzionari possono essere chiamati a riferire alla
Commissione.
Presidente
Pongo in votazione l'articolo 7:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Do lettura dell'articolo 8:
Articolo 8 Durata del mandato della Commissione, permessi,
aspettative
1. Il Consiglio regionale procede all'elezione dei componenti la
Commissione entro il sessantesimo giorno dalla data delle elezioni
del Consiglio regionale.
2. La Commissione resta in carica per la durata della
legislatura e cessa dal mandato con l'insediamento della nuova
Commissione, che deve avvenire entro trenta giorni dall'elezione di
suoi componenti.
3. Ai componenti la Commissione si applicano le norme relative
ai permessi e alle aspettative previste per gli amministratori
locali.
Presidente
Pongo in votazione l'articolo 8:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Do lettura dell'articolo 17:
Articolo 17 Atti dei comuni soggetti a controllo
1. Sono soggette al controllo preventivo di legittimità:
a) le deliberazioni che la legge riserva ai Consigli comunali
nonché quelle della Giunta che il Consiglio o la Giunta stessa
intendono, di propria iniziativa, sottoporre alla Commissione;
b) le deliberazioni di competenza delle Giunte quando un terzo
dei consiglieri nei comuni nei quali si vota con il sistema
maggioritario, con richiesta scritta e motivata, le ritenga viziate
di incompetenza o assunte in contrasto con atti fondamentali del
Consiglio;
c) le deliberazioni di competenza delle Giunte nelle materie
sottoelencate quando un terzo dei consiglieri nei comuni nei quali
si vota con il sistema proporzionale ovvero un quinto dei
consiglieri nei comuni nei quali si vota col sistema maggioritario
ne facciano richiesta scritta e motivata con l'indicazione delle
norme violate:
1) acquisti, alienazioni, appalti, convenzioni ed in generale
tutti i contratti;
2) contributi, indennità, compensi, rimborsi ed esenzioni ad
amministratori, a dipendenti o a terzi;
3) assunzioni, stato giuridico e trattamento economico del
personale.
2. Le deliberazioni di cui alle lettere b) e c) del comma uno
sono sottoposte a controllo nei limiti delle illegittimità
denunciate.
3. Non sono soggette al controllo le deliberazioni meramente
esecutive di altre deliberazioni.
Presidente
Pongo in votazione l'articolo 17:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Do lettura dell'articolo 18:
Articolo 18 Atti degli altri enti soggetti a
controllo
1. Sono soggetti al controllo di legittimità secondo le modalità
previste dalla presente legge i seguenti atti degli enti di cui
all'articolo 1 diversi dai comuni:
a) bilancio preventivo, variazioni allo stesso e conto
consuntivo;
b) statuto;
c) regolamenti;
d) atti istitutivi di forme collaborative con enti pubblici o
privati;
e) atti di organizzazione degli uffici;
f) atti di disposizione del patrimonio;
g) acquisti, alienazioni, appalti, convenzioni ed in generale
tutti i contratti;
h) atti concernenti la pianta organica, lo stato giuridico e il
trattamento economico del personale.
2. Non sono soggette a controllo le deliberazioni meramente
esecutive di altre deliberazioni.
3. Gli atti delle Aziende di promozione turistica sono soggetti
a controllo di legittimità nei limiti indicati dall'articolo 17
della legge regionale 29 gennaio 1987, n. 9 (Riforma
dell'organizzazione turistica della Regione).
Presidente
Pongo in votazione l'articolo 18:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Do lettura dell'articolo 19:
Articolo 19 Pubblicazione degli atti e loro invio alla
Commissione
1. Le deliberazioni dei Consigli e delle Giunte comunali nonché
quelle degli altri enti soggetti a controllo sono pubblicate
all'albo dell'ente entro otto giorni dalla data della loro
adozione.
2. La durata della pubblicazione è di quindici giorni salvo
specifiche disposizioni di legge.
3. Contestualmente all'affissione all'albo le deliberazioni di
competenza delle Giunte dei comuni di cui alle lettere b) e c) del
comma uno dell'articolo 17 sono trasmesse ai capigruppo
consigliari.
4. Entro tre giorni dalla data di scadenza del periodo di
pubblicazione, gli atti di cui al comma uno ed all'articolo 18,
fatta eccezione per quelli urgenti di cui all'articolo 27, sono
trasmessi alla Commissione, con l'attestazione, per ognuno, del
periodo di pubblicazione.
5. Le richieste di cui alle lettere b) e c) del comma uno
dell'articolo 17 devono essere presentate al Sindaco che le
trasmette, unitamente alle relative deliberazioni di Giunta, alla
Commissione entro dieci giorni dalla pubblicazione all'albo della
deliberazione che si intende sottoporre a controllo, unitamente
alle proprie controdeduzioni.
6. Gli adempimenti previsti dai commi uno e tre del presente
articolo devono essere affidati dall'ente al segretario comunale o
ad un funzionario all'uopo designato, il quale ne assume la
responsabilità.
Presidente
Pongo in votazione l'articolo 19:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Do lettura dell'articolo 25:
Articolo 25 Esecutività degli atti soggetti a
controllo
1. L'atto soggetto a controllo diventa esecutivo:
a) quando la Commissione dà comunicazione di non aver
riscontrato vizi di legittimità;
b) quando siano scaduti i termini stabiliti dai commi uno e due
dell'ar-ticolo 22, senza che la Commissione ne abbia disposto
l'annullamento;
c) quando si verifichi la decadenza del provvedimento di
annullamento ai sensi dei commi uno e due dell'articolo 24, o del
comma tre dell'articolo 27.
Presidente
Pongo in votazione l'articolo 25:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Do lettura dell'articolo 37:
Articolo 37 Abrogazione di norme
1. Sono abrogate, in particolare le seguenti disposizioni:
a) legge regionale 15 maggio 1978, n. 11, concernente la
disciplina dei controlli sugli enti locali;
b) articolo 39 della legge regionale 22 gennaio 1980, n. 2,
concernente l'organizzazione dei servizi sanitari e
socio-assistenziali della Valle d'Aosta per la costituzione del
servizio socio-sanitario regionale;
c) legge regionale 25 agosto 1980, n. 40, concernente modifiche
alla legge regionale 15 maggio 1978, n. 11;
d) legge regionale 19 giugno 1984, n. 21, concernente modifiche
alla legge regionale 25 agosto 1980, n. 40.
Presidente
Pongo in votazione l'articolo 37:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Do lettura dell'articolo 38:
Articolo 38 Norme finanziarie
1. L'onere derivante dall'articolo 16, previsto in complessive
lire 195 milioni per il 1992, grava sugli stanziamenti già iscritti
nel bilancio di previsione della Regione, rispettivamente al
capitolo 20350, per lire 190 milioni, e al capitolo 20360 per lire
5 milioni, che presentano la necessaria disponibilità e sui
corrispondenti capitoli dei futuri bilanci.
2. Il capitolo 20350 assume la seguente denominazione "Indennità
spettante ai componenti della Commissione regionale di controllo
sugli atti degli enti locali. Legge regionale n.. .."; il capitolo
20360 assume la seguente denominazione "Rimborso spese di viaggio e
spese di funzionamento della Commissione regionale di controllo
sugli atti degli enti locali. Legge regionale... n.. ..".
3. A decorrere dal 1993 gli oneri necessari saranno determinati
con la legge di bilancio ai sensi dell'articolo 15 della legge
regionale 27 dicembre 1989, n. 90 ("Norme in materia di bilancio e
di contabilità generale della Regione Autonoma Valle d'Aosta").
Presidente
Pongo in votazione l'articolo 38:
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Presidente
Pongo in votazione la legge nel suo
complesso.
Esito della votazione:
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio riapprova
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK