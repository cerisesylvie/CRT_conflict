Consiglio Regionale della Valle d'Aosta - Oggetto del Consiglio n. 1873 del 22 giugno 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1873 del 22 giugno 2011 - Resoconto
OBJET N° 1873/XIII - Questions: "Indisponibilité de chambres
du service de pédiatrie de l'Hôpital Beauregard".
Question
Rappelant qu'au début du mois de juin, sous une pluie
battante, des ouvriers ont positionné sur la couverture d'une aile
de l'hôpital Beauregard, en guise de protection, des bâches en
plastique fixées sur des structures;
Ayant appris de la fermeture imprévue et de l'indisponibilité
de quelques chambres du service de pédiatrie, ce qui est cause de
malaise pour les patientes;
les soussignés Conseillers régionaux
Demandent
à l'Assesseur compétent:
1) s'il confirme l'indisponibilité soudaine de chambres du
service de pédiatrie à cause des fortes pluies de la dernière
période;
2) combien de chambres sont indisponibles, pour quels travaux
et pour combien de temps;
3) quels contrôles sont effectués et avec quelle fréquence
afin de garantir l'habitabilité, la salubrité et la sécurité des
locaux de la structure en question.
Signé: Patrizia Morelli - Bertin - Giuseppe Cerise - Chatrian
- Louvin
Interrogazione
Appreso che, delle sette camere di degenza del reparto di
Pediatria dell'ospedale Beauregard, una sarebbe chiusa da tre mesi,
mentre tre di esse si sarebbero allagate divenendo pertanto
inagibili;
Considerato che il direttore generale dell'Usl Stefania
Riccardi avrebbe invece dichiarato che le stanze chiuse sono
soltanto due e che la motivazione è quella di programmati lavori di
manutenzione;
Sottolineata la necessità di assicurare la massima efficienza
ad un reparto cui è affidata la delicata cura della salute dei
piccoli pazienti e delle loro mamme;
i sottoscritti Consiglieri regionali
Interrogano
l'Assessore competente per conoscere se le notizie relative
all'allagamento delle camere del reparto di pediatria e
neonatologia dell'ospedale Beauregard e alla conseguente
inagibilità delle stesse corrispondano al vero, ed entro quali
tempi sarà assicurata la piena fruibilità delle sedi di
degenza.
F.to: Carmela Fontana - Donzel
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente. Ho cercato di fare una
risposta che vada bene e tocchi i punti che sono stati sollecitati
dalle due interrogazioni.
Nel programma delle manutenzioni straordinarie dei presidi
ospedalieri per l'anno 2011, tenuto conto delle problematiche
rilevate in merito alla tenuta del manto di copertura della sede
del Beauregard, è stato inserito il programma di rifacimento del
manto citato. Con deliberazione n. 317 del 21 febbraio 2011 è stata
indetta la gara d'appalto, aggiudicata con deliberazione n. 293
dell'11 aprile 2011. In data 16 maggio 2011 è stato firmato il
contratto di affidamento dei lavori di rifacimento del manto di
copertura del Beauregard, che sono iniziati nei giorni successivi e
che termineranno nel mese di luglio prossimo. Effettivamente le
imprevedibili condizioni meteo avverse e prolungate hanno reso
necessaria la temporanea chiusura di alcune stanze del reparto di
pediatria. Di tali stanze - quindi quattro - due sono state
nuovamente disponibili a partire dal 20 giugno, mentre una è
disponibile da oggi; rimane la quarta stanza, che sarà disponibile
alla fine della tinteggiatura.
Per quanto riguarda gli altri quesiti, come si è detto in
precedenza il problema evidenziato è stato praticamente risolto in
quanto le due stanze temporaneamente chiuse sono state ripristinate
e le altre due sono come ho spiegato al punto precedente. Per
quanto riguarda invece la sicurezza e la salubrità dei locali, da
quanto ho detto emerge che l'azienda ha effettuato i necessari
controlli per garantire la sicurezza e la salubrità dei pazienti,
attivandosi immediatamente per ripristinare l'agibilità dei locali
e programmando interventi di sistemazione duraturi. Grazie.
Presidente
- La parola alla Consigliera Patrizia
Morelli.
Morelli (ALPE)
- Grazie Presidente.
Assessore, l'imprevedibilità del tempo è abbastanza prevedibile,
nel senso che la pioggia cade ogni tanto e quindi il fatto che si
sia dovuto ricoprire il manto permeabile con dei teli sotto la
pioggia battente, mi sembra quanto meno spiacevole. Ci risulta che,
sì, le stanze siano state ritinteggiate, però gli allagamenti siano
stati abbastanza importanti, pare che gli armadi a muro si siano
impregnati d'acqua e questo è sicuramente un problema.
Presidente
- La parola alla Consigliera Carmela
Fontana.
Fontana (PD)
- Sappiamo già da tempo che l'ospedale del
Beauregard da molti anni presenta diverse problematiche
strutturali, però sappiamo anche bene che quando si programmano i
lavori si fanno per migliorare la struttura. Riteniamo però che la
piena efficienza di un reparto, a cui è affidata la delicata cura
della salute dei piccoli pazienti e delle loro mamme, deve essere
la prima priorità.
Le chiediamo, Assessore, un maggiore impegno per ridurre tutti
quei disagi che stiamo creando ai pazienti, perché non sono
strutture normali, sono strutture dove ci sono dei pazienti. La
politica a mio avviso deve dare delle risposte e non creare dei
problemi, dunque facciamo maggiore attenzione, perché una pioggia
non deve provocare queste cose. Sono anni che ci sono queste
problematiche e che sono state denunciate; forse si è preso un
pochino sottogamba questo problema...adesso almeno mettiamocela
tutta e risolviamolo! Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK