Consiglio Regionale della Valle d'Aosta - Oggetto del Consiglio n. 2436 del 26 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2436 del 26 novembre 1986 - Resoconto
OGGETTO N. 2436/VIII - "AMMISSIONE DELLE RAGAZZE AL CONVITTO
REGIONALE "FEDERICO CHABOD" E ISTITUZIONE DI UNA STRUTTURA PUBBLICA
PER OSPITALITÀ ALLE STUDENTESSE". (Reiezione di mozione).
PRESIDENTE:
Do lettura della mozione presentata dai
Consiglieri Mafrica, Cout, Millet, Tonino, Bajocco e Dolchi:
Mozione
Constatato
che ancora ultimamente vi è stata una
richiesta di genitori dei bambini semiconvittori del Convitto
regionale "F. Chabod", con cui si chiede di prendere in
considerazione le istanze di numerosi genitori volte a consentire,
al più presto, alle bambine dai 6 ai 14 anni, di poter usufruire,
come i maschi della stessa età, del servizio di semiconvitto;
Sottolineato
come effettivamente in Valle non esiste una
struttura pubblica finalizzata ad ospitare le ragazze che si
trovino nella necessità di dover usufruire di un collegio per poter
frequentare la scuola;
Ritenuto necessario
rispondere positivamente a giuste
esigenze di diritto allo studio e di effettivo pluralismo,
attraverso strutture adatte a ricevere anche studentesse che
vogliano essere ospitate in convitti o istituti pubblici o comunque
strutture rette da laici;
il Consiglio regionale della Valle d'Aosta
Delibera
di impegnare la Giunta regionale;
1) a far si che sia consentito a tutte le bambine dai 6 ai 14
anni di poter usufruire del servizio di semiconvitto presso il
convitto "F. Chabod", non essendoci al momento struttura pubblica
adatta allo scopo;
2)
a portare alla discussione del Consiglio, entro il
termine di tre mesi, una proposta di istituzione di una struttura
pubblica che possa accogliere le ragazze che per varie ragioni
devono frequentare la scuola lontano dal Comune di
residenza.
PRESIDENTE:
Ha chiesto di illustrare la mozione il
Consigliere Cout, ne ha facoltà.
COUT (P.C.I.):
Con questa mozione chiediamo di consentire
anche alle bambine, così come è stato richiesto in diverse
occasioni da parte di diversi genitori, di usufruire del servizio
di semiconvitto presso il convitto F. Chabod, non essendoci al
momento attuale altre strutture pubbliche che siano adatte a tale
scopo. Chiediamo anche che prima dell'inizio del prossimo anno
scolastico, anzi entro il termine di tre mesi, venga portata in
Consiglio una proposta che ci permetta di istituire una struttura
pubblica che possa accogliere le ragazze che per varie ragioni
devono frequentare la scuola lontano dal Comune di residenza.
Penso che nel Consiglio regionale sia giusto parlare di tanti
altri problemi, che molte volte per gli interessi più immediati ci
sono anche più vicini, ma sono convinto che sia necessario anche,
quando è il caso, parlare di garanzie di libertà, di dignità, di
democrazia, ed anche di pari opportunità fra l'uomo e la donna.
Direi che ci sono diversi buoni motivi per prendere in
considerazione la nostra mozione. Mai come in questo ultimo periodo
in Consiglio regionale abbiamo parlato così tanto del fatto di
permettere la presenza di scuole private sul territorio della valle
d'Aosta, e penso che in questi ultimi anni abbiamo investito non
pochi dei nostri fondi del bilancio regionale per permettere alle
scuole materne di avere una loro presenza anche attraverso le
scuole gestite ancora dalla Fism. Non sono poche le spese per
garantire i convitti retti dai privati, e non sono poche le spese
per garantire e per edificare presso la scuola di agricoltura,
gestita anche questa da privati. Direi che sia giusto garantire
queste presenze, dovremmo finalmente porci il problema di garantire
anche la presenza di una struttura pubblica, ove possano essere
degnamente ospitati tutti i ragazzi e le ragazze della Regione che
vogliono frequentare una scuola lontana dalla loro Valle. Direi
proprio che questo è tanto più giusto se diciamo che deve essere
garantita la possibilità di scegliere fra il pubblico e il
privato.
Però c'è anche un altro motivo, più che valido per sottolineare
la necessità di mettere in piedi una struttura dove le bambine
debbano poter essere ospitate. Di questo si discute da tempo, e se
n'è discusso a tutti i livelli; nel 1985, al mese di marzo, è stata
ratificata la convenzione sulla eliminazione di ogni forma di
discriminazione nei confronti della donna, che era stata adottata a
New York il 18 dicembre 1979. In questi ultimi tempi da parte del
governo si è parlato di garantire la pari opportunità ed in
Consiglio regionale ultimamente su una mozione del nostro Gruppo
abbiamo concordato sulla necessità di permettere, ad esempio,
l'accesso ai
concorsi per la Forestale alle donne.
La garanzia della pari opportunità va assicurata già molto
prima, già sin dai momenti in cui le bambine molto più giovani
vengono discriminate, ed è quello che è stato fatto molte volte
quando venivano istituiti i collegi maschili e mancavano i collegi
femminili. Vengono comunque discriminate quando ci sono diversi
tipi di strutture che vengono garantite per i maschi, mentre per le
femmine, in merito ai convitti, si parla ancora di educandato. Su
questo vanno fatti dei passi in avanti.
Ormai in questa convinzione, che citavo prima, si parla di
garantire la presenza a tutti i livelli, anche nella scuola, di
ragazzi e ragazze, e se non assieme, che almeno abbiano acceso a
tutte le strutture agli stessi livelli; tanto più noi in Valle
d'Aosta, dove in diverse occasioni abbiamo saputo fare delle scelte
civili molto avanzate, una cosa di questo genere dobbiamo tenerla
presente. Se davvero vogliamo fare in modo che le bambine che
vogliono scegliere una struttura pubblica per essere ospitate, per
poter frequentare una scuola, non debbano per forza recarsi ad
Aosta ed essere ospitate nell'unica struttura dove possono essere
ospitati i maschi, e non dimentichiamocelo che anche per i maschi
c'è una sola struttura al convitto regionale che è pubblica,
ricordiamoci che per le ragazze in Valle, non c'è una unica
struttura di questo tipo che le possa ospitare, e che se una
bambina volesse per forza essere ospitata in una struttura
pubblica, dovrebbe recarsi al di fuori della Valle.
Penso che una cosa di questo genere sia inconcepibile, che non
sia un problema di fondi, e che con tutti i soldi che spendiamo per
garantire la presenza di strutture private nella nostra Regione si
possa spendere una piccolissima fetta del nostro bilancio per
garantire la presenza di una struttura pubblica. È soprattutto per
una scelta di dignità, di democrazia, e di garanzia nei confronti
anche della donna, è per dare una occasione di una pari opportunità
che dobbiamo porti questo problema, quindi non starò ad illustrare
ulteriormente la nostra mozione e chiederò che venga votata da
parte di tutti i colleghi.
Si dà atto che alle ore 18,52 riassume la Presidenza il
Presidente BONDAZ.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Le problème qui a été soulevé par le
Conseiller Cout est un problème que nous sommes en train
d'examiner; tout de même la solution que l'on prévoit dans cette
motion n'est pas une solution qu'on peut poursuivre, dans le sens
que, comme tout le monde sait très bien, le "Convitto regionale" a
été transformé tout récemment au moyen d'une loi qui ne fait que
répéter ce qui est prévu pour la conduction et la gestion des
"Convitti" nationaux. Dans ce sens ce n'est possible de pouvoir
accueillir aussi des fillettes à l'intérieur de la même
structure.
Il est aussi vrai que par rapport au problème d'avoir un collège
pour des filles, des étudiantes, dans la ville d'Aoste, par rapport
à il y a quelques temps, les choses ont changé, d'abord pour le
fait qu'il n'y a pais longtemps nous avions des structures (même si
privées) qui pouvaient accueillir les étudiantes, mais surtout
parce que nous avons une situation dans les transports publics qui
est tout à fait différente de ce qui se passait il y a dix ou
quinze ans. Tout de même il demeure la nécessité d'étudier le
problème, comme je viens de dire, parce que là, d'après les données
que nous sommes en train de vérifier, la nécessité ce n'est pas
tellement élevée que l'on pense, dans le sens qu'en ce qui concerne
les écoles moyennes, c'est-à-dire la partie concernant la scolarité
obligatoire, nous avons des écoles soit au niveau d'école primaire
soit au niveau d'école moyenne éparpillées un peu partout dans
notre Région.
En plus, quand il y a une certaine distance entre l'école et la
résidence de l'élève, il y a les transports publics qui sont à même
de la couvrir.
Le problème devrait pouvoir intéresser (je dis ça parce que je
n'ignore pas qu'il y a de cas un peu spéciaux dans lesquels il faut
intervenir aussi à l'âge de l'école de l'obligation scolaire)
surtout les filles plus âgées, pour lesquelles il faut prévoir une
condition que tout le monde je crois partage, donc spéciale et
spécifique.
Je peux assurer le Conseil régional qu'on est en train d'étudier
le problème pour chercher de lui donner la solution la meilleure,
compte tenu aussi de la nécessité de ne pas créer par rapport à
certaines exigences, qui parfois se présentent théoriquement comme
telles, et puis dans la pratique ont un résultat bien
différent.
Dans ce sens nous sommes engagés et aussitôt que nous aurons une
proposition concrète, on va la présenter au Conseil régional. Donc
on s'abstient sur cette motion.
PRESIDENTE:
Ha chiesto di parlare il Consigliere Cout, ne
ha facoltà.
COUT (P.C.I.):
L'Assessore regionale alla Pubblica
Istruzione ha appena detto che la maggioranza non voterà questa
mozione. A noi spiace molto che su un problema di questo genere la
maggioranza abbia dimostrato ancora una volta una insufficiente
sensibilità su dei problemi che ci paiono molto importanti, e sono
convinto che poi in fondo forse dispiace constatare che è molto più
facile in questo Consiglio regionale mettere in piedi una Consulta
Femminile, ma diventa difficile quando si tratta di risolvere i
problemi pratici che ci vengono posti dalla condizione
femminile.
Mi spiace dover ricordare all'Assessore che non sono pochi i
casi (saranno diverse centinaia) di bambine che con tutti i
trasporti pubblici riorganizzati, con tutte le ampie possibilità
che hanno di frequentare nei loro Comuni le scuole elementari e le
scuole medie, purtroppo devono essere ospitate nei convitti, che
sono privati. Il problema era proprio quello di dare a questi
bambini, ma anche agli altri che volessero, la possibilità di
scegliere fra questi istituti privati e una struttura pubblica, che
ci pare non sia nelle intenzioni della Giunta di voler
realizzare.
Per ciò che riguarda il convitto regionale F. Chabod, penso che
se ci sono delle possibilità di modificare ulteriormente la legge
per una trasformazione di questo convitto, affinchè possa ospitare
anche le bambine, nulla ci vieta di arrivare ad una proposta di
quel genere, o che la Giunta almeno faccia lo sforzo per
individuare una struttura diversa dal convitto per dare una
soluzione a questo.
Ci dispiace veramente che la maggioranza non voglia essere
sensibile su questo argomento e naturalmente manteniamo in
votazione la nostra mozione.
PRESIDENTE:
Pongo in votazione la mozione in oggetto:
ESITO DELLA VOTAZIONE
Presenti 25
Votanti 9
Favorevoli 9
Astenuti 16 (Beneforti, Bondaz, De Grandis, Faval, Fosson,
Lanièce, Lanivi, Maquignaz, Martin, Perrin, Pollicini, Ricco,
Rollandin, Stévenin, Tamone e Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK