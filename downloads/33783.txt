Consiglio Regionale della Valle d'Aosta - Oggetto del Consiglio n. 1852 del 8 giugno 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ELEZIONI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1852 del 8 giugno 2011 - Resoconto
OGGETTO N. 1852/XIII - Interpellanza: "Iniziative per l'avvio
del processo di adeguamento della legge elettorale per la
designazione dei rappresentanti italiani al Parlamento
europeo".
Interpellanza
Preso atto che la legge elettorale per la designazione dei
rappresentanti della Repubblica italiana presso il Parlamento
europeo è ancora basata su una suddivisione del territorio
nazionale in macroregioni;
Tenuto conto che tale meccanismo, oltre a non rispettare la
divisione regionale, va contro il principio del federalismo e
contro tutte le recenti riforme sia della seconda parte della
Costituzione che della fiscalità;
Considerato che la Valle d'Aosta, come numerose altre
regioni, raramente è riuscita ad essere rappresentata a Strasburgo
e Bruxelles;
Evidenziata la totale assenza di iniziativa da parte del
Parlamento italiano;
la sottoscritta Consigliera regionale
Interpella
la Giunta regionale per conoscere se intenda:
1) attivarsi per sollecitare i nostri parlamentari a
riprendere una forte iniziativa politica volta a far ripartire il
processo di adeguamento della legge elettorale per i rappresentanti
italiani al Parlamento europeo;
2) aprire un confronto con la Liguria, le province autonome
di Trento e Bolzano-Bozen, il Friuli, l'Umbria, le Marche,
l'Abruzzo, il Molise, la Basilicata, la Calabria e la Sardegna, per
concordare il percorso politico più efficace per raggiungere
l'obiettivo di una circoscrizione per ciascuna regione e provincia
autonoma e una suddivisione dei restanti seggi sulla base del
numero di cittadini aventi diritto al voto.
F.to: Carmela Fontana
Presidente
- La parola alla Consigliera Carmela
Fontana.
Fontana (PD)
- Grazie Presidente.
La legge elettorale per la designazione dei rappresentanti della
Repubblica italiana presso il Parlamento europeo è ancora basata su
una suddivisione del territorio nazionale in macroregioni. Tenuto
conto che tale meccanismo, oltre a non rispettare la divisione
regionale, va contro il principio del federalismo e contro tutte le
recenti riforme, sia della seconda parte della Costituzione che
della fiscalità; considerato che la Valle d'Aosta, come numerose
altre regioni, raramente è riuscita ad essere rappresentata a
Strasburgo e Bruxelles; evidenziata la totale assenza di iniziativa
da parte del Parlamento italiano, volevamo sapere dalla Giunta
regionale se intende attivarsi per sollecitare i nostri
Parlamentari a riprendere una forte iniziativa politica volta a far
ripartire il processo di adeguamento della legge elettorale per i
rappresentanti italiani al Parlamento europeo, aprire un confronto
con la Liguria, le Province autonome di Trento e Bolzano, il
Friuli, l'Umbria, le Marche, l'Abruzzo, il Molise, la Basilicata,
la Calabria e la Sardegna, per concordare il percorso politico più
efficace per raggiungere l'obiettivo di una circoscrizione per
ciascuna regione e provincia autonoma ed una suddivisione dei
restanti seggi sulla base del numero di cittadini aventi diritto al
voto. Grazie.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Il tema della rappresentatività regionale a livello europeo è di
grande interesse: è stato oggetto di un intervento a questo
proposito, quando abbiamo discusso della commissione per l'Europa,
dove è stato ricordato che logicamente una presenza regionale - che
oggi è solo nei comitati consultivi - sarebbe molto importante,
perché garantirebbe una presenza autorevole nel momento
decisionale, dal momento che la fase ascendente tanto auspicata non
è ancora realtà, malgrado le dichiarazioni a cui sovente
aderiamo.
Per quanto ci riguarda, notiamo che a livello nazionale questo
tipo di problema è stato affrontato sempre in termini di
macroaggregazioni, i tentativi fatti anche dalla Sardegna in tal
senso, perché le iniziative...da chi normalmente vengono prese? Da
quelli che vengono esclusi nel momento delle elezioni per le
macroaggregazioni e non hanno rappresentanti nel contesto europeo.
Quindi le iniziative prese in tal senso, anche a livello del
Parlamento italiano, non hanno mai avuto esito positivo. Ciò
malgrado, credo sia giusto insistere in tal senso; noi lo abbiamo
fatto in diverse occasioni, quando c'è stata la possibilità di
inserirlo nel dialogo Stato-Regioni, quindi condividiamo il fatto
che da parte dei Parlamentari ci sia una tale iniziativa, che ci
siano prese di posizione anche nei confronti delle Regioni, che
possono essere più sensibili perché hanno lo stesso nostro
problema.
Evidentemente il momento che stiamo vivendo e il tipo di
discussione che leggiamo essere oggetto di intervento a livello
europeo non ci dà molte speranze in tal senso; purtroppo anche
l'allargamento dell'Europa a 27 e il numero blindato che, come
sappiamo, nell'ultima elezione europea si è addirittura ridotto
rispetto alle precedenti elezioni europee ad uno, a livello di
Italia, della nostra nazione...quindi difficilmente situazioni del
genere saranno prese in considerazione in questo momento, dove le
tematiche purtroppo sono di tutt'altra natura. Ciò nonostante, ogni
tanto ci sono iniziative; abbiamo letto anche di iniziative di
Parlamentari europei che hanno presentato emendamenti in tal senso,
quindi noi condividiamo il fatto che, da parte nostra, ci sia
un'iniziativa che risolleciti questo tema e che si indirizzi a
questo tipo di prospettiva.
Non nascondo di avere un certo scetticismo per averle un po'
provate tutte, al di là dell'iniziativa del nostro Consiglio
regionale, che ha approvato un testo su questa materia e che ha
sollecitato un intervento; ad oggi queste proposte sono sempre
cadute nel nulla, perché la sensibilità rispetto a questo sistema -
che lei ricordava correttamente, e sarebbe il giusto "sistema
federale" - si abbatte contro un muro di indifferenza, da una
parte, e di interessi di tutt'altra natura, dall'altra. Per quanto
ci riguarda faremo quanto indicato; provvederemo anche a
sollecitare i Parlamentari per primi, e con tutte le istanze, per
trovare il modo di vedere di riportare questo tema all'attenzione
dei colleghi.
Presidente
- La parola alla Consigliera Carmela
Fontana.
Fontana (PD)
- Grazie Presidente. Volevo ringraziare il
Presidente per l'impegno, anche se mi rendo conto che non è una
cosa facile, ma ritengo che mai come in questo momento di crisi
economica...e sappiamo quanto è importante quello che si decide a
livello europeo... secondo me vale la pena tentare, insistere un
po' di più, pur sapendo che non abbiamo molta speranza; però,
secondo me, il tentativo bisogna farlo. Grazie Presidente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK