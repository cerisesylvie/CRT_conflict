Consiglio Regionale della Valle d'Aosta - Oggetto del Consiglio n. 1289 del 19 aprile 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 1289 del 19 aprile 2000 - Resoconto
OGGETTO N. 1289/XI Attribuzione alle APT delle competenze di
promozione delle risorse turistiche extralberghiere. (Ritiro di
risoluzione - Reiezione di risoluzione)
Risoluzione Il Consiglio regionale della Valle
d'Aosta
Preso atto che:
- con lettera in data 10 aprile 2000, l’Assessore
Regionale al Turismo ha richiesto alle A.P.T. della R.A.V.A "di
sospendere temporaneamente la distribuzione di elenchi relativi
all’affitto di appartamenti per turisti", ciò "in
attesa di nuove disposizioni legislative" ed "in quanto
l’Amministrazione regionale sta procedendo a normare
all’interno dell’attuale apparato
legislativo in materia". Inoltre l’Assessore Lavoyer
ha precisato "che, visto la crescente richiesta di soggiorno in
appartamento e la necessità di rispondere in modo esauriente ai
turisti, è stato richiesto alla Commissione Regionale Albi e Ruoli
di fornire allo scrivente Assessorato l’elenco delle
Agenzie Immobiliari che trattano l’affitto di
appartamenti per turisti. Tale elenco dovrà essere utilizzato fino
all’entrata in vigore delle nuove normative e Vi
sarà trasmesso non appena redatto";
- l’attività di affitto di appartamenti per
turisti è da considerarsi parte sostanziale
dell’offerta turistica locale, come anche
l’Assessore Lavoyer ha scritto nella Sua del 4
aprile u.s. rivolta alla Commissione Regionale Albi e Ruoli, ove la
ha definita "parte dell’offerta globale che lo
scrivente Assessorato intende promuovere";
- peraltro non risulta che sia stata richiesta la sospensione
dell’analogo servizio che le A.P.T. svolgono in
favore delle strutture alberghiere.
Preso atto che:
- con la Legge regionale n. 9 del 29 gennaio 1987 (e successive
modificazioni) la Regione Autonoma Valle d’Aosta,
nell’ambito dell’esercizio dei sui
poteri e delle prerogative proprie per Statuto, ha disciplinato la
riforma dell’organizzazione turistica della
regione;
- all’articolo 8 della legge precitata sono stati
individuati i compiti delle A.P.T., ed in particolare al comma 2
recita:
a) svolgono attività di promozione e propaganda delle risorse
turistiche locali ?
b) istituiscono servizi ed uffici per
l’informazione, l’accoglienza e
l’assistenza ai turisti.
Considerato che:
- fino ad oggi le A.P.T. della R.A.V.A. hanno fornito un
servizio di informazione delle risorse territoriali disponibili per
la ricezione alberghiera ed extralberghiera dei turisti;
- nella fattispecie extralberghiera è predisposto un elenco
degli appartamenti disponibili in cui per ciascuno normalmente
compaiono: nominativo ed indirizzo del proprietario, numero di
posti letto, periodo di affitto, recapito telefonico. Detto elenco
è disponibile presso le A.P.T., le quali ne consegnano una copia a
chiunque lo richieda.
Avuta conoscenza che:
- il Consiglio di Amministrazione dell’A.P.T. di
Saint-Vincent, a seguito di dubbi sull'eventuale competenza nel
merito, nel mese di aprile 1997 ha deliberato "di annullare il
servizio di gestione degli appartamenti siti in Saint-Vincent e
dintorni per un periodo di prova stabilito in un anno";
- l’A.P.T. di Saint-Vincent, verificato il
disservizio creatosi, ha quindi chiesto all’Avv.
Giorgio Santilli un parere legale circa la legittimità e competenza
delle A.P.T. nel fornire detto servizio; l’Avv.
Santilli nel novembre 1997 ha fornito propria relazione dando ampia
evidenza circa il compito assegnato dalla vigente L.R. n. 9/87 alle
A.P.T., compiti che sono di promuovere e incrementare lo sviluppo
territoriale; nella stessa relazione il legale ha chiaramente
affermato che:
?"la distribuzione gratuita della lista degli alloggi
disponibili costituisce infatti, attività strumentale allo sviluppo
turistico della località fornendo ai turisti notizie sulle
strutture extralberghiere"?;
?"né può ritenersi che l’apertura di agenzia
immobiliare per la gestione affittuaria di varie unità immobiliari
nella zona faccia venire meno l’utilità del servizio
dando luogo ad una situazione di concorrenza.
L’A.P.T. non svolge l’attività di
intermediazione propria delle agenzie limitandosi alla mera
informazione gratuita?
In conclusione l’Avv. Santilli ha "accertata la
conformità del servizio ai compiti istituzionali
dell’Azienda" ed ha quindi suggerito di riesaminare
la decisione di annullamento del servizio stesso.
- Nel dicembre 1997 il C.d.A. dell’A.P.T, preso
atto della relazione del legale e della richiesta pervenuta da
numerosi cittadini, deliberava di ripristinare il servizio,
stabilendo di strutturarlo in maniera tale da non ingenerare
indebite preferenze nella segnalazione degli appartamenti
disponibili. Tale deliberazione ha ricevuto
l’approvazione (ex art. 17 L.R. n. 9/87)
dell’Assessore Regionale al Turismo Gino
Agnesod.
Convinti che:
- dall’applicazione letterale della precitata
disposizione assessorile si verrebbe a configurare un danno
economico ingente, poiché le agenzie di settore, cui verrebbero
indirizzati i turisti da parte delle A.P.T., ovviamente operano con
costi sia per il proprietario che per il turista; inoltre ciò
renderebbe più difficile e incompleto l’approccio
all’elenco degli alloggi, poiché ogni agenzia
opererebbe in favore dei suoi clienti in esclusiva e quindi dando
ai turisti un elenco limitato tra cui scegliere.
Appurato che:
- nel periodo pasquale avvengono la maggior parte delle
contrattazioni relative alla stagione estiva, e che detta
sospensione comporterebbe disorientamento
nell’offerta e nella domanda avendo per conseguenza
l’insuccesso non solo turistico, ma gravissimo danno
economico alla nostra collettività che dall’attività
turistica trae primarie risorse finanziarie.
Il Consiglio regionale
Auspica
che l’iter legislativo, che porterà alla
definizione della già annunciata nuova disciplina in materia, trovi
attuazione in tempi brevi e che nella stessa vengano valorizzate
anche le risorse turistiche extralbreghiere che tanto sono diffuse
nella nostra regione.
Impegna
L’Assessore competente ad adoperarsi con urgenza
affinché il servizio di informazione reso dalle A.P.T. circa le
risorse extralberghiere locali venga immediatamente ripristinato, e
che eventuali nuove normative in materia continuino ad attribuire
le competenze di promozione delle risorse turistiche
extralberghiere alle APT.
F.to: Viérin M. - Comé - Marguerettaz
Risoluzione Il Consiglio regionale della Valle
d'Aosta
Preso atto della lettera prot. 11873/T, del 10 aprile 2000, con
cui l’Assessore regionale al Turismo, Sport,
Commercio e Trasporti chiede alle Aziende di Promozione Turistica
della Valle che venga sospesa "temporaneamente la distribuzione di
elenchi relativi all’affitto di appartamenti per
turisti" e che venga utilizzato, fino all’entrata di
nuove normative, solo "l’elenco delle Agenzie
Immobiliari che trattano l’affitto di appartamento
per turisti";
Considerato che tale prescrizione dell’assessore
interrompe la prassi ormai consolidata in base alla quale, le APT,
tra i servizi che offrono ai turisti, relativi ai dati sulla
ricettività locale, forniscono anche l’elenco degli
appartamenti di privati disponibili all’affitto;
Considerato altresì che la suddetta decisione assessorile sembra
rispondere più agli interessi di Agenzie immobiliari che non a
quelli dei piccoli proprietari;
Impegna
La Giunta regionale:
- a rivedere immediatamente la decisione assunta in modo che le
APT, anche in occasione delle attuali vacanze pasquali, possano
riprendere in pieno la loro funzione di erogazione di informazioni,
ivi compresa la distribuzione degli elenchi relativi agli affitti
di appartamenti per turisti.
F.to: Squarzino Secondina - Curtaz - Beneforti
Président
Aux points n° 26.2 et n° 26.3 figurent deux
résolutions présentées dans l'ordre par le Vice-président Marco
Viérin et les Conseillers Comé et Marguerettaz et par les
Conseillers Secondina Squarzino, Curtaz et Beneforti.
Etant donné qu'il s'agit d'un argument quasiment identique, je
propose la discussion conjointe de l'argument.
La parole au Vice-président Viérin Marco.
Viérin M. (Aut)
Mi pare che la risoluzione che abbiamo
presentato sia molto precisa per chi abbia avuto non dico il tempo,
ma la voglia di leggerla, quindi riprenderò solo alcune
argomentazioni essenziali.
Il tutto è emerso da una lettera datata 10 aprile 2000 a firma
dell'Assessore regionale al turismo, che ha richiesto alle APT
della Regione Valle d'Aosta
"? di sospendere temporaneamente la
distribuzione di elenchi relativi all'affitto di appartamenti per
turisti"
, ?
"in attesa di nuove disposizioni
legislative?"
.
Questo è stato il secondo atto che l'Assessore ha fatto perché
il primo è la lettera inviata in data 4 aprile e rivolta alla
Commissione regionale albi e ruoli, dove però l'Assessore ha
dichiarato che fa parte dell'offerta globale anche l'attività
extralberghiera.
Entrando nel merito, la legge regionale n. 9/87 e successive
modificazioni individua all'articolo 8 i compiti delle APT, in
particolare il comma 2 recita:
"? a) svolgono attività di
promozione e propaganda delle risorse turistiche locali? b)
istituiscono servizi ed uffici per l’informazione,
l’accoglienza e l’assistenza ai
turisti?"
.
"? - Fino ad oggi le APT della RAVA hanno fornito un servizio
di informazione delle risorse territoriali disponibili per la
ricezione alberghiera ed extralberghiera dei turisti;
- nella fattispecie extralberghiera è predisposto un elenco
degli appartamenti disponibili in cui per ciascuno normalmente
compaiono: nominativo ed indirizzo del proprietario, numero di
posti letto, periodo di affitto, recapito telefonico. Detto elenco
è disponibile presso le APT, le quali ne consegnano una copia a
chiunque lo richieda?"
Faccio questa premessa, che può essere noiosa, per far capire
quello che la legge ad oggi prevede che facciano le APT in merito a
questo problema.
Quindi riteniamo che:
"? dall'applicazione letterale della
citata disposizione assessorile si verrebbe a configurare un danno
economico ingente, poiché le agenzie di settore, cui verrebbero
indirizzati i turisti da parte delle APT, ovviamente operano con
costi sia per il proprietario che per il turista; inoltre ciò
renderebbe più difficile e incompleto l’approccio
all’elenco degli alloggi, poiché ogni agenzia
opererebbe in favore dei suoi clienti in esclusiva e quindi dando
ai turisti un elenco limitato tra cui scegliere?".
Inoltre oggi ci troviamo nel periodo pasquale in cui
"?
avvengono la maggior parte delle contrattazioni relative alla
stagione estiva?"
, pertanto
"? detta sospensione
comporterebbe disorientamento nell’offerta e nella
domanda avendo per conseguenza l’insuccesso non solo
turistico, ma gravissimo danno economico alla nostra collettività
che dall’attività turistica trae primarie risorse
finanziarie"
.
In considerazione di tutto questo chiediamo che il Consiglio
regionale auspichi che
"? l’iter legislativo, che
porterà alla definizione della già annunciata nuova disciplina in
materia, trovi attuazione in tempi brevi e che nella stessa vengano
valorizzate anche le risorse turistiche extralberghiere che tanto
sono diffuse nella nostra regione...".
Chiediamo un impegno all’Assessore competente
"? ad adoperarsi con urgenza affinché il servizio di
informazione reso dalle APT circa le risorse extralberghiere locali
venga immediatamente ripristinato, e che eventuali nuove normative
in materia continuino ad attribuire le competenze di promozione
delle risorse turistiche extralberghiere alle APT"
.
Ho riletto alcuni passaggi e la rilettura può essere stata anche
noiosa, ma ritenevo necessario che tutti i consiglieri conoscessero
il contenuto di questa risoluzione.
Aggiungo che siamo convinti di quanto chiediamo al Consiglio
proprio perché l'Amministrazione regionale mette a disposizione
notevoli risorse finanziarie alle APT, quindi bisognerebbe capire
se queste APT sono veramente dei centri di formazione per il
turista che prima di venire in Valle d'Aosta vuole sapere se trova
un alloggiamento che può essere in un albergo, in un residence o
presso un privato che mette a disposizione il proprio alloggio e
che in sintesi vuole sapere a chi deve rivolgersi rispetto alla
necessità che ha. Riteniamo che l'APT, essendo già presente sul
territorio, debba ricoprire questo ruolo in modo che il punto di
riferimento sia chiaro per il turista che vuole venire in
Valle.
Chiediamo ai consiglieri, alla Giunta e all'Assessore di
risponderci in maniera chiara; non vogliamo creare equivoci,
vogliamo solo che ci siano risposte chiare, disposti a discuterle
perché a noi interessa il risultato definitivo.
Président
La parole à la Conseillère Squarzino
Secondina.
Squarzino (PVA-cU)
Non entro nei dettagli così come ha
fatto il collega Viérin perché ripeterei le stesse cose.
Quello che volevamo sottolineare con la nostra risoluzione è
questo: non si capisce bene il senso dell'intervento che
l'Assessore ha fatto nei confronti delle APT, un intervento che è
prescrittivo, e qui non vorrei che mi si rispondesse, come ha fatto
l'Assessore Pastoret per l'altro problema, che era solo
un'indicazione di indirizzo, perché, quando l'Assessore nella sua
lettera alle APT chiede
"? di sospendere temporaneamente la
distribuzione di elenchi relativi all'affitto di appartamenti per
turisti?"
, elenchi che dovranno essere sostituiti da un elenco
delle agenzie immobiliari, e aggiunge che tale elenco dovrà essere
utilizzato, quindi sottolinea un obbligo, noi volevamo capire come
mai l'Assessore ha introdotto questo obbligo che impone alle APT di
utilizzare soltanto elenchi delle agenzie immobiliari e non più
elenchi di alloggi di piccoli proprietari.
Ci sorge il dubbio, come abbiamo scritto nella risoluzione, che
questo tipo di intervento serva per rispondere alle esigenze e agli
interessi delle agenzie immobiliari che sono interessate ad essere
il collegamento fra il turista e il proprietario, ma un'agenzia
immobiliare è chiaro che non fa nulla per nulla, di conseguenza o
al turista si chiede un aumento rispetto al costo reale
dell'affitto oppure il proprietario deve accettare di guadagnare di
meno perché le agenzie immobiliari, se fanno da intermediarie,
pretendono di essere pagate per questo loro servizio.
Si chiede come mai l'Assessore chieda alle APT, che sono
organismi finanziati con legge regionale, di diventare tramite
delle agenzie immobiliari.
Questo intervento recente dell'Assessore è stato accolto con
disappunto ed ha sollevato molte critiche; ci sono proteste da
parte di proprietari di alloggi che hanno fatto presente
all'Assessore il loro disagio; c'è una protesta fatta anche da
un'APT, l'APT Grand Paradis, la quale in data 18 aprile scrive una
lettera all'Assessore regionale al turismo, e per conoscenza al
Presidente della Giunta e ai vari presidenti delle APT, per
informare che non ottempererà alla prescrizione di cui alla lettera
prot. n. 11.873 che l'Assessore ha inviato a tutte le APT,
ritenendo assolutamente pericolosa e altamente lesiva
dell'interesse collettivo la proposta di sospendere la
distribuzione degli elenchi relativi agli affitti di appartamenti
per turisti in un momento in cui è in gioco l'intera stagione
estiva. Sottolinea inoltre come nei compiti istituzionali
dell'agenzia ci sia quello di dare al turista l'informazione,
intesa in senso lato.
Non conoscevo il parere di esperti che il collega Viérin ha
riportato nella sua risoluzione, però il concetto è che le APT,
facendo riferimento alla prassi attuale, considerano altamente
lesiva dell'interesse collettivo la richiesta che fa l'Assessore
perché dicono che:
"La nostra azienda fornisce al turista
informazioni circa l'elenco della ricettività locale e regionale
senza per questo ledere un diritto delle agenzie di viaggi e dei
tour operators; dà informazioni circa gli orari dei mezzi di
trasporto, numeri utili delle compagnie private di affitto auto
senza ledere i diritti di biglietteria di alcuno?"
e così
via.
Allora perché lei ritiene che siano lesi i diritti di qualcuno?
Non solo, ma fa presente l'APT:
"? Si ricordi, Assessore, che
nell'intero comprensorio delle APT Grand Paradis non esistono
agenzie immobiliari e che delle agenzie presenti sul territorio
regionale che trattano gli affitti, come da elenco fornito a suo
tempo dall'ufficio di Aosta, ben poche (il 10 percento) lo fanno
realmente e comunque limitatamente alla propria località e per
periodi medio-lunghi, sei mesi, annuali o un'intera stagione. Per
questi motivi il Comitato esecutivo dell'APT Grand Paradis dichiara
di non poter ottemperare alla prescrizione e invita l'Assessore ad
attivarsi in tempi brevi perché non sono noti i tempi di questa
normativa?".
Lei, Assessore, infatti invita le APT a sospendere il servizio
in attesa della normativa, ma l'APT Grand Paradis ricorda che non
sono precisati i tempi che potrebbero quindi essere molto lunghi
con conseguenti disagi per i proprietari degli immobili e per
l'indotto derivante (negozi e trasporti) in un momento in cui la
Valle d'Aosta soffre di carenza di materia prima (i turisti) a
causa anche della chiusura del Tunnel del Monte Bianco.
E concludendo la lettera, la scrivente azienda APT la informa
che continuerà ad erogare questo tipo di informazione auspicando
una maggiore presa di coscienza della problematica, invitandola a
far sì che la situazione possa essere comunque normata tenendo
conto dell'alto valore in termini numerici.
Chiediamo pertanto alla Giunta l'impegno di rivedere
immediatamente la decisione assunta in modo che le APT possano
riprendere e continuare a fare il servizio di informazione che
hanno sempre fatto e in modo che non si moltiplichino le APT
inadempienti.
Président
La discussion générale est ouverte.
La parole au Conseiller Curtaz.
Curtaz (PVA-cU)
Scusate se parto da un fatto
personale.
Quando ho letto la lettera che in data 10 aprile 2000
l'Assessore ha mandato alle APT mi sono preoccupato per il mio
panettiere e vi spiego il perché.
Perché un po' di tempo fa dovevo vendere una macchina vecchia,
ne parlavo in panetteria e il panettiere mi ha detto:
"Se vuoi,
lascia un biglietto qui davanti alla cassa, la gente viene a
prendere il pane, legge il biglietto, ti telefona in ufficio,
magari riesci a vendere la macchina"
.
Ho avuto paura per il mio panettiere perché potrebbe essere
accusato di esercizio abusivo della professione e precisamente di
intermediazione di auto perché il mio panettiere ha fatto la stessa
identica cosa che fanno le APT: danno un elenco delle persone che
mettono un alloggio a disposizione dei turisti che intendono
soggiornare in Valle d'Aosta nelle cosiddette "seconde case in
affitto".
È questo il punto, non si capisce in cosa consista altrimenti
questa attività di intermediazione che viene contestata alle APT
perché intermediazione non c'è laddove non c'è una provvigione a
meno che l'Assessore ci venga a dire, ma questo è un altro
problema, che le APT ricevevano in maniera illegittima del denaro
per fare questa attività di intermediazione.
In quel caso capirei il suo divieto, altrimenti è una
proibizione che non ha nessun senso perché da un punto di vista
formale e tecnico non c'è nessuna attività di intermediazione come
peraltro ha chiarito il parere dell'Avv. Santilli, che la
risoluzione illustrata dal collega Viérin ha ripreso.
E poi, Assessore, no all'intermediazione fra piccolo
proprietario e turista, ma sì all'intermediazione fra agenzia e
turista, strana questa cosa, non so se ci ha pensato. Questa è una
vicenda che crea molti dubbi. Spero che l'Assessore non voglia dare
solo delle giustificazioni che ha diritto di dare è chiaro, di
carattere formale, legislativo, regolamentare perché è una
questione di buon senso: nessuno può impedire a un ufficio di
informazione di dare delle informazioni, altrimenti non si capisce
qual è il ruolo delle APT, non si capisce perché la Regione apra
degli uffici e sovvenzioni questi organismi per dare un servizio al
turista.
Vorrei che ci fossero dei chiarimenti di carattere sostanziale,
soprattutto su questo punto che a me sembra decisivo. Secondo me,
non c'è nessuna attività di intermediazione, ma poniamo in astratto
che ci sia attività di intermediazione, mi si deve spiegare perché
sarebbe vietata quella fra piccolo proprietario e turista e non
quella fra turista e agenzia immobiliare che è quella che in
sostanza suggerisce nella sua lettera l'Assessore Lavoyer quando
dice alle APT che non possono più fornire questi elenchi, ma semmai
devono dire ai turisti di rivolgersi alle agenzie immobiliari
secondo degli elenchi che l'Assessore fornirà. Non sto esagerando,
c'è scritto così; se qualcuno vorrà leggere la lettera, c'è scritto
questo.
Président
Si personne ne demande la parole, je ferme la
discussion générale.
La parole à l'Assesseur au tourisme, aux sports, au commerce et
aux transports, Lavoyer.
Lavoyer (FA)
Voglio subito tranquillizzare la Consigliera
Squarzino che l'Assessore Lavoyer cerca di fare nel limite delle
sue capacità gli interessi della pubblica amministrazione e stop,
quindi certe premesse se le potrebbe anche risparmiare nei suoi
commenti e nei suoi atti in Consiglio regionale.
Fatta questa premessa, la procedura e la problematica è molto
più complessa di quanto è stata affrontata, anche se
brillantemente, dai Consiglieri che si sono fatti promotori
dell'iniziativa.
Può anche darsi che la lettera che è stata inviata all'APT di
per sé non sia esaustiva di tutte le problematiche, è comunque una
lettera che è stata inviata successivamente a un incontro con tutti
i presidenti e i responsabili delle APT con i quali si è affrontato
il problema.
Il problema, che peraltro da anni si trascina e viene
evidenziato, è stato affrontato in modo capillare proprio a seguito
di ripetute segnalazioni di situazioni di irregolarità a giudizio
di chi le segnalava, allora voglio subito precisare che la
decisione di inviare questa lettera nasce da un parere che abbiamo
richiesto all'Ufficio legale sulle segnalazioni di irregolarità che
ci venivano inviate perché il problema non è quello di dare
l'informazione, il problema riguarda il tipo di informazione e la
qualità dell'informazione, caro Curtaz.
Il problema non è di lasciare un elenco di alloggi all'interno
dell'APT, quindi il problema non è dell'avviso che uno lascia dal
panettiere o nell'ufficio di un professionista con cui informa gli
eventuali avventori che ha un motorino o una macchina da vendere e
non è l'avviso che può essere lasciato all'interno delle singole
APT e dell'elenco degli alloggi con il numero del telefono dei
proprietari degli alloggi stessi.
Il problema è del tipo di informazione e della qualità
dell'informazione, allora per quanto riguarda il tipo di
informazione, anzitutto se c'è o non c'è in un certo tipo di
informazione l'intermediazione non è compito mio approfondirlo.
L'Ufficio legale mi ha detto che un certo modo di dare informazione
è intermediazione.
Ma noi non diciamo che l'intermediazione non la può fare l'APT e
che la può fare l'agenzia immobiliare, l'agenzia immobiliare è
autorizzata a fare l'intermediazione.
Noi non diciamo nella lettera che gli alloggi devono essere solo
quelli che possono fornire le agenzie immobiliari, noi abbiamo
chiesto l'elenco delle agenzie immobiliari e in questa prima fase
le APT possono dare informazioni sugli elenchi delle agenzie
immobiliari che sono abilitate a questo tipo di attività, altra
cosa è un elenco di alloggi con numero di telefono e proprietario
affissi all'interno delle APT o dove si può dare un'informazione
sull'elenco. Può darsi che la lettera non sia sufficientemente
chiara, però nella riunione noi siamo stati estremamente chiari
secondo quelle che sono state le indicazioni dell'Ufficio legale
quindi, prima cosa, non ci deve essere intermediazione.
Seconda cosa: l'informazione deve essere rigorosamente gratuita
e pensiamo che sia sempre avvenuta in questo modo l'eventuale tipo
di informazione. Ma l'altro problema è che l'informazione non può
generare indebite preferenze. Le irregolarità ci sono state
segnalate in modo puntuale e a seguito di queste irregolarità il
primo problema che si è posto l'Amministrazione regionale è di
normare con maggiore attenzione la materia.
Per quanto riguarda la qualità dell'informazione, l'APT è
comunque un organo che ha un'emanazione dei finanziamenti di tipo
istituzionale.
Nel momento in cui l'APT si fa carico di diffondere notizie
sugli alloggi nelle stesse modalità in cui diffonde informazioni
sugli alberghi che sono chiaramente classificati a una, due, tre o
quattro stelle e subiscono i controlli degli ispettori
dell'Assessorato, nel momento in cui l'APT dà questa tipologia di
informazioni proprio per la responsabilità di tipo istituzionale?,
se volete vi posso far pervenire le numerose lettere di turisti che
si lamentano di cose che sono state proposte e che alla prova dei
fatti non avevano i requisiti offerti, l'APT può dare delle
informazioni, però 70 metri quadri di alloggio possono essere 70
metri quadri con acqua, riscaldamento e pavimento a posto oppure
possono essere 70 metri quadri senza servizi igienici funzionanti,
con la pavimentazione ridotta in malo modo, stato di conservazione
disastroso, allora l'APT non si può assumere la responsabilità di
dare delle informazioni allo stesso modo sull'alloggio che ha tutti
i requisiti per il turista che poi sceglie quel tipo di soluzione
rispetto ad altro alloggio perché non ha nessuna responsabilità su
questo tipo di informazioni, mentre se dà delle informazioni sugli
alberghi la responsabilità ricade in capo all'Assessorato e agli
ispettori dell'Assessorato. Per questo è necessario normare.
Cosa voleva dire questa lettera nella sostanza? Condivido quello
che ha detto il Consigliere Curtaz, però l'Ufficio legale dice che
questo modo di dare le informazioni è un modo irregolare per cui
noi dobbiamo sospendere immediatamente questo tipo di informazione,
normarla dopodiché le APT potranno riprendere questo compito però
evitando quelle discrasie della tipologia di informazione e
soprattutto dando un'informazione di qualità.
Allora l'articolo di legge modificato è già stato predisposto,
non è stato predisposto oggi, era già predisposto all'interno di
una modifica della legge n. 11 e dice semplicemente:
"L'ufficio
informazioni dell'Assessorato competente in materia di turismo, le
aziende di promozione turistica, le pro-loco territorialmente
competenti, sono autorizzati a predisporre e a diffondere, a titolo
gratuito, opuscoli e cataloghi informativi su strutture ricettive
di cui all'articolo 1 nonché sugli appartamenti ammobiliati ad uso
turistico di cui all'articolo 25 della presente legge?".
È
chiaro che legati a questo articolo ci sono i requisiti che queste
strutture ricettive, che sono poi gli appartamenti ammobiliati,
devono avere dopodiché un ente come l'APT, che riceve finanziamenti
dall'Amministrazione regionale, potrà dare delle informazioni
corrette dal punto di vista formale e soprattutto corrette dal
punto di vista della qualità. Questo è l'obiettivo.
Può darsi che la lettera non sia stata sufficientemente chiara e
allora in che modo si può impegnare l'Assessore su questo
argomento? Si può impegnare a portare a brevissimo in Giunta
l'approvazione dell'articolo che fa superare il problema anche dal
punto di vista regolamentare e legislativo e può impegnarsi a
specificare che nulla vieta che degli elenchi vengano esposti
all'interno delle APT, ma che altra cosa è entrare nel merito delle
informazioni, soprattutto informazioni che non abbiano la
caratteristica di essere asettiche il più possibile come devono
essere quelle che vengono fornite sugli alberghi.
L'APT non deve e non può mettersi in contatto con l'albergo e
fare da tramite per il turista, deve limitarsi a dire quali sono i
posti letto disponibili e il turista poi va a verificare
nell'albergo che preferisce.
Quindi nulla vieta che all'interno delle APT vengano esposti
elenchi di informazioni di questo tipo, è chiaro che, nel momento
in cui è l'APT che diffonde gli elenchi che possono essere dei
semplici elenchi o possono essere degli opuscoli meglio
organizzati, chiaramente questi elenchi devono contenere delle
strutture anche dal punto di vista della ricettività che abbiano
tutti i requisiti di qualità che devono avere gli alloggi per
essere affittati.
Questo è quanto posso fin da subito impegnarmi a fare.
Assolutamente non mi posso impegnare a ritirare questo tipo di
disposizione perché questa è stata fatta su consiglio dell'Ufficio
legale.
Non mi risulta che l'Avv. Santilli faccia parte dell'Ufficio
legale dell'Amministrazione regionale, è un avvocato
preparatissimo, ha fatto comunque un parere su richiesta di un
privato o di una struttura che non è l'Amministrazione
regionale.
Quindi chiederei ai proponenti delle risoluzioni, a fronte
dell'impegno da parte dell'Assessore di portare nel più breve tempo
possibile la normativa che dovrebbe risolvere questi equivoci e
l'impegno di meglio precisare con i presidenti e le APT che quanto
si voleva raggiungere è evitare una discriminazione nella tipologia
delle informazioni, di ritirarle.
Président
La parole au Président du Gouvernement, Viérin
Dino.
Viérin D. (UV)
C'est pour demander une suspension de
séance afin que l'on puisse se réunir comme majorité.
Si dà atto che la seduta è sospesa dalle ore 20,03 alle ore
20,47.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Per chiedere cinque minuti di sospensione con
i proponenti delle due risoluzioni per vedere se si può arrivare ad
un testo concordato.
Président
Sur la motion d'ordre la parole à la Conseillère
Squarzino Secondina.
Squarzino (PVA-cU)
Signor Assessore, possiamo incontrarci,
ma vorrei capire quali sono gli obiettivi perché se l'obiettivo è
quello di approvare o di ritirare la risoluzione, sono d'accordo
per una sospensione. Ma se l'obiettivo è quello di modificare, di
emendare qualche testo, tale obiettivo non più raggiungibile in
base al Regolamento. La discussione generale è stata chiusa
dopodiché nulla può più essere emendato.
Président
La Conseillère Secondina Squarzino est favorable
ou contraire à la suspension? L'Assesseur Lavoyer a demandé à
pouvoir rencontrer les collègues.
La suspension est accordée. Le Conseil est suspendu.
Si dà atto che la seduta è sospesa dalle ore 20,48 alle ore
21,07.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Volevo sottoporre al Consiglio regionale, a
seguito anche dell'incontro che abbiamo avuto con i proponenti
delle due risoluzioni, una risoluzione che dovrebbe contenere gli
obiettivi dei proponenti.
Leggo la risoluzione e chiedo al Consiglio di votarla:
Risoluzione
Il Consiglio regionale
Preso atto che con lettera in data 10 aprile 2000,
l’Assessore Regionale al Turismo ha richiesto alle
APT della Regione autonoma Valle d'Aosta "di sospendere
temporaneamente la distribuzione di elenchi relativi
all’affitto di appartamenti per turisti" e ciò "in
attesa di nuove disposizioni legislative" ed "in quanto
l'Amministrazione regionale sta procedendo a normare all'interno
dell'attuale apparato legislativo in materia";
Considerata l'estrema complessità e delicatezza della materia e
la necessità di procedere ad un pronto riordino della normativa in
questione;
il Consiglio regionale
Auspica
che l'iter legislativo, che porterà alla definizione della già
annunciata nuova disciplina in materia, trovi attuazione in tempi
brevi e che nella stessa vengano valorizzate anche le risorse
turistiche extralberghiere che tanto sono diffuse nella nostra
regione;
Impegna
l'Assessore competente ad adoperarsi con urgenza affinché il
servizio di informazione reso dalle APT circa le risorse
extralberghiere locali possa essere ripristinato quanto prima nel
rispetto della normativa vigente assicurando che le informazioni
esplicitino l'esclusiva responsabilità circa la loro veridicità a
chi le ha fornite con l'esclusione di ogni responsabilità in capo
ai soggetti che ne assicurano la diffusione.
Questo è l'impegno politico che l'Assessore e la Giunta si
assumono.
Président
La parole au Vice-président Viérin Marco.
Viérin M. (Aut)
Diciamo che già nella presentazione della
nostra risoluzione avevamo detto che ci interessava il discorso del
risultato pratico.
Il risultato pratico è venuto perché l'Assessore ci ha proposto
una risoluzione dove vengono tolte le premesse, se vogliamo, ma
dove "l'Auspica" è uguale alla nostra proposta, "l'Impegna" è
modificato nelle ultime due righe, ma esprime una posizione molto
vicina alla nostra. Possiamo prendere atto che politicamente
l'Assessore ha accolto la nostra proposta in cui il Consiglio
regionale auspica e si impegna, pertanto siamo concordi sul
contenuto e sul risultato.
Alcune altre forze politiche hanno sollevato anche il discorso
procedurale, aspetto l'evoluzione del dibattito per poi decidere se
fare in una maniera o nell'altra. Come gruppo degli Autonomisti
abbiamo realizzato il nostro obiettivo, quindi siamo favorevoli a
votare questa risoluzione concordata.
Président
La parole au Conseiller Curtaz.
Curtaz (PVA-cU)
Noi invece non accettiamo la proposta
formulata dall'Assessore per due ordini di ragioni. La prima è una
ragione regolamentare perché non è consentito, chiusa la
discussione generale, formulare emendamenti o proporre alternative
alle risoluzioni che sono state poste.
Voglio dire che non è soltanto un dato formale. Io resto
insoddisfatto anche del contenuto di quella bozza di risoluzione
controproposta dall'Assessore perché ci sono delle differenze
piuttosto rilevanti rispetto alla nostra sul piano sostanziale e io
voglio approfittare di qualche minuto perché non ho ancora avuto
l'occasione di replicare brevemente alle osservazioni che
l'Assessore ha fatto in sede di replica alle nostre
risoluzioni.
L'Assessore ha fatto riferimento a delle scorrettezze che
sarebbero avvenute alle APT; se questo è avvenuto, è una cosa
biasimevole, l'Assessore doveva prendere dei provvedimenti per
individuare e colpire chi ha commesso le scorrettezze. C'è un
problema di qualità delle informazioni; il problema, se c'è, è
grave e serio, pertanto l'Assessore doveva prendere dei
provvedimenti per garantire chiarezza e trasparenza delle
informazioni delle APT.
L'Assessore invece non fa questo e invoca un parere legale,
parere legale che peraltro noi non abbiamo letto e che ci
piacerebbe leggere perché il parere legale a cui invece mi sono
riferito, che è ricopiato testualmente nella risoluzione proposta
dagli Autonomisti, espresso dall'Avv. Santilli, non è un parere
legale chiesto da un privato, ma è un parere legale chiesto da
un'APT e quindi, anche se si possono discutere tutti i pareri
legali, mentre qui abbiamo un parere legale scritto, vorrei
conoscere l’altro parere legale scritto che contesta
quanto l'Avv. Santilli dice e quanto il buon senso riafferma.
La lettera, l'Assessore lo ha ripetuto diverse volte, forse non
è stata chiara. Assessore, io questa cosa non la posso accettare,
lei deve ammettere di aver sbagliato, ma non di non essere stato
chiaro perché lei è stato chiarissimo e io voglio leggere a
beneficio di tutti cosa lei dice in questa lettera.
Lei dice che farà l'elenco delle agenzie immobiliari e che
bisogna indirizzare i turisti alle agenzie immobiliari.
"? Tale
elenco?"
, lei afferma,
"? dovrà essere utilizzato fino
all'entrata in vigore delle nuove normative e vi sarà trasmesso non
appena redatto?"
. A me sembra chiarissimo; si voleva far
lavorare le agenzie immobiliari in luogo delle APT e noi su questo
non siamo d'accordo.
Riteniamo, ripeto, che nella sostanza la risoluzione che lei
propone sia addolcita rispetto alla nostra proposta che è quella
invece di una revoca immediata di quanto disposto, secondo noi lei
domani mattina dovrebbe mandare una lettera a tutte le APT dicendo
innanzitutto che si è sbagliato e quindi possono esporre e fare
tutte quelle cose che lei ha detto sarà consentito di fare. Anche
se poi, venendo magari al dettaglio di queste cose, mi risulta
impossibile trovare dei confini certi perché capisco che le APT
devono dare delle informazioni veritiere, non devono garantire
caratteristiche che poi gli alloggi non hanno, questo mi sembra
ovvio, però non ci possiamo limitare a dire che possono esporre un
elenco come ho fatto io con il mio panettiere perché è ovvio che
telefona il turista, manda il fax il turista, c'è la posta
elettronica, eccetera, è evidente che un ufficio che ha anche il
ruolo di informazione turistica deve dare questa informazione,
altrimenti le APT verrebbero meno a quello che è il loro ruolo
istituzionale precipuo. Quindi manteniamo la nostra risoluzione,
evidenziamo che la proposta dell'Assessore è dal punto di vista
regolamentare irrituale, quindi non è accoglibile in nessun senso e
chiediamo che venga votata la nostra risoluzione.
Président
La parole au Conseiller Tibaldi.
Tibaldi (FI)
Per fare due considerazioni.
Una di natura procedurale, ritengo che quanto evidenziato dal
Consigliere Curtaz sia più che mai rispondente a quelle che sono le
norme del nostro Regolamento, l'articolo 66 dice chiaramente che le
proposte di articoli aggiuntivi e di emendamenti non possono essere
effettuate se non prima della chiusura della discussione generale e
se il Regolamento non è la solita coperta stretta per l'opposizione
e coperta larga o elastica per la maggioranza, chiederei che il
Presidente del Consiglio facesse sì che anche in questo caso
venisse osservata scrupolosamente come è stata osservata
scrupolosamente questa mattina quando sulle non dichiarazioni del
Presidente della Giunta è stato impossibile da parte di qualcuno
fare degli interventi successivi.
Per quanto riguarda invece il profilo sostanziale, da queste
risoluzioni, in particolare da quella degli Autonomisti che è
fortemente circostanziata, ricca di dati, con un lavoro
estremamente accurato effettuato dal Consigliere Marco Viérin,
riesco a comprendere che c'è un problema estremamente urgente, la
cui soluzione è indifferibile.
La risoluzione suona quasi come un atto di sfiducia nei
confronti dell'operato dell'Assessore Lavoyer, muove da una serie
di problemi diffusi nelle singole APT, in particolare la Grand
Paradis, che qui non è citata, e quella di Saint-Vincent che invece
è citata con tanto di allegazione di parere legale dell'Avv.
Santilli, di conseguenza ritengo che il problema non possa essere
superato con questa superficialità.
Allora sono d'accordo anch'io con quanto affermato da chi mi ha
preceduto che se esistono situazioni di disagio nella qualità
dell'informazione offerta dagli operatori delle APT, queste
situazioni di disagio, di scarsa professionalità o di scorrettezza
devono essere affrontate in maniera rigorosa da parte
dell'Assessorato, altrimenti l'Assessorato è inadempiente e
commette delle omissioni di atti d'ufficio.
Di conseguenza, Assessore, non può venire qua a raccontarci la
barzelletta di dire che l'operatore dell'APT sfugge alla
responsabilità, mentre l'agente immobiliare o il mediatore di
affari immobiliari è soggetto a regole diverse perché c'è una
definizione che è molto chiara e che è qui riportata dove l'APT non
svolge attività di intermediazione propria delle agenzie perché si
limita alla mera informazione gratuita, di conseguenza l'utente
ovvero il turista, quando si rivolge a un'APT, sa benissimo che lo
fa senza alcun onere di provvigione, ma lo fa per avere una mera
informazione di cortesia.
Se questa situazione deve essere regolamentata, non vedo perché
l'Assessore abbia dovuto provvedere in tal senso, sono problemi che
riguardano la Giunta regionale, perché non c'è stata una certa
concordia nell'affrontare questo problema, per carità non
speculiamoci sopra, però in questo caso, di fronte a un tenore così
preciso, formulato anche nell'intervento del Consigliere Viérin,
oggi lui si sente appagato dalla risposta che ha dato l'Assessore,
personalmente ritengo che il Consiglio oggi debba pronunciarsi su
due documenti e se uno vuole essere ritirato sono questioni che
valuteranno i proponenti, ma un altro rimane più che mai
valido.
Quello dell'Assessore o meglio gli emendamenti che lui ha
presentato mi sembrano assolutamente inammissibili, poichè il
Regolamento non può essere inteso come una coperta stretta o larga
a seconda delle esigenze.
Président
Il y a eu des remarques formelles concernant la
procédure. Est-ce que l'Assesseur souhaite maintenir la proposition
ou non? Dans ce dernier cas je devrais décider sur son
admissibilité. Bien, est-ce qu'il prend acte de l'existence de ce
désaccord?
En prenant acte donc du désaccord qui a été formulé, cette
proposition de reformuler en quelque sorte les résolutions telles
qu’elles avaient été proposées, nous devons procéder
à la votation des deux résolutions déposées. Est-ce que le
Vice-président entend la maintenir?
La parole au Vice-président Viérin Marco.
Viérin M. (Aut)
Ho detto che aspettavo la discussione sul
Regolamento sapendo perfettamente che a norma di Regolamento, una
volta chiusa la discussione generale, non potevano più essere
accettati emendamenti in merito ai due atti presentati.
Come ho detto poc'anzi e in fase di presentazione della nostra
risoluzione, a noi interessava il raggiungimento dello scopo. Lo
scopo, ribadisco ai colleghi di Forza Italia, è che "l'Auspica" è
uguale, "l'Impegna" è uguale, è cambiata l'ultima riga e mezza, ma
in senso pratico diciamo le stesse cose.
È chiaro che se il gruppo della Valle d'Aosta per l'Ulivo
ritiene di non intravedere l'impegno politico per l'appagamento
della loro richiesta nella propria risoluzione, spetta a loro
scegliere, liberi di fare qualsiasi atto consequenziale.
Noi ritenevamo già dall'inizio, come adesso, che quello che a
noi interessa è il risultato per la Comunità valdostana e su questo
impegno politico annunciamo il ritiro della nostra risoluzione.
È chiaro che nel prossimo Consiglio di maggio, se queste cose
non saranno realizzate, noi ripresenteremo la stessa
risoluzione.
Président
La résolution, présentée par les Conseillers
Viérin Marco, Comé et Marguerettaz, dont au point n° 26.2 est
retirée.
Je soumets au vote la résolution n° 26.3 présentée par les
Conseillers Squarzino, Curtaz et Beneforti:
Conseillers présents: 31
Votants: 4
Pour: 4
Abstentions: 27 (Agnesod, Bionaz, Borre, Cerise, Charles Teresa,
Collé, Comé, Cottino, Cuc, Ferraris, La Torre, Lavoyer, Louvin,
Marguerettaz, Martin, Nicco, Ottoz, Pastoret, Perrin, Perron,
Piccolo, Praduroux, Rini, Vallet, Vicquéry, Viérin D. et Viérin
M.)
Le Conseil n'approuve pas.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK