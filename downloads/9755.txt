Consiglio Regionale della Valle d'Aosta - Oggetto del Consiglio n. 876 del 22 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 876 del 22 novembre 1989 - Resoconto
OGGETTO N. 876/IX - Intervento finanziario straordinario
della Regione a favore del "Teatro dei piccoli" (Reiezione di
mozione).
Presidente - Do lettura della mozione presentata dai Consiglieri
Mafrica e Riccarand:
MOZIONE
Premesso che in questi ultimi anni, in Valle d'Aosta ed altrove,
molti hanno potuto apprezzare l'alto livello qualitativo delle
rappresentazioni del "Teatro dei Piccoli", unica compagnia teatrale
della Valle d'Aosta inserita nell'elenco dei Gruppi che, in
tutt'Italia, possono usufruire di un finanziamento stabile e
continuativo da parte del Ministero del Turismo e dello
Spettacolo;
Rilevato che nel corso del 1988/89 il "Teatro dei Piccoli" ha
incontrato notevoli difficoltà a completare la stagione teatrale a
causa di una sensibile contrazione delle prestazioni richieste dall
'Amministrazione regionale;
Ricordato che la Giunta regionale, nella seduta del Consiglio
del 5 luglio 1989, aveva espresso la sua disponibilità ad operare
gli interventi necessari per consentire al "Teatro dei Piccoli" di
concludere positivamente la stagione 1988/89;
Rilevato che nel corso dei mesi di luglio/agosto 1989 il "Teatro
dei Piccoli" ha realizzato spettacoli in 22 Comuni della Valle
d'Aosta in collaborazione con le Aziende di Soggiorno, le Pro-loco
e le Biblioteche;
Sottolineato che a tali spettacoli hanno assistito oltre 3.000
persone, sottolineando, ancora una volta, il gradimento e
l'interesse del pubblico per le realizzazioni del "Teatro dei
Piccoli";
Ricordatoche l'Assessorato regionale al Turismo aveva
manifestato la sua disponibilità ad un sostegno finanziario a tale
ciclo di spettacoli;
Appreso che finora nessun intervento è stato deliberato dalla
Giunta regionale per consentire al "Teatro dei Piccoli" di chiudere
positivamente la stagione 1988/89, nè è stato finora rispettato
l'impegno di un contributo per il ciclo di spettacoli dei mesi di
luglio-agosto 1989;
Sottolineato che, a causa di questa situazione, il "Teatro dei
Piccoli" rischia di dover chiudere immediatamente e con un pesante
passivo un'esperienza decennale di notevole importanza e di alta
qualità;
il Consiglio regionale della Valle d'Aosta
delibera
di impegnare la Giunta regionale ad assumere gli opportuni
provvedimenti per un contributo straordinario dell'Amministrazione
regionale al "Teatro dei Piccoli".
Presidente
- Ha chiesto di illustrare la mozione il
Consigliere Riccarand, ne ha facoltà.
Riccarand (NS)
- Anche questo è un argomento che avevamo
già affrontato nello scorso mese di luglio. Il 5 luglio 1989 c'era
già stata una discussione in Consiglio sull'attività del Teatro dei
Piccoli, sui rapporti fra questo teatro e l'Amministrazione
regionale e sull'opportunità di un intervento del Consiglio
regionale perchè la compagnia del Teatro dei Piccoli potesse
chiudere positivamente la stagione 1988-89, stagione durante la
quale aveva avuto dei problemi finanziari derivanti soprattutto da
una contrazione del numero degli spettacoli che in passato venivano
fatti, su commissione dell'Amministrazione regionale, e che si è
(in particolare nell'ultimo anno) notevolmente ridotto.
In quell'occasione la mozione non venne posta in votazione ma fu
ritirata, perchè dai banchi della Giunta venne un impegno ad andare
incontro alle difficoltà del Teatro dei Piccoli e a cercare di
trovare una soluzione per una chiusura favorevole della stagione
teatrale 1988-89. Dopo di che questo impegno non si è tradotto in
nessuna decisione concreta, anzi, il Teatro dei Piccoli, per poter
completare il numero di spettacoli che è previsto da certe norme e
per poter usufruire del finanziamento del Ministero del Turismo e
dello Spettacolo, ha programmato numerosi spettacoli di una
stagione estiva, nel corso dei mesi di luglio ed agosto, in
numerosi Comuni della Valle d'Aosta ed anche fuori della Valle
d'Aosta, in collaborazione con le aziende di soggiorno, le pro-loco
e le biblioteche.
Anche rispetto a questi spettacoli, che si sono svolti in
ventidue Comuni della Valle d'Aosta con una partecipazione notevole
di gente, c'era stata una ufficiosa disponibilità di intervento
finanziario da parte dell'Amministrazione regionale e segnatamente
da parte della Giunta regionale; e cosa anche questa che poi non si
è realizzata, non si è tradotta in nessuna scelta concreta.
La situazione è che da una parte il Teatro dei Piccoli, per la
stagione 1988-89, non avendo potuto realizzare un sufficiente
numero di spettacoli, si è visto sostanzialmente decurtare il
finanziamento di cui, unico gruppo in Valle d'Aosta, usufruiva a
livello di Ministero del Turismo e dello Spettacolo. In secondo
luogo si trova esposto ad una grave situazione deficitaria che, in
assenza di un intervento di sostegno dell'Amministrazione
regionale, significa la chiusura immediata dell'attività di questo
gruppo.
Non voglio ripetere cose già dette al mese di luglio sul
significato di un rapporto di collaborazione decennale fra questo
gruppo e l'Amministrazione regionale, in particolare l'Assessorato
alla Pubblica Istruzione, sul tipo di teatro che il Teatro dei
Piccoli ha portato avanti, soprattutto nella scuola materna ed
elementare, sullo sforzo che anche questa compagnia ha fatto per
introdurre una sorta di teatro bilingue, cosa non facile ma che
rispondeva a certe esigenze culturali della Valle d'Aosta.
Questo gruppo teatrale è sicuramente il gruppo teatrale - e lo
dimostra anche il premio che ha ricevuto a livello nazionale in un
festival a Padova - che è più conosciuto a livello nazionale; è
l'unico gruppo riconosciuto dal Ministero del Turismo e dello
Spettacolo in Valle d'Aosta; ha un livello qualitativo sicuramente
superiore a tutti gli altri gruppi teatrali che operano in Valle
d'Aosta. Pertanto non riesco a capire per quale motivo, quando da
parte della Giunta regionale c'è una estrema disponibilità di
finanziamenti, di contributi a tutta una serie di gruppi, di
associazioni, di enti di ogni genere, in questo caso non si voglia
andare incontro ad un gruppo teatrale che si trova in una
situazione momentanea di difficoltà, derivante dal fatto che un
certo tipo di rapporto instaurato nel corso degli anni si è
interrotto.
Chiediamo in questa mozione che ci sia una scelta precisa, che
il Consiglio regionale, di fronte alle reticenze ed ai rinvii
continui della Giunta, prenda una decisione che vada o nella
direzione di dire che questo gruppo deve chiudere, perchè non si
vuole avere più niente a che fare con queste persone, oppure in
quella di instaurare da ora in avanti dei nuovi rapporti con il
gruppo. In questo caso queste persone sapranno che non potranno più
contare su una collaborazione come nel passato, però per quanto
riguarda il passato c'è da parte nostra la disponibilità a
riconoscere il lavoro svolto e soprattutto la disponibilità ad
andare incontro ad un impegno assunto rispetto ad un certo lavoro
fatto nei mesi di luglio e di agosto.
Questo chiediamo con questa mozione: chiediamo che questo
impegno da parte della Giunta ci sia. Non si tratta di cifre
enormi, si tratta di pochissime decine di milioni che servono a
sanare una situazione che si è creata, e poi è semplicemente un
contributo per un'attività di tipo culturale che questo gruppo ha
svolto. Non so quanti gruppi avrebbero fatto 22 iniziative con una
richiesta di finanziamento così basso.
Tutta la documentazione è stata consegnata agli Assessori
competenti: non riesco a capire per quale motivo non si vuole dare
una risposta positiva.
Credo che su questo si misura un criterio di correttezza e di
equilibrio anche rispetto ad altri provvedimenti, perchè non si può
in questo caso venire a dire di no, fra l'altro dopo che c'era
stato un impegno, e poi magari ritrovarsi nei prossimi Consigli
tutta una serie di finanziamenti che cadono a pioggia in tutte le
direzioni. Qui si tratta di un intervento finalizzato, qualificato
da una precisa azione culturale. Io, fra l'altro, con questo gruppo
non ho nessun rapporto particolare, però la documentazione che ci
ha mandato, l'accuratezza con cui ci ha informato della sua
attività è una qualità che tutti gli riconosciamo. Livio Viano lo
abbiamo nominato, come Consiglio regionale, rappresentante della
Valle d'Aosta nell'Ente Teatrale nazionale. Se siamo coerenti,
allora facciamo questa scelta.
Pertanto chiediamo che su questa mozione il Consiglio si esprima
e voti.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Molto rapidamente, perchè il Consigliere
Riccarand ha illustrato bene il senso della mozione.
Vorrei solo sottolineare un aspetto. E' facile distruggere o
lasciar cadere iniziative nel campo culturale, molto più difficile
ricostruirle. Da una Regione come la nostra una esperienza di
questa durata e di questa qualità in campo teatrale a mio giudizio
deve essere considerata molto bene prima di essere dimenticata o
lasciata cadere, perchè per crearne una equivalente occorrerà molto
tempo e non è detto che si riesca.
Presidente
- Ha chiesto di parlare l'Assessore al
Turismo, Urbanistica e Beni Culturali Faval, ne ha facoltà.
Faval (UV)
- Après que M.Viano a présenté la
documentation concernant son activité pendant l'été, la Junte
régionale a cru ne pas accepter ce qui est demandé dans cette
motion et qui était demandé de la même façon dans la motion du mois
de juillet pour les raisons suivantes.
L'on prétend de la part des signataires de la motion que la
situation de la compagnie du "Teatro dei Piccoli" soit surtout à la
suite de ce qu'on dit dans l'épigraphe de la motion, c'est-à-dire
"una sensibile contrazione delle prestazioni richieste"
. Je
crois qu'il est utile de répéter ce qui a déjà été dit au moment où
on a discuté la première motion à ce sujet.
Si nous prenons les données qui concernent les trois dernières
années, nous voyons que ce qui a été dit n'est absolument pas vrai,
aussi parce que, pour mieux comprendre cette pièce, il faut que
l'on tient compte que "Teatro dei Piccoli" et "Approche" sont
exactement la même chose et cela est démontré par un document que
j'ai à mes mains et qui a été signé le 10 novembre dernier entre
l'Assesseur Viérin et "Teatro dei Piccoli". Objet du contrat:
"L'objet du présent contrat est une représentation par la
compagnie "Approche" de la pièce etc."
, signé pour la compagnie
par Livio Viano.
Donc, la contribution (entre guillemets) que l'Administration
régionale a donnée à cette compagnie est, pour l'année 1986-87, de
141 millions de lires - évidemment il s'agit du montant de ce qui a
été touché directement par "Approche" et par "Teatro dei Piccoli"
-, pour l'année 1987-88 de 111 millions de lires, pour l'année
1988-89 de 141 millions de lires.
Or cette thèse, c'est-à-dire que la contribution (entre
guillemets) de l'Administration régionale envers cette compagnie a
diminué verticalement, n'est pas soutenable.
Face à ce genre de situation et compte tenu qu'il existe sur la
place d'Aoste d'autres compagnies qui font du théâtre - et je ne
crois pas que l'on veuille s'adonner à une discussion qui nous
porterait bien loin et qui concerne la qualité du travail de l'un
et de l'autre, ou bien de disputer sur ce que nous pouvons
considérer comme activité culturelle - la Junte régionale croit
devoir examiner la question en tenant compte de ce qu'il existe par
rapport à l'activité théâtrale en Vallée d'Aoste et ne pas
considérer uniquement la situation "Teatro dei Piccoli" et
"Approche".
Dans ce sens la solution du problème nous pourrions la trouver
dans cette proposition que je vais vous faire. A une attitude telle
que celle qui est sollicitée par les signataires de la motion,
c'est-à-dire d'intervenir envers la compagnie "Teatro dei Piccoli"
avec une contribution extraordinaire, nous proposons au contraire
d'intervenir ou à travers un projet de loi ou bien avec un acte
administratif, de façon à réglementer ce qui devra être
l'intervention régionale envers cette activité que nous considérons
culturelle, déployée en Vallée d'Aoste par toutes les compagnies.
Nous allons présenter un acte administratif ou législatif, en même
temps le Conseil régional va établir quelles doivent être les
qualités requises pour toucher une aide de la part du Conseil
régional.
De cette façon nous allons affronter le problème globalement,
plutôt que s'intéresser uniquement à cette compagnie, et nous
allons donner une réponse politiquement plus valable, parce que
nous allons nous intéresser à toute la question et non seulement à
"Teatro dei Piccoli", mais aussi à d'autres compagnies.
Ceci peut être fait dans un bref délai: je demande la
collaboration de tout le Conseil régional pour donner une réponse
concrète et politiquement valable à cette question.
Presidente
- Ha chiesto di parlare il Consigliere
Riccarand, ne ha facoltà.
Riccarand (NS)
- Credo che la proposta che fa l'Assessore
sia valida rispetto al futuro; sicuramente va fatta una legge
sull'attività teatrale in Valle d'Aosta o una norma di
regolamentazione dei rapporti. Fra l'altro, lo stesso "Teatro dei
Piccoli" non ha mai fatto una questione di singolo gruppo: dalla
documentazione si vede come ha sempre fatto delle proposte che
coinvolgevano anche gli altri gruppi teatrali. Non si tratta di una
impostazione corporativa.
Tutto questo, quindi, sta bene, però riguardo al futuro. Credo
che non possiamo sottrarci rispetto a degli impegni che ci eravamo
assunti nei confronti di questo gruppo teatrale. Va benissimo il
discorso di lavorare insieme, di preparare questa normativa che
riguarda il futuro, ma non chiudiamo gli occhi di fronte ad una
situazione che si è determinata perchè c'è stato un certo tipo di
comportamento.
Vogliamo che il "Teatro dei Piccoli" sia un gruppo che può
essere preso in considerazione rispetto al futuro, rispetto a
questa nuova regolamentazione, perchè continui ad esistere, o
vogliamo che chiuda e poi dopo regolamentiamo quello che sarà
rimasto al di fuori del "Teatro dei Piccoli"?
Quindi, d'accordo con la proposta che viene dalla Giunta di
andare a questa regolamentazione, però questo non è assolutamente
in contrasto con il fatto che il Consiglio oggi impegna la Giunta
ad assumere gli opportuni provvedimenti per un contributo
straordinario dell'Amministrazione regionale al "Teatro dei
Piccoli". Un contributo straordinario per risolvere i problemi che
sono nati nella stagione 1988-89: hanno fatto un mese e mezzo di
rappresentazione senza prendere una lira.
(...Interruzione del Presidente della Giunta
regionale...)
Lasciamo stare il discorso dello Stato, parlo delle
rappresentazioni di questa estate. I contributi dello Stato (avete
visto le cifre?) servono a coprire gli oneri previdenziali di chi
lavora in questo teatro. Ci sarà anche gente che dovrà pur vivere!
Allora se abbiamo un minimo di sensibilità rispetto a questa
realtà, questo impegno ce lo dobbiamo assumere.
Non sono mai venuto in Consiglio a chiedere di dare un
contributo a qualcuno in particolare, però non possiamo in
coscienza, di fronte a questa situazione, dire di no, soprattutto
quando avevamo assunto un impegno. Infatti, abbiamo ritirato la
mozione a luglio proprio su questi presupposti: la Giunta aveva
detto a questo gruppo di andare avanti e di essere disponibile a
dargli una mano se avesse fatto quelle rappresentazioni. Questa è
la realtà.
C'è stato un impegno preciso rispetto al quale sarebbe un atto
vergognoso se tornassimo indietro.
Quindi, d'accordissimo sulla proposta dell'Assessore,
disponibili da parte, credo, di tutti quanti a collaborare a questa
nuova regolamentazione, però la Giunta valuti il sistema, i modi ed
i tempi per andare incontro a questo gruppo rispetto alla
situazione che si è determinata in passato.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Credo che la risposta che l'Assessore
Faval ha dato sia una risposta aperta, che tiene conto anche in
qualche modo delle richieste che sono state avanzate questa sera
nella mo-zione.
E' chiaro che se si deve dare un contributo straordinario,
perchè di questo probabilmente si tratta, lo si dovrà fare in un
quadro di insieme, in una valutazione più generale. Se ho ben
capito, l'Assessore propone una regolamentazione che abbia
l'approvazione del Consiglio, quindi non si sa ancora se è una
legge oppure una dichiarazione di intenti o comunque di
comportamenti.
Anch'io ritengo che questa attività teatrale sia meritoria ed
abbia avuto dei riconoscimenti a livello nazionale, ma al di là
della volontà e di un gesto di mecenatismo che il Consiglio può
sempre fare, ritengo che sia opportuno che in tempi brevi (mi
permetterei di sollecitare questo) venga fatta una proposta globale
su questa materia. A quel punto ci saranno tutti i parametri per
affrontare il problema.
Oggi, visto separatamente, potrebbe sembrare una elargizione
una tantum
che non risolve il problema, perchè, se vogliamo
essere sinceri, il deficit di questa attività è strutturale e non
congiunturale. E' bene che si sappia, perchè non vorrei che
succedesse su questo argomento quello che succedeva sulla "Aosta"
di un tempo, che tutte le volte, per far militare l'"Aosta" in
quelle serie molto scassate, si chiedevano 50 o 100 milioni e poi
si presentava un pie' di lista e si pagava a pie' di lista.
Un discorso di questo tipo, anche se tendenzialmente sono per
sostenere queste attività e per fare in modo che l'Amministrazione
regionale eroghi dei contributi anche a fondo perduto, va visto in
un quadro generale, altrimenti potremmo creare delle sperequazioni
nei confronti di altre attività, che non saranno professionali, ma
che sono altrettanto meritorie.
La proposta dell'Assessore, fatta in questi termini, la
condivido; l'unica raccomandazione che mi sento di fare
all'Assessore è la rapidità, perchè è chiaro che una risposta che
possa giovare al "Teatro dei Piccoli" è nella rapidità dei tempi.
Dobbiamo mettere questo gruppo di fronte ad una risposta precisa:
la Regione intende fare questo e non intende fare quello.
Non so se ci sono stati impegni presi precedentemente, non lo
ricordo. Forse sono un cattivo Consigliere, è una materia nella
quale non voglio entrare; dico però che, per l'avvenire, in tempi
brevi dobbiamo regolamentare questo settore, perchè la compagnia
del "Teatro dei Piccoli" merita la nostra attenzione e forse anche
il nostro contributo. Ma in un quadro generale e non in un quadro
di emergenza, che è una emergenza vera, ma che sarebbe sempre una
emergenza anche domani, perchè il deficit è strutturale e non può
essere diversamente.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Très brièvement et pour reprendre ce que
M.Milanesio a dit. Une recommandation: je suis d'accord avec la
proposition de M.Faval, qui fait une proposition globale qui
prévoit toutes les activités du genre (du théâtre, etc.); c'est une
solution qui permet de maintenir en vie le "Teatro dei Piccoli",
globalement entendu, qui prévoit les différentes questions et qui
évidemment - comme déjà rappelé - ne soit pas tardive.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Tenendo conto delle osservazioni fatte
dai Consiglieri Milanesio ed Andrione, credo che nulla vieta di
considerare nell'ambito di un provvedimento futuro questo tipo di
contributo straordinario richiesto oggi per la sopravvivenza, che
però sia in qualche modo deciso dal Consiglio regionale. Cioè, ci
si pronunci sul fatto che questa struttura deve sopravvivere e poi
la forma potrà essere anche quella di tenere conto della
predisposizione rapida di questo provvedimento generale che
concerne tutte le compagnie e che va a sostenere l'attività
teatrale nelle sue diverse forme nella nostra Regione.
Pensavamo che si fosse risolta la cosa ritirando la mozione la
volta scorsa, adesso abbiamo un'altra mozione; noi possiamo tener
conto delle cose che dice l'Assessore e siamo d'accordo sulla sua
impostazione, però vorremmo che l'impegno fosse più esplicito ed è
questo il senso del voto che chiediamo sulla mozione.
Presidente
- Ha chiesto di parlare l'Assessore al
Turismo, Urbanistica e Beni Culturali Faval, ne ha facoltà.
Faval (UV)
- J'ai demandé de ne pas voter cette motion
telle qu'elle a été formulée, aussi parce qu'il y a deux principes
auxquels nous ne pouvons pas donner notre avis favorable: le
principe exprimé dans l'épigraphe où l'on soutient une thèse qui ne
correspond pas à la vérité, d'un côté, et de l'autre j'ai dit que
la Junte régionale ne croit pas pouvoir affronter ce problème avec
l'allocation d'une subvention extraordinaire. Nous pensons, au
contraire, de présenter une délibération du Conseil ou bien un
projet de loi qui puisse affronter le problème globalement.
De cette façon nous avons une réponse à la question plus
générale et surtout plus soutenable au point de vue politique.
Presidente
- Ha chiesto di parlare il Consigliere
Riccarand, ne ha facoltà.
Riccarand (NS)
- Per quanto riguarda il 2° comma della
premessa della mozione, che è quella che suscita le osservazioni
critiche, dove si parla di contrazione delle prestazioni richieste
dall'Amministrazione regionale, anche se è un fatto oggettivo,
questo, non c'è nessuna difficoltà da parte nostra ad eliminarlo,
perchè non è questo che ci interessava mettere in evidenza. Invece
insistiamo sul discorso del contributo straordinario, perchè,
ripetiamo, lo si potrà inquadrare all'interno di questa nuova
normativa; però non si può pensare che con un provvedimento che
dovrà regolare il futuro, che dovrà avere determinati parametri
validi in generale per tutti, ecc., si possa tenere adeguatamente
conto di una realtà passata. Teniamo conto, invece, di una realtà
passata ed operiamo rispetto al futuro.
Quindi togliamo questo secondo comma che può non essere
condiviso, però chiediamo al Consiglio di votare questa espressione
di volontà e poi la Giunta faccia delle proposte e trovi un modo
per inquadrare questo intervento all'interno di una programmazione
più generale. Credo che abbia gli strumenti e le capacità per
farlo.
Presidente
- E' stato proposto da parte del Consigliere
Riccarand un emendamento soppressivo del secondo punto delle
premesse della mo-zione.
Ha chiesto di parlare il Consigliere Stévenin, per dichiarazione
di voto, ne ha facoltà.
Stévenin (UV)
- Nous n'avons pas l'intention de voter
pour cette motion, parce que nous partageons l'esprit avec lequel
l'Assesseur Faval a manifesté l'intention de intervenir pour ce qui
est des problèmes concernant également le "Teatro dei Piccoli";
mais nous veillerons à que les intentions qui ont été manifestées
en cette salle par MM. Milanesio et Andrione, trouvent une
réalisation concrète.
Presidente
- Pongo in votazione la mozione nel testo così
emendato:
MOZIONE
Premesso che in questi ultimi anni, in Valle d'Aosta ed altrove,
molti hanno potuto apprezzare l'alto livello qualitativo delle
rappresentazioni del "Teatro dei Piccoli", unica compagnia teatrale
della Valle d'Aosta inserita nell'elenco dei Gruppi che, in
tutt'Italia, possono usufruire di un finanziamento stabile e
continuativo da parte del Ministero del Turismo e dello
Spettacolo;
Ricordato che la Giunta regionale, nella seduta del Consiglio
del 5 luglio 1989, aveva espresso la sua disponibilità ad operare
gli interventi necessari per consentire al "Teatro dei Piccoli" di
concludere positivamente la stagione 1988/89;
Rilevato che nel corso dei mesi di luglio/agosto 1989 il "Teatro
dei Piccoli" ha realizzato spettacoli in 22 Comuni della Valle
d'Aosta in collaborazione con le Aziende di Soggiorno, le Pro-loco
e le Biblioteche;
Sottolineato che a tali spettacoli hanno assistito oltre 3.000
persone, sottolineando, ancora una volta, il gradimento e
l'interesse del pubblico per le realizzazioni del "Teatro dei
Piccoli";
Ricordato che l'Assessorato regionale al Turismo aveva
manifestato la sua disponibilità ad un sostegno finanziario a tale
ciclo di spettacoli;
Appreso che finora nessun intervento è stato deliberato dalla
Giunta regionale per consentire al "Teatro dei Piccoli" di chiudere
positivamente la stagione 1988/89, nè è stato finora rispettato
l'impegno di un contributo per il ciclo di spettacoli dei mesi di
luglio-agosto 1989;
Sottolineato che, a causa di questa situazione, il "Teatro dei
Piccoli" rischia di dover chiudere immediatamente e con un pesante
passivo un'esperienza decennale di notevole importanza e di alta
qualità;
il Consiglio regionale della Valle d'Aosta
delibera
di impegnare la Giunta regionale ad assumere gli opportuni
provvedimenti per un contributo straordinario dell'Amministrazione
regionale al "Teatro dei Piccoli".
Esito della votazione:
Presenti: 28
Votanti: 5
Favorevoli: 5
Astenuti: 23 (Agnesod, Andrione, Beneforti, Bich, Faval, Fosson,
Lanièce, Lanivi, Lavoyer, Limonet, Louvin, Martin, Milanesio,
Mostacchi, Pascale, Perrin, Rollandin, Stévenin, Trione, Vallet,
Vesan, Vierin e Voyat)
Il Consiglio non approva.
Presidente
- I lavori sono terminati. Ricordo che il
Consiglio è convocato per il giorno 30, su precisa istanza della
Conferenza dei Capigruppo, e che l'adunanza per l'esame del
bilancio è stata definitivamente fissata per i giorni 11, 12 e 13
dicembre.
La seduta è tolta.
---
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK