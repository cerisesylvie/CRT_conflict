Consiglio Regionale della Valle d'Aosta - Oggetto del Consiglio n. 1446 del 24 settembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1446 del 24 settembre 2015 - Resoconto
OGGETTO N. 1446/XIV - Approvazione di mozione: "Istituzione
di un tavolo di concertazione fra i soggetti interessati per
l'esame della problematica relativa alla gestione delle deiezioni
animali".
Presidente
- La parola al collega Grosjean.
Grosjean (UVP)
- Merci Monsieur le Président.
Mi sembra strano dover arrivare in Consiglio per parlare di
queste cose, perché sono cose molto più tecniche che politiche,
però siamo arrivati al punto che bisogna dare delle indicazioni,
delle direzioni. L'obiettivo di questa mozione è semplicemente
quello di trovare un accordo per mettere il punto sulla situazione
agricola soprattutto sul settore zootecnico dell'allevamento e sul
settore della foraggicoltura, che sono sicuramente i due settori
che sono più in crisi. Il mondo è cambiato, l'aveva detto anche
l'Assessore alle finanze un po' di tempo fa, non ci sono più i
finanziamenti che c'erano una volta, gli agricoltori non
percepiscono più nessun contributo, tutte le leggi di settore sono
saltate, rimane il PSR, quindi sicuramente bisogna rivedere tutto
il sistema e bisogna vedere quello che ha funzionato e bisogna
vedere quello che non ha funzionato. Stiamo vivendo un momento di
profonda crisi, di mancanza di posti di lavoro, di disoccupazione,
a livello nazionale l'unico settore che tira è l'agricoltura,
l'unico settore che crea nuovi posti di occupazione è
l'agricoltura, ma se vogliamo incentivare il numero delle aziende
agricole, piccole e medie, che potrebbero ritornare ad essere
quella fonte di sostentamento per le famiglie, anche magari a
part-time, magari non a tempo pieno, non possiamo più immaginare
solo aziende da 40-50-100-200 capi, che forse per la Valle d'Aosta
non sono state - almeno a mio parere - la scelta più interessante,
perché abbiamo fatto in modo che ci siano rimaste pochissime
persone costrette a saltare da un trattore all'altro per fare i
lavori e poi magari anche a dover sospendere a metà mattinata per
correre nei vari uffici a gestire le pratiche burocratiche, quindi
io sono convinto che ci vuole una profonda revisione di tutto il
sistema. Se vogliamo pensare a dei ragazzi, a dei giovani che
vogliono riprendere l'attività dei nonni magari, perché i padri
probabilmente hanno fatto altri mestieri, dobbiamo ridargli la
possibilità di partire con pochi investimenti, con i piedi per
terra, non possiamo più costringerli a fare dei mutui per fare
delle stalle di grosse dimensioni, ma dobbiamo lasciarli ripartire
con le stalle di piccole dimensioni.
Vi sarà successo, vi sarà capitato anche a voi di andare in giro
magari nelle altre zone dei paesi delle Alpi, in Svizzera, in Alto
Adige, in Austria e spero che vi siate posti la stessa domanda che
ci siamo posti noi e abbiamo anche voluto andare a vedere come mai
i territori in quelle zone sono molto più ordinati, molto più ben
coltivati, molto più ben gestiti, direi anche che la praticoltura è
limitata a quelle zone dove non si possono fare altri tipi di
agricoltura. Qui non abbiamo mai fatto questa riflessione di quanto
rende un ettaro di terreno se coltivato a vigneto, se coltivato a
frutteto, se coltivato a prato, fatevi i conti, Signori miei, ci
sono delle differenze incredibili, abbiamo un clima, un territorio
che ci permette di fare tante cose, ci siamo limitati ad essere dei
grandi produttori di erba e sovente di bassa, se non di pessima
qualità.
Sicuramente quindi, caro Assessore all'agricoltura, dobbiamo
riprendere in mano la situazione, bisogna rivedere tutto il
concetto di quella che è l'agricoltura, ci sono tutti gli organismi
necessari: dall'
Institut
a tutte le organizzazioni di
categoria, ma qui dobbiamo rivedere tutto e forse dobbiamo proprio
partire dal fondo, dal letame. Per poter dare i soldi agli
agricoltori, sono state studiate delle misure sul benessere
animale. Una di queste misure è la paglia, che se un agricoltore
mette la paglia come lettiera sotto gli animali, ha diritto tramite
il PSR ad un sostegno di circa 100-110 euro all'anno per capo, per
bovino adulto, per UBA. Se noi andiamo a fare il conto di quanto
gli costa per la paglia, vediamo che noi questa misura del PSR
l'abbiamo fatta a favore dei coltivatori di grano del Piemonte,
perché qui non ne rimane niente. La legge prevede...la misura
prevede due chili di paglia al giorno per capo; ora, se
consideriamo 100 giorni di monticazione, rimangono 265 giorni, che
fanno 530 chili di paglia per animale. La paglia attualmente vale
dai 15 ai 18 euro al quintale...85-90 euro...all'agricoltore cosa
gli rimane del benessere animale? Dieci euro. In Valle chi produce
paglia? Nessuno, quindi questi soldi li prendiamo e li transitiamo
nelle Regioni della Pianura padana; secondo me, non è stata una
grossa soluzione. Perché abbiamo messo la paglia nelle stalle?
Perché abbiamo sbagliato la progettazione delle stalle grosse,
abbiamo sbagliato la progettazione delle concimaie, quindi abbiamo
dovuto inserire la paglia per ridurre il problema dei liquami,
concimaie mal fatte, problemi sempre più evidenti di puzze, di
mosche, la causa dove l'abbiamo data fino adesso? Al mangime. È
diventato di moda dire: "ah, il letame adesso puzza perché diamo il
mangime alle mucche". In Svizzera gli danno il mangime profumato?
In Austria cosa gli danno? Nella Pianura padana cosa gli danno? Il
mangime è uguale per tutti, il mangime è delle granaglie macinate e
mescolate in base alle varie esigenze, sono degli alimenti normali
per gli animali, anzi i nostri animali non mangiano gli insilati,
quindi sicuramente di puzze ce ne dovrebbero essere ancora
meno.
Noi quindi ci siamo chiesti veramente se c'era la possibilità di
fare qualcosa, avevo già affrontato quest'argomento da diversi
anni, perché veramente mi dà fastidio in primavera vedere il colore
dei nostri prati. Signori fatevi un giorno - se volete, la
organizziamo la prossima primavera insieme - un'uscita nei prati
prima dello sfalcio, vedete che il 40-50 percento del foraggio è
scarso, abbiamo solo delle ombrellifere, dei "
piapoù
", dei
"
barbaboc
" (traduzione letterale dal patois: "dei ranuncoli
montani, delle cariofillate montane"), tutta roba che poi va a
finire nella concimaia e noi lavoriamo per portare questa roba alle
stalle.
Qui c'è un altro problema che va rivisto. Abbiamo fatto tutta
una serie di interventi di sistemazioni tramite i consorzi e speso
una barcata di soldi per fare dei nuovi prati, ma il lavoro
dell'agronomo deve essere fermato alla progettazione. Finita la
progettazione, fatta la prima semina
, arrangez-vous, Messieurs
les agriculteurs
, nessuno se ne è più occupato. Qui quindi
bisogna rivedere anche questa cosa.
Dicevo, siamo andati a vedere qui dietro nel Vallese, in
Svizzera, il primo posto che...ci siamo trovati a Bagnes,
combinazione in questi giorni nell'attenzione dei valdostani,
perché sabato, sapete, ci sarà il
Combat des reines,
e siamo
andati a vedere con gli Amministratori locali cosa loro hanno
fatto. Beh, ci hanno detto che nel 2000 hanno fatto le piattaforme,
come stiamo facendo noi nei nostri comuni, ne hanno fatte quattro,
due le hanno già chiuse. Eh, ma allora è calato il numero di
bovini? Ha detto: "
non,
on a changé le mode de gérer les
déjections des animaux
"
.
Bene, andiamo a vedere, nel
1992 in Svizzera si affronta questo problema non spostando le
stalle dei villaggi all'esterno e quindi spostando il problema, ma
si affronta il problema con le università, con delle aziende che ci
mettono dell'impegno e trovano delle soluzioni che con degli
interventi biologici riescono a rendere il letame perfettamente
inodore, quindi ad eliminare il 100 percento del primo problema,
che è la puzza, perché il problema delle stalle qual è? L'odore.
Eliminiamo il problema degli odori, di conseguenza con l'utilizzo
di
Bacillus
Thuringiensis
,
o qualcosa del
genere, si va a combattere la presenza delle mosche, agendo non
sulle mosche adulte ma sulle larve. Questa fermentazione corretta a
livello di stalla permette sin da subito tutta una serie di
economie, intanto per chi usa la paglia con risparmio del 20-30
percento sulla quantità di paglia, ma soprattutto il grande effetto
è sul dopo, cioè sul mucchio di letame che noi ci troviamo fuori
dalla stalla. Lo sapete che nella Valle di Gressoney -e forse anche
in altri posti - c'è gente che paga 50 euro a camion per riportare
la paglia sporca di letame in Piemonte? Fino a tre anni fa pagavano
100 euro a camion per portare via il letame, adesso è l'agricoltore
che deve pagare 50 euro per farlo portar via, perché hanno capito
giù che qui è un problema...e quindi sono costretti a questa
situazione, perché con la costruzione di grosse stalle abbiamo
concentrato il consumo di fieno, in primavera quando viene
sfalciato viene portato...ma quel letame non viene riportato in
tutti i posti dove viene raccolto il fieno, perché ci sono dei
costi insostenibili col mezzo, col semplice trattore.
Dicevo, con queste tecniche quindi sono riusciti a ridurre del
50 percento la massa di letame dopo sei mesi, andando a mettere sul
prato, sulla cultura, sul vigneto, sul frutteto un concime che è
veramente ricco di valore, perché cosa succede? Che durante la fase
di fermentazione nella stalla, di fermentazione aerobica, tutta
l'ammoniaca che sviluppa e che crea tutti i problemi delle puzze
viene inglobata nella sostanza organica, viene trasformata in azoto
organico e quindi rimane nel letame, quindi, quando vado ad usare
questo letame, ecco che poi ho i prati belli verdi in
primavera.
Noi quindi vorremmo con questa mozione semplicemente focalizzare
quest'attenzione e ci siamo trovati tutti l'invito del Presidente
del Consiglio alla Settima edizione de "La scuola della democrazia"
e mi sono visto il titolo: "Territorio e gestione del suolo"; credo
quindi che la mozione non poteva che arrivare in questo momento.
Dobbiamo incominciare dalla base per riprendere la gestione in modo
un po' più corretto e soprattutto per trasformare il letame da un
problema in una risorsa, perché, se è gestito bene, è una risorsa.
In Svizzera ci hanno detto, nel Canton Vallese, solo
un'azienda...perché ci sono diverse aziende che si occupano di
questo settore...422 stalle sono gestite in questo modo e sono i
Comuni che intervengono dal punto di vista finanziario, perché è
chiaro, il tutto ha un piccolo costo, che per le nostre stalle in
questo momento sarebbe un problema, quindi dovremo vedere, tramite
il PSR e tramite le economie che si possono fare...perché, per
esempio, il Comune mi dice: "noi sì paghiamo per fare questo
trattamento, ma poi ci riserviamo il letame che usiamo nelle nostre
aiuole, nelle aree verdi, nel campo sportivo, perché è una sostanza
completamente degradata che non crea problemi", quindi si riesce a
fare un'economia, diciamo, a chilometri zero. Daremo sicuramente la
possibilità di riaprire quelle piccole stalle - purtroppo ne sono
rimaste poche - che ancora ci sono nei villaggi di media collina,
dove qualcuno potrebbe ripartire con quest'attività creandosi
magari un futuro, creandosi magari un posto di lavoro per il
domani. Merci.
Presidente
- Grazie collega Grosjean. Siamo in
discussione generale, c'è qualcun altro che intende prendere la
parola? Non vedo richieste, chiudiamo la discussione generale. Per
la replica, la parola all'Assessore Testolin.
Testolin (UV) -
Grazie Presidente.
Prendiamo atto e ho fatto molta attenzione a quello che è stato
il percorso che è stato tracciato dal collega Grosjean in merito ad
una situazione, a delle problematiche che sicuramente toccano anche
la nostra realtà, la toccano in maniera importante, anche perché la
zootecnia, al di là di quelle che sono le giuste valutazioni
sull'utilizzo in altre regioni del suolo con attività più
redditizie, rimane per la Valle d'Aosta motivo anche di
conservazione di quello che è l'ambiente non tanto di fondovalle,
ma soprattutto di alpeggio, dalla quale prescinde anche la garanzia
del nostro territorio, quindi la valutazione di attenzione va nei
confronti del potenziamento di altre attività che possono rendere
l'agricoltura più importante.
Una serie di indicazioni che sono assolutamente condivisibili,
una mozione che tocca parzialmente...una mozione che coinvolge non
soltanto il settore agricolo almeno in due dei punti che sono stati
così evidenziati come proposte da prendersi in carico da parte del
Governo regionale, due punti che riguardano: uno, il recupero
all'interno dei centri abitati, quello che è delle piccole stalle,
e qua ci tengo a sottolineare come la materia concernente i reflui
zootecnici sia una materia molto complessa e che non tocca
evidentemente solo l'agricoltura ma tocca evidentemente anche altri
Assessorati, come quello dell'ambiente e della programmazione
urbanistica e quello della sanità...dove ci sono delle chiare linee
di indicazione che emergono anche da quelle che sono le linee
tracciate dal PTP per l'adeguamento dei vari piani regolatori
comunali a questo strumento e dove si sottolinea in molti casi
l'impossibilità di andare a recuperare determinate strutture se
abbandonate da più di cinque anni, ad esempio, e se non più vicine
di 50 metri dai centri abitati: queste sono delle indicazioni
tecniche. Molti aspetti verrebbe effettivamente lungo dibatterli
all'interno di questo Consiglio regionale, anche perché la tematica
è veramente di ampio raggio e quindi implica delle conoscenze anche
specifiche che vanno analizzate in un tavolo sicuramente anche
molto più tecnico. Questo solo per dire che il punto dove si
richiede la possibilità di definire nuove linee programmatiche
risulta al momento un po' praticabile date quelle che sono già
delle indicazioni, delle norme di legge, che vanno ad indicare ed
individuare determinate tipologie urbanistiche destinate alle
stalle e ne cito una per tutte solo così a titolo di esempio, ma
che è ripresa proprio dall'adeguamento del PTP...richiesto dal PTP
ai Comuni: "
considerato che tutti gli allevamenti sono
considerati industrie insalubri di prima classe, migliorare la
sanità pubblica creando una fascia di rispetto attorno agli
allevamenti esistenti e a quelli che si intendono realizzare
",
cioè questo solo come linea di indirizzo, quindi è evidente che,
per affrontare questo tipo di problematiche, bisogna confrontarsi
su un piano molto più attento e quant'altro.
Altre valutazioni di ordine tecnico sulle quali io ho cercato di
informarmi e di capire quali potessero essere delle conseguenze
positive o meno positive, applicabili o meno
applicabili...sicuramente, per certi versi, l'adozione di tecniche
come quella proposta all'interno di un contesto abitato possono
effettivamente migliorare quella che è la quantità di deiezioni da
accumularsi all'interno delle concimaie, ma non risolverebbero
in toto
, anzi non risolverebbero le problematiche legate
alle sostanze, ai nitrati, che comunque sono più presenti nella
parte liquida. Queste sono un po' delle indicazioni che io mi
permetto di ricordare sulla base di quelle che sono state delle
valutazioni più tecniche.
Per quanto riguarda invece il discorso dei contributi, si
sottolinea come nel tempo ci si sia attivati per sostenere le
aziende agricole nella costruzione di quelle che sono le concimaie
proporzionate e razionali con quella che è l'attività zootecnica
sostenuta sia nell'ambito di quelle che sono le piattaforme
comunali, che poi da com'è emerso parrebbero anacronistiche in una
realtà simile alla nostra, quindi si è comunque cercato di dare una
risposta sia all'interno che all'esterno dei centri abitati a suo
tempo per poter mantenere quella che è l'attività delle aziende sul
territorio...contributi che, per certi versi, nel tempo si sono
dovuti modificare perché, mentre nei primi anni 2000 e ancora prima
questa tipologia di contributi veniva a configurarsi come
ammissibile perché le aziende dovevano dotarsi di questo tipo di
infrastruttura, successivamente, soprattutto relativamente alle
indicazioni della Comunità europea, questo tipo di infrastrutture
sono considerate come obbligatorie e quindi ne è finanziabile solo
il miglioramento. Attualmente sono finanziabili ancora con il PSR
gli interventi da parte di singoli o associazioni per il
miglioramento di queste strutture o per i giovani agricoltori che
evidentemente partono con l'attività, quindi questo è già previsto
all'interno del programma di sviluppo rurale. Questo per dire che
se su questi due punti di questa mozione non ci si trova d'accordo,
ci si trova invece d'accordo sulla possibilità di istituire un
tavolo di lavoro, io lo chiamerei un tavolo di lavoro serio che
possa coinvolgere effettivamente le associazioni di categoria, come
le amministrazioni locali, i veterinari, l'
Institut
agricole
, che è stato citato e che potrebbe dare effettivamente
un contributo importante anche alla luce di quelle che sono le
conoscenze, le acquisizioni che ci sono state nel tempo e questo
finalizzato non tanto a recepire qualcosa che è stato fatto in
altre realtà
tout court
, ma per favorire quelli che sono
così gli
input
che questo tavolo di lavoro potrà dare per
attivare un'attività di sperimentazione che applichi dei protocolli
seri e che possa portare a dare delle risposte compatibili a quello
che è il nostro territorio, valutando tutta una serie di esigenze,
tra le quali anche quella di capire dove queste attività si possono
o meno applicare. Evidentemente introducendo anche in questa
sperimentazione una presenza di aziende agricole che possono
rendersi disponibili per approcciarsi a questo tipo di
percorso.
La proposta quindi rimane in questo senso, di un emendamento di
quella che è la mozione presentata introducendo due punti, che
sono: uno, quello dell'istituzione di un tavolo, che
sostanzialmente è quello che è stato richiesto e l'altro di
favorire una sperimentazione che porti a dei risultati sulla base
di quelle che sono le considerazioni di questo tavolo di lavoro.
Evidentemente sono modificate alcune delle premesse che erano state
presentate nella mozione originaria, per cui se c'è la
disponibilità o la volontà di condividere questo tipo di
emendamento, noi siamo per approvare questo primo punto e
successivamente quello della sperimentazione e per gli altri due
saremmo contrari, quindi questo è un po'...se vogliamo
condividere...posso fare avere una copia dell'emendamento.
Presidente -
Credo sia opportuno che l'Assessore ne dia
una copia ai proponenti in modo che si abbia contezza di quanto
proposto. Facciamo la fotocopia e poi ve la facciamo avere. La
parola al collega Grosjean, prego collega.
Grosjean (UVP) -
Allora, per prima cosa un invito ad
andare ad Haute-Nendaz in Svizzera durante l'inverno e ritornare
durante l'estate. In mezzo al villaggio in inverno vedrete una
concimaia, in primavera mettono via il letame, le danno una
risciacquata e c'è la piscina. Questo per dire che con le
biotecnologie siamo arrivati molto più vicini che ai 50 metri,
perché i problemi vengano risolti all'interno della stalla, quindi
io sono ben lieto della risposta dell'Assessore e del voler
accettare queste cose qui.
A me preme una cosa: costruire una stalla in Valle d'Aosta non
deve più costare il doppio che costruire una stalla in Piemonte, se
faccio una stalla a Carema o se la faccio a Pont-Saint-Martin, devo
avere la libertà di spendere io quello che voglio, allevatore, non
devo seguire tutta una serie di indicazioni, che a volte non hanno
motivazioni. Locali insalubri...è chiaro se sono gestiti male, è
normale, ma io che sono uno dei più vecchietti qui dentro...e tanti
nostri genitori sono nati e cresciuti nelle stalle, non erano poi
così insalubri, forse le gestivano in modo più corretto, almeno a
casa mia la sala giochi era nella stalla, in casa faceva freddo. I
nitrati quindi...è chiaro che, se sono gestite male, avremo un
problema di liquami...anzi una chicca: un giovane agricoltore mi
diceva che gli hanno chiesto la fossa per i liquami per una stalla
delle pecore. Chi di voi sa dirmi quanto liquame fa una pecora?
Dieci pecore? Cento pecore? Credo che sia zero la risposta e dai
suoi uffici, caro Assessore, gli hanno chiesto la fossa per i
liquami. Qui quindi c'è qualcosa che non funziona, rimetta negli
uffici gente con i calli nelle mani, che abbia fatto un po' di
pratica, gente che sa cosa vuol dire cos'è una stalla, non che l'ha
vista solo sul computer! Queste sono le cose che mi fanno
arrabbiare.
La sperimentazione: benissimo...ma non ci credo più, devono fare
l'applicazione, devono gestire l'applicazione, l'
Institut
deve essere l'organismo che segue il programma, che porta avanti il
programma, la sperimentazione si fa su delle scoperte nuove, non su
delle cose che è vent'anni che sono in pratica! In Francia ci sono
altre tecniche, in Svizzera ci sono queste tecniche, in Austria
hanno altre tecniche, sono tutti nel mondo delle biotecnologie, ci
sono diverse aziende che lavorano in questi settori, cosa vogliamo
ancora sperimentare? Andiamo a vedere, noi abbiamo fatto un'uscita,
alle 11 e mezza del 22 di luglio stavamo discutendo su una
concimaia, c'erano le mosche? No. C'era odor di stalla? No. Eravamo
lì a Bagnes su una concimaia, quindi non spaventiamoci prima,
Assessore! Apriamo il tavolo di concertazione, gli altri punti si
risolvono da soli andando a vedere. Grazie.
Presidente -
Il collega Grosjean voleva capire se la
proposta che vi è stata inoltrata la ritenete accoglibile, perché
ci vuole il consenso di tutti per modificare il testo della
mozione.
Grosjean (UVP) -
Io chiedo un tavolo di lavoro,
l'importante è che ci siano tutte le categorie e che ci siano gli
allevatori, che ci sia qualcuno dell'opposizione, sicuramente, per
me va bene, il resto...l'importante è che ci sia quella
volontà.
Presidente -
Possiamo mettere in votazione il testo che
l'Assessore ha proposto?
Grosjean (UVP)
- Sì.
Presidente -
Grazie collega Grosjean. Lo
distribuiamo...quindi si vota anziché la mozione come consegnata ai
colleghi con l'ordine del giorno del punto 42...tale mozione
infatti viene sostituita da quella proposta dall'Assessore, accolta
dal primo firmatario, che è Grosjean, a nome dei presentatori.
Possiamo passare alla votazione della mozione? La votazione è
aperta, prego colleghi... La votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Punto 42.01 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK