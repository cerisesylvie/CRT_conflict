Consiglio Regionale della Valle d'Aosta - Oggetto del Consiglio n. 702 del 13 luglio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 702 del 13 luglio 1984 - Resoconto
OGGETTO N. 702/VIII - ACCERTAMENTO DI CREDITI DELLA SOCIETA'
SITAV DI SAINT-VINCENT IN ORDINE ALL'AMPLIAMENTO DELL'IMMOBILE SEDE
DELLA CASA DA GIOCO.
PRESIDENTE
: Do lettura del testo della delibera:
IL CONSIGLIO REGIONALE
CONSIDERATO che con propria deliberazione n. 423 del
14.7.1980 era stato approvato il testo della convenzione da
stipulare con la SITAV S.p.A. per la realizzazione di lavori di
ampliamento della Casa da Gioco di Saint-Vincent, autorizzando una
spesa complessiva di lire 6.500 milioni (vedi contratto in data
11.9.1980 rep. 5683).
CONSIDERATO che è pervenuto da parte degli Ingg. Devoti
Alberto e Vallacqua Giulio, incaricati con deliberazione n. 308 del
21.1.1984, il collaudo definitivo delle opere di ampliamento della
Casa da Gioco, i quali hanno certificato "collaudabili", come in
effetti hanno collaudato, le opere eseguite dalla soc. SITAV S.p.A.
per contratto in data 11.9.1980 rep. 5683, riconoscendo liquidabile
l'ammontare dei lavori eseguiti per lire 6.500 milioni.
CONSIDERATO che la Commissione consiliare Affari Generali,
incaricata di effettuare accertamenti e verifiche sulla gestione
della Casa da Gioco di Saint-Vincent, ha appurato, previa
acquisizione di specifico parere del prof. Manzoni Ignazio,
fiscalista in Torino, che il corrispettivo è lire 6.500 milioni
previsto dal contratto Regione-SITAV è assoggettabile all'IVA nella
misura del 15%, trattandosi di contratto stipulato prima
dell'aumento delle aliquote di cui all'art. 4 - ultimo comma - del
Disegno di Legge 1° settembre 1982, n. 697 convertito nella legge
29.11.1982 n. 887.
CONSIDERATO che, in relazione a quanto sopra, risulta da
liquidare alla soc. SITAV la somma di lire 1.525.079.355, sulla
base del seguente conteggio:
autorizzazione complessiva di spesa
6.500.000.000
IVA 15%
975.000.000
7.475.000.000
pagamenti effettuati:
G. ta n. 3992 del 14.8.1981
£. 1.196.000.000
G.ta n. 5840 del 4.12.1981
£. 1.196.000.000
G.ta n. 665 del 12.2.1982
£. 1.196.000.000
G.ta n. 4090 del 6.8.1982
£. 1.196.000.000
G.ta n. 7115 del 23.12.1982
£. l. 165.920.645
Totale acconti
£ 5.949.920.645
Differenza a saldo
£ 1.525.079.355
CONSIDERATO che la Commissione Affari Generali, nell'ambito
dello speciale incarico conferito dal Consiglio in ordine
all'ampliamento della Casa da Gioco, ha inoltre conferito ad una
Commissione di esperti (Ing. Pietro Cavallero e Ing. Roberto
Rossetti di Torino) l'incarico di redigere perizia tecnica per
l'esame delle opere di cui si tratta e nel loro documento
conclusivo si ricava, in ordine alle opere non previste nel
contratto, la seguente situazione debitoria della Regione:
1) opere complementari al contratto:
a) rivestimento facciata
105.320.180
b) montacarichi
100. 366.151
c) sostituzione infissi lato nord
62.852.284
d) recinzione Casa Gioco
108.553.873
e) rifacimento uffici e sala giochi
122. 208. 431
f) modifica Hall d'ingresso
177.984.115
g) copertura parziale lato nord
236.375.477
Totale opere complementari
913. 660. 511
2) opere extra al contratto:
a) rifacimento Music hall
821.150.169
trasformazione sala feste in sala giochi americani gold
river
£687. 789.871
ristrutturazione privée
£ 594.329.827
Totale lavori extra
£ 2.103.269.867
CONSIDERATO che, a integrazione della convenzione sopra
richiamata e in relazione al conteggio esposto è necessario,
pertanto, liquidare alla SITAV la somma complessiva di £
3.559.977.845 (£ 3.016.930.378 oltre IVA all'aliquota normale non
essendo possibile beneficiare della riduzione prevista dalla legge
887/1982 in quanto trattasi di opere non incluse nel contratto
11.9.1980 rep. 5683).
DELIBERA
di liquidare in lire 1.525.079.355 il saldo dovuto alla soc.
SITAV di Saint-Vincent per le opere di ampliamento della Casa da
Gioco di cui al contratto in data 11.9.1980, rep. 5683;
di liquidare in lire 3.559.977.845 la somma dovuta alla soc.
SITAV S.p.A. di Saint-Vincent per le opere complementari al
contratto per l'ampliamento della Casa da Gioco nonché per le opere
extra al contratto stesso;
di delegare la Giunta regionale al pagamento, con successiva
deliberazione, delle somme come sopra indicate, ad avvenuta
pubblicazione della Legge Regionale di finanziamento a bilancio
delle spese di cui si tratta.
Si dà atto che alle ore 11,18 presiede il Presidente Giovanni
Bondaz.
PRESIDENTE
: Vi è un emendamento sostitutivo dell'oggetto
19/B, proposto dal Consigliere Riccarand nel corso della
discussione generale, di cui do lettura:
Con deliberazione n. 423 del 14.7. 1980 il Consiglio
regionale approvava il testo della convenzione da stipulare con la
SITAV S.p.A. per la realizzazione di lavori di ampliamento della
Casa da Gioco di Saint-Vincent autorizzando una spesa complessiva
di lire 6.500 milioni (vedi contratto in data 11.9. 1980 rep.
5683).
E' pervenuto da parte degli Ingg. Devoti Alberto e Vallacqua
Giulio, incaricati con deliberazione n. 308 del 21.1.1984, il
collaudo definitivo delle opere di ampliamento della Casa da Gioco,
i quali hanno certificato "collauda-bili", come in effetti hanno
collaudato, le opere eseguite dalla soc. SITAV S.p.A. per contratto
in data 11.9.1980 rep. 5683, riconoscendo liquidabile l'ammontare
dei lavori eseguiti per lire 6.500 milioni.
La Commissione consiliare Affari Generali incaricata di
effettuare accertamenti e verifiche sulla gestione della Casa da
Gioco di Saint-Vincent, ha appurato, previa acquisizione di
specifico parere del prof. Manzoni Ignazio, fiscalista di Torino,
che il corrispettivo di lire 6.500 milioni previsto dal contratto
Regione/SITAV è assoggettabile all'IVA nella misura del 15%,
trattandosi di contratto stipulato prima dell'aumento delle
aliquote di cui all'art. 4 ultimo comma Disegno di Legge 1.9.1982,
n. 697 convertito nella Legge 29.11.1982, n. 887.
In relazione a quanto sopra risulta da liquidare alla soc.
SITAV la somma di lire 1.525.079.355 sulla base del seguente
conteggio:
autorizzazione complessiva di spesa
£. 6.500.000.000
IVA 15%
£.
975.000.000
Totale
7.475.000.000
Pagamenti effettuati:
G. ta n. 3992 del 14.8.1981
£ 1.196.000.000
G.ta n. 5840 del 4.12.1981
£ 1.196.000.000
G.ta n. 665 del 12.2.1982
£
1.196.000.000
G.ta n. 4090 del 6.8.1982
£
1.196.000.00
G.ta n. 7115 del 23.12.1982
£
1.165.920.645
Totale acconti
5.949.920.645
Differenza saldo
1.525.079.355
Tutto quanto sopra premesso:
IL CONSIGLIO REGIONALE
- dopo ampia discussione;
- visti gli atti ufficiali richiamati nelle premesse:
DELIBERA
di liquidare in lire 1.525.079.355 il saldo dovuto alla soc.
SITAV di Saint-Vincent per le opere di ampliamento della Casa da
Gioco di cui al contratto in data 11.9.1980 rep. 5683.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Votiamo a favore dell'emendamento
proposto dal Consigliere Riccarand perché coincide con la nostra
posizione. Il Presidente della Giunta ha affermato che la soluzione
trovata tiene conto delle condizioni di equità esistenti e non
dovrebbe incontrare neppure difficoltà dal punto di vista formale:
noi non siamo d'accordo!
Innanzitutto la Commissione di Coordinamento, quando ha respinto
le deliberazioni di Giunta ed anche l'unica deliberazione del
Consiglio relativa alle opere, non ha sollevato soltanto questioni
di competenza del Consiglio; a Commissione ha ribadito che la
convenzione per le opere della Casa da Gioco prevede un tetto di
6,5 miliardi; volendo superarlo, occorre rivedere la convenzione.
Quella di oggi non è una revisione della convenzione, quindi non
sono venute meno le ragioni formali che hanno portato
all'annullamento delle delibere della Giunta, per quello che
riguarda le opere complementari.
C'è poi, a nostro giudizio, un vero e proprio falso, e mi
stupisco che il Presidente della Commissione di indagine per la
Casa da Gioco non lo abbia rilevato, quando si dice che la
Commissione ha accertato una situazione debitoria della Regione nei
confronti della SITAV. La Commissione non ha accertato nessuna
situazione debitoria, ha accertato che queste opere hanno un certo
valore, che sono possibili determinate soluzioni.
Le soluzioni possibili sono tre: a prima, visto che le opere non
sono state autorizzate dal Consiglio, è l'acquisizione gratuita
attraverso l'usucapione. Rispetto al concetto di equità può anche
essere un'esagerazione. In secondo luogo, la relazione della
Commissione suggerisce che si potrebbe, visto che queste opere
possono essere considerate utili, dopo aver calcolato il reale
valore (e non quanto richiede la SITAV) pensare ad una sanatoria.
La sanatoria, dice la relazione, non è comunque possibile, perché
non si possono sanare a posteriori degli atti illegittimi in
precedenza. Quindi la sanatoria non si può fare, e questa invece è
una sanatoria.
La terza soluzione, quella che bisognava affrontare, è
rappresentata dalla possibilità di rivedere la questione del
pagamento di queste opere attraverso una revisione globale dei
rapporti fra Regione e SITAV.
Qui non siamo in presenza di una revisione globale, siamo ad una
sanatoria che è un atto illegittimo che noi non possiamo
approvare.
PRESIDENTE
: Ha chiesto di parare il Consigliere Aloisi,
ne ha facoltà.
ALOISI - (M.S.I.):
Già per le motivazioni precedentemente
illustrate, mi asterrò sia all'oggetto 19/b che all'emendamento
proposto dal Consigliere Riccarand.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE-
(P.S.D.I.): Ribadisco il mio no
all'approvazione di questa delibera, sottolineando il rilievo fatto
dal Consigliere Mafrica nei confronti del Presidente della
Commissione Affari Generali, perché appartengo a questa Commissione
e posso affermare che non abbiamo mai accertato l'esistenza di
questi crediti. Abbiamo incaricato dei tecnici per constatare le
effettive opere, ma non abbiamo accertato dei crediti. Avevo
ragione quando non ho votato la relazione presentata dal Presidente
Beneforti.
Sono favorevole all'emendamento del Consigliere Riccarand,
perché ritengo che la Regione debba alla SITAV solo 1 miliardo e
500 milioni; il resto è regalia e siccome trattasi di denaro
pubblico mi auguro che la Commissione di Coordinamento rinvii
questo provvedimento.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Come già annunciato, voteremo contro
il provvedimento e a favore dell'emendamento.
Mi permetto solo di ribadire al Presidente della Giunta che i
provvedimenti che riguardano il Casinò sono sovente, al di là delle
impostazioni, estremamente carenti di motivazioni. Queste sembrano
non le premesse di una deliberazione del Consiglio che deve addurre
delle motivazioni precise e certe; qui si fa una cronistoria
secondo le determinazioni della Commissione Affari Generali,
secondo le considerazioni del perito. Bisognava dire "accertato
che", mentre qui di accertato non c'è niente, c'è una ipotesi di
presunzione ed ha ragione il Consigliere Mafrica quando dice che se
qui fossimo alla chiusura della vicenda Casinò, dei rapporti SITAV
/Regione si poteva anche arrivare alla sanatoria. Siamo ancora in
una fase interlocutoria sulla quale la Commissione di indagine,
della quale faccio parte, non ha mai espresso giudizi definitivi,
per cui mi sembra inopportuno inviare alla Commissione di
Coordinamento una deliberazione impostata in questi termini. Si sta
offrendo su un piatto d'argento la possibilità, sul piano della
legittimità e non del merito, alla Commissione di Coordinamento di
respingere questo provvedimento. Se questo avverrà, non farà che
aggiungere della confusione alla già intricata vicenda del
Casinò.
Diceva il Presidente Rollandin che la Giunta aveva affrontato
tutti i problemi; al riguardo mi permetto di dire che c'è modo e
modo. Questo, evidenziato nella presente deliberazione, è un modo
un po' troppo superficiale.
PRESIDENTE
: Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Solo per una precisazione. Se si
legge bene il deliberato della Giunta, non dice che è la
Commissione che ha accertato, ma sono stati i tecnici nominati
dalla Commissione, che in ordine alle opere non previste nel
contratto hanno visto qual'era la situazione debitoria della
Regione. Nella relazione è riportata la relazione dei tecnici che
la Commissione stessa aveva incaricato. Quindi non c'è nessun falso
in questa delibera di Giunta.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Pour la première page, la réponse l'a
déjà donnée M. Beneforti. Pour le restant je dois dire qu'on va
payer comme "integrazione della convenzione" des oeuvres que, je ne
sais pas de quelle façon il faut expliquer, se sont rendues
nécessaires au cours des travaux: rivestimento facciata,
montacarichi, recinzione, etc..
Ici il
y
a une relation assez claire de la part du
Conseil; sur le problème de substance on a déjà discuté; sur le
problème formel on fait le disoours de reprendre une relation qui a
été envoyée et que tout le monde connaît.
PRESIDENTE
: Metto in approvazione l'emendamento proposto
dal Consigliere Riccarand:
ESITO DELLA VOTAZIONE
Presenti: 29
Votanti: 28
Favorevoli: 9
Astenuti: 1(Aloisi)
Contrari: 19
Il Consiglio non approva
PRESIDENTE
: Metto in votazione la delibera in
oggetto:
ESITO DELLA VOTAZIONE
Presenti: 29
Votanti: 28
Astenuti: 1(Aloisi)
Contrari: 9
Favorevoli: 19
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK