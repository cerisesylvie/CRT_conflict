Consiglio Regionale della Valle d'Aosta - Oggetto del Consiglio n. 3384 del 13 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3384 del 13 gennaio 1988 - Resoconto
OGGETTO N. 3384/VIII - SERVIZI E PERSONALE DELLA SCUOLA
DELL'OBBLIGO. (Interrogazione).
PRESIDENTE:
Do lettura dell'interrogazione presentata dal
Consigliere Sandri:
INTERROGAZIONE
RIAFFERMATO che la scuola dell'obbligo è il cardine
fondamentale dell'istruzione obbligatoria;
CONSTATATO che esiste un diffuso disagio nei circoli didattici
della Valle d'Aosta per la scarsità di risorse finanziarie e umane
messe a disposizione dai Comuni e per la mancata applicazione in
molte scuole delle norme per la sicurezza e antincendio;
RICORDATO che dopo la "regionalizzazione" delle risorse
finanziarie dell'istruzione pubblica gli invii postali non
usufruiscono più del servizio di franchigia postale;
il sottoscritto Consigliere regionale
INTERROGA
l'Assessore alla Pubblica Istruzione per conoscere:
- quali siano i canoni di assegnazione del personale regionale
che svolge funzione di bidelli nelle scuole medie;
- quanti siano i bidelli regionali e quanti quelli comunali,
suddivisi per circolo;
- quali siano le scuole elementari che necessitano degli
adeguamenti per la sicurezza e le norme antincendio e quali siano
gli interventi in atto;
- a che punto sia la trattativa con le Poste per una convenzione
che ridia ai Circoli didattici la possibilità di usufruire della
franchigia postale.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.) -
En réponse à la première question, le
règlement est contenu dans la Tabella A - Punto 2 de la loi
régionale n° 31/85; là on établit même quels sont les barèmes pour
former le classement, en tenant compte des titres de service, des
conditions de la famille, et même s'il y a des nécessités spéciales
de la part des gens qui sont placés dans ce classement. J'ai ici la
photocopie du règlement: si M. Sandri le voudra, je lui la donnerai
bien volontiers.
Deuxième question: il faut dire qu'en ce qui concerne les
concierges dans les écoles supérieures cela dépend de
l'Administration régionale, tandis qu'en ce qui concerne les écoles
élémentaires je ne peux pas le savoir, il faut le demander
directement à la Commune parce qu'ils sont à la charge de la
Commune.
Troisième question: là aussi, puisqu'il s'agit d'écoles qui sont
à la charge de la Commune, je ne suis pas à la même de fournir
cette réponse. Tout de même je voudrais rappeler au Conseiller
Sandri que l'année passée on a voté une loi d'intervention
extraordinaire, pour satisfaire les exigences des Communes par
rapport aux interventions dans les écoles en fonction de toutes
nécessités concernant l'établissement scolaire. D'après les
requêtes que les différentes Communes ont envoyées, on ira allouer
30 milliards 500 millions de lires; je peux assurer qu'ils sont en
train de pourvoir à se mettre en règle aussi en ce qui concerne le
danger d'incendie.
La réponse dont à la dernière question ne peut être établie
qu'entre les bureaux de l'état. Nous avons des écoles régionales
qui suivent ce qui est établi à l'intérieur des écoles de l'état,
mais ce sont des écoles régionales, donc on ne peut pas demander
"la franchigia".
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Questa interrogazione è il primo passo
verso una iniziativa di informazione sulla situazione della scuola
in Valle d'Aosta, che a livello di scuola elementare pone dei
grossi problemi per i motivi che ha fornito l'Assessore. Esiste
cioè, per quanto riguarda la scuola media superiore, una gestione
di tipo regionale che consente di fare sul territorio interventi
omogenei e di un certo livello anche dal punto di vista delle
risorse finanziarie che vi vengono immesse, ed esiste invece una
scuola a gestione comunale che è la scuola elementare, che soffre
di grosse diseguaglianze e comunque mediamente di un livello di
risorse finanziarie nettamente inferiore a quelle della scuola
media e media superiore.
Questo è particolarmente grave perché siamo giunti ad avere
nella scuola elementare una situazione di allarme, e mi spiego. I
parametri con cui vengono affidati i bidelli li potrò vedere grazie
alla disponibilità dell'Assessore. Tuttavia mediamente esiste un
numero di concierges nelle scuole medie nettamente superiore a
quello delle scuole elementari perché, a causa del blocco delle
assunzioni negli organici comunali, mediamente i posti di bidello
sono stati utilizzati come spazi per personale di più alta
qualifica, e si è ridotto l'organico del personale esecutivo o
comunque del personale di bassa qualifica.
I risultati sono che le pulizie vengono appaltate, nella
stragrande maggioranza dei casi, a ditte esterne con risultati non
sempre positivi; ultimamente ad Aosta anche nel secondo circolo è
avvenuto proprio questo. Inoltre il numero dei bidelli presenti
negli edifici scolastici è molto basso. Nella scuola elementare del
1° Circolo esistono al turno del mattino soltanto due persone, di
cui una spesso viene mandata fuori per alcuni servizi, per cui su
tre piani di un edificio scolastico così grande c'è una sola
persona. Questo porta a dei problemi quando capita qualche disagio
ai bambini, o cose di questo genere.
Se si aggiungono ai problemi di personale, ad altri problemi
legati ai banchi, alle lavagne, al materiale che non viene fornito
in maniera sufficiente da parte dei Comuni per mancanza di risorse
finanziarie, il fatto che nella stragrande maggioranza delle
scuole, costruite 7-8 anni fa, le norme antincendio non sono
rispettate, la situazione si complica. È vero che esiste un piano
di finanziamento votato dal Consiglio regionale, ma credo che ci
debba essere non soltanto un finanziamento da parte della Regione,
quanto piuttosto un interessamento per arrivare con un piano
globale al rinnovo di tutti gli edifici scolastici dal punto di
vista della sicurezza. I tempi di questo piano mi sembrano lenti,
ma soprattutto mi sembra che da parte dei Comuni non ci sia la
forza di portare avanti questo programma, quindi probabilmente
l'intervento della Regione dovrebbe essere maggiore.
Un ultimo punto riguarda le Poste: le comunicazioni che vengono
mandate dalla Amministrazione regionale ai Consigli di Circolo sono
tutte tassate; questo significa che centinaia di biglietti da mille
vengono devoluti alle Poste. Allora si potrebbe fare in modo che
l'Amministrazione regionale spedisca la corrispondenza a proprio
carico e non più in franchigia, sollevando i consigli di Circolo da
questo incarico.
Concludendo, pur rimanendo soddisfatto delle indicazioni fornite
dallo Assessore, lo inviterei a prendere in mano il problema del
rapporto con i Comuni per le scuole elementari, perché troppo
spesso i Comuni si trincerano dietro la mancanza di soldi e di
personale. Credo che la Regione debba prendere con forza in mano la
situazione ed imporre determinate scelte, perché non è possibile
mantenere un livello di servizio come quello attuale, soprattutto
quando ci sono altre scuole che funzionano correttamente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK