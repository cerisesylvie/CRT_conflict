Consiglio Regionale della Valle d'Aosta - Oggetto del Consiglio n. 1767 del 9 gennaio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1767 del 9 gennaio 1991 - Resoconto
OGGETTO N. 1767/IX - Nomina dei membri rappresentanti
dell’Amministrazione regionale in seno al Consiglio
di amministrazione della Casa di Riposo J.B. Festaz - Quadriennio
1991/1994.
Dolchi (Presidente del Consiglio): Dovrei fare una brevissima
relazione sulla proposta iscritta al punto 23
dell’ordine del giorno, che però ritengo quasi
superflua in quanto il Consiglio regionale è perfettamente a
conoscenza della composizione del consiglio di amministrazione
della Casa di riposo "J.B. Festaz", di cui fanno parte tre membri
di diritto (Vescovo della Diocesi ed i Parroci di San Giovanni e
San Lorenzo), otto membri elettivi, di cui tre nominati dal
Consiglio comunale e cinque dal Consiglio regionale. Pertanto il
Consiglio regionale è chiamato ad eleggere, per votazione a schede
segrete, le cinque persone di sua competenza in quel Consiglio di
amministrazione.
Ha chiesto la parola il Presidente della Giunta, Bondaz; ne ha
facoltà.
Bondaz (DC):
Non so se si è pervenuti ad un accordo per
designare i candidati della maggioranza e della minoranza, ma,
stando alle consuetudini, si è riservato un posto alla
minoranza...
(...Interruzione...)
...Ma sì. Ho detto solo che quella era la consuetudine, ma tutto
è fattibile e mutabile.
Presidente:
Anche in questo caso la votazione è sui
cinque nominativi, nel senso che non c’è voto
limitato perché non è previsto, anzi in questo caso non è citato in
nessuna parte che la minoranza debba essere rappresentata. Non
c’è quindi voto limitato ed il Consiglio è chiamato
a votare cinque nominativi e risultano eletti quelli che raccolgono
il maggior numero di voti. Era diventata ormai una consuetudine
cercare di pervenire ad un accordo che realizzasse un "modus
vivendi" votando poi assieme i cinque nominativi.
Come potete vedere dall’allegato
all’oggetto n. 23, la precedente votazione aveva
portato a designare quali rappresentanti del Consiglio regionale:
Bongiovanni Oddone, Cossard Italo, Fosson Antonio, Garin Franco e
Acerbi Umberto.
Ha chiesto la parola il Consigliere Andrione; ne ha facoltà.
Andrione (UV):
Je formalise la demande de suspension,
parce que probablement entre majorité et minorité nous avons des
nominatifs qui sont les mêmes et par conséquent nous pourrions
simplifier le problème.
Presidente:
La seduta è sospesa per cinque minuti.
---
Si dà atto che la seduta è sospesa dalle ore 19,29 alle ore
19,35.
---
Presidente:
Riprendono i lavori per la votazione segreta
concernente l’oggetto n. 23. Si tratta di votare
cinque nominativi, ci sono proposte?
Ha chiesto la parola il Presidente della Giunta, Bondaz; ne ha
facoltà.
Bondaz (DC):
La maggioranza propone: Zanin Aldo, Fosson
Antonio, Bongiovanni Oddone, Ducret Iole.
Presidente:
Ha chiesto la parola il Consigliere Andrione;
ne ha facoltà.
Andrione (UV):
Le groupe de l’Union
Valdôtaine propose le colonel Antonio Vizzi.
Presidente:
Ha chiesto la parola il Consigliere
Maquignaz; ne ha facoltà.
Maquignaz (Ind):
Vorrei sapere perché non sono stati più
riproposti alcuni componenti del vecchio consiglio di
amministrazione ed in base a quale criterio sono stati scelti i
nuovi.
Presidente:
Questa è una domanda da cento milioni di
dollari. Ci sono altre proposte? I candidati devono ottenere la
maggioranza ed ecco perché la scheda che viene distribuita -
sempreché il Consiglio non abbia obiezioni perché si voti al posto
- contiene cinque righe...
Interruzione del Consigliere Maquignaz.
Presidente:
Ripeto i nominativi proposti: Zanin Aldo,
Bongiovanni Oddone, Fosson Antonio, Ducret Iole e Vizzi
Antonio.
Ci sono obiezioni per la votazione al posto?
Ha chiesto la parola il Consigliere Maquignaz; ne ha
facoltà.
Maquignaz (Ind):
Sollevo obiezioni sul voto al posto.
Presidente:
Allora si vota in cabina. I nominativi sono
cinque e non ci sono omonimie, per cui si propone che possa bastare
anche il semplice cognome dei candidati. Fosson non è parente
dell’Assessore Fosson Augusto.
Se alcuni Consiglieri ritengono di mettere altri nominativi che
possono dar luogo ad omonimie, sono pregati di scrivere nome e
cognome; in presenza del solo cognome, si ritengono validi i
nominativi proposti.
Votazione per schede segrete.
Esito della votazione:
Presenti: 33
Votanti: 31
Schede valide: 31
Astenuti: 2 (Gremmo e Maquignaz)
Hanno riportato voti:
Bongiovanni Oddone: 20
Ducret Iole: 20
Fosson Antonio: 19
Zanin Aldo: 18
Vizzi Antonio: 17
Acerbi Umberto: 7
Cossard Italo: 5
Garin Franco: 3
In base all’esito della votazione, dichiaro che
risultano nominati quali rappresentanti
dell’Amministrazione regionale in seno al Consiglio
di amministrazione della Casa di Riposo "J. B. Festaz" per il
quadriennio 1991/1991, i Signori Bongiovanni Oddone, Ducret Iole,
Fosson Antonio, Vizzi Antonio e Zanin Aldo.
Colleghi Consiglieri, credo che possiamo terminare qui i lavori.
La seduta riprenderà domani mattina alle ore 9,30.
La seduta è tolta
---
La seduta termina alle ore 20,06
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK