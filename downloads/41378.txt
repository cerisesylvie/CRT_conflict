Consiglio Regionale della Valle d'Aosta - Oggetto del Consiglio n. 512 del 20 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 512 del 20 marzo 2019 - Resoconto
OGGETTO N. 512/XV - Interrogazione: "Problematiche relative
alla mancanza di riscaldamento presso alcuni locali della Autoporto
Valle d'Aosta S.p.A.".
Rollandin (Presidente)
-
Punto 17 all'ordine del
giorno. Per la risposta la parola all'assessore Testolin, ne ha
facoltà.
Testolin (UV) -
La prima domanda: "quanti locali sono
rimasti senza riscaldamento e per quanto tempo". Acquisite le
dovute informazioni presso la società Autoporto Valle d'Aosta
S.p.A. risulta che il riscaldamento abbia subito una temporanea
interruzione limitatamente ai locali di cui ai subalterni 34, 57,
65 e 67 del foglio 7 numero 147, edificio definito direzionale, nei
quali locali al subalterno 34 la temporanea interruzione è avvenuta
il 6 febbraio 2019 per circa tre ore, il 12 febbraio per circa due
ore e mezza, il 13 febbraio per circa tre ore e mezza, il 15
febbraio per circa due ore, il 6 marzo per circa quattro ore. Nel
locale di cui al subalterno 57 il guasto temporaneo si è limitato
ai giorni del 26 dicembre 2018 per circa tre ore e il primo gennaio
2019 per circa tre ore. Mentre in quello di cui al subalterno 67 la
problematica si è verificata il giorno 31 gennaio per circa tre
ore. Per quanto concerne il locale censito al subalterno 65 la
temporanea interruzione del riscaldamento si è verificata il 3
dicembre 2018 per circa tre ore, il 21 gennaio 2019 per circa due
ore e mezza, il 22 gennaio per circa tre ore e mezza, il 20
febbraio per circa quattro ore e il 14 marzo per circa due ore.
Mentre in merito al locale di cui al subalterno 61 del foglio 1
numero 58, che è relativo alla torre delle comunicazioni, non si è
trattato di una interruzione del riscaldamento, ma di un calo delle
temperature di mandata del fluido del teleriscaldamento che si è
verificata nei giorni 27, 28, 29, 30 e 31 dicembre del 2017, quindi
cose un po' più datate, e il primo gennaio 2018. Negli ultimi 24
mesi non risultano ulteriori segnalazioni dovute all'interruzione
dell'impianto di riscaldamento.
Il secondo quesito: "quali siano state le cause di tale grave
situazione". Le interruzioni temporanee dell'erogazione del
riscaldamento in questione, il cui impianto è composto da una
centrale di teleriscaldamento alimentata da biogas e in parte a
metano, sono derivate da interventi di efficientamento energetico
realizzati sull'edificio direzionale e sul modulo di raccordo. Tali
interventi consentiranno tra l'altro un miglioramento della classe
energetica degli edifici e proprio dei locali che hanno subito la
temporanea interruzione del servizio. Per quanto concerne invece il
calo delle temperature di mandata del fluido della rete di
riscaldamento riscontrato nel locale al subalterno 61, ciò è dovuto
a un problema alla centrale del teleriscaldamento che non ha creato
disservizi ad altre attività lavorative presenti nell'area.
Terzo quesito: "se sono state intentate delle cause nei
confronti della Società Autoporto Valle d'Aosta S.p.A. in relazione
al tema in oggetto, e a quanto ammontino le somme richieste a
titolo di risarcimento danni". Alla data del 15 marzo ci segnalano
che, quando sono state già fornite le informazioni del caso, non
risultavano essere state intentate cause alla società Autoporto
Valle d'Aosta S.p.A. in relazione alle temporanee interruzioni di
riscaldamento sopra specificate. Se poi serve darò una copia
dell'elenco delle interruzioni.
Presidente
-
Per la replica la parola alla collega
Spelgatti.
Spelgatti (LEGA VDA)
-
I dati che mi sono stati
forniti non sono assolutamente sufficienti e su questo tema
ritorneremo in maniera molto più approfondita. Sapete benissimo, in
realtà, che qui verranno fuori delle grossissime problematiche in
relazione a come sono stati spesi i soldi dei fondi europei, a come
sono stati svolti i lavori, a tutti i disservizi che sono stati
creati ai locali non solo del centro direzionale. Comunque i dati
che mi ha fornito non corrispondono minimamente a quelli che sono
in mio possesso, ma non mi ha parlato assolutamente degli edifici
del modulo di raccordo, così come in relazione ai contenziosi in
essere. Se poi lei mi vuole dire che volete dare una lettura molto
stretta, tecnicamente stretta sul fatto che non siano state
intentate cause e quali sono le richieste di risarcimento danni, le
richieste di risarcimento danni ce le avete assolutamente e se
anche non è stata ancora incardinata una causa, ci sono stati tutti
gli atti preliminari che sono prodromici ai contenziosi. La domanda
è stata fatta apposta in questa maniera, per vedere se avreste
cercato di nascondere la realtà delle cose, quindi torneremo
assolutamente sull'argomento.
Dalle ore 12:37 assume la presidenza la presidente
Rini.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK