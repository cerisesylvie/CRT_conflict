Consiglio Regionale della Valle d'Aosta - Oggetto del Consiglio n. 288 del 30 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 288 del 30 ottobre 1972 - Resoconto
OGGETTO N. 288/72 - Programmi di sviluppo d'EGAM e verifica
della loro attuazione. (Approvazione di ordine del giorno)
Montesano (P.S.D.I.)
- Adesso c'è l'ordine del giorno
presentato dal Consigliere Pollicini - lo facciamo leggere qui dal
Segretario.
Andrione (U.V.)
-
"Il Consiglio regionale della Valle
d'Aosta sentita la relazione del Presidente della Giunta in
riferimento al suo intervento in sede di Commissione parlamentare
Bilancio, Programmazione e Partecipazioni Statali, nel corso della
quale ha messo in rilievo la necessità che il previsto
finanziamento dell'EGAM sia approvato con sollecitudine dal
Parlamento, nel rispetto delle esigenze delle Regioni interessate,
in particolare della Valle d'Aosta, le quali debbono partecipare
per la stesura dei programmi di sviluppo dell'Ente e alla verifica
della loro attuazione;
considerato che la Società Nazionale Cogne fa parte del
gruppo EGAM e che la stessa costituisce la principale attività
industriale della nostra Regione;
afferma la necessita che il Parlamento accolga le istanze
della Valle d'Aosta atte a garantire la presenza della stessa nella
formazione delle decisioni e nella verifica delle loro attuazioni
per quanto si riferisce all'attività che concernono direttamente e
indirettamente alla regione valdostana;
ribadisce la preoccupazione più volte espressa di vedere
ridotte le attività della Cogne in Valle a motivo dei programmi
EGAM;
auspica un sostanziale incremento delle attività industriali
dell'EGAM nella Regione Autonoma della Valle d'Aosta indirizzate
particolarmente nel settore della lavorazione del prodotto grezzo
negli stabilimenti siderurgici, nel quadro di un ordinato sviluppo
economico regionale;
DELIBERA
di dare mandato al Presidente del Consiglio di inoltrare il
presente ordine del giorno ai Presidenti dei gruppi parlamentari
nazionali, di tutti i partiti aventi una rappresentanza in seno al
Consiglio regionale e ai componenti le Commissioni della Camera e
del Senato interessati.
30 ottobre - F.to Pollicini".
Montesano (P.S.D.I.)
- Ci sono osservazioni? Allora il
Consiglio è chiamato a votare - chi approva alzi la mano -
contrari? Astenuti? - Il Consiglio approva.
Il Presidente della Giunta mi pregava di dare un'occhiata alle
delibere di Giunta; però io desidero farle presente che sono 24 le
delibere di Giunta e credo che andremmo avanti un'oretta.
Dujany (D.P.)
- Per una ragione pratica, ci sono
parecchie delibere interessanti i lavori pubblici e non ho sotto
mano tutti gli elementi, se c'erano delle osservazioni le avrei
preparate, avrei preparato la risposta per domani; comunque non è
un problema, rinviamo.
Montesano (P.S.D.I.)
- Facciamo a mente fresca domattina,
vero, adesso sono tutti un po' stanchi e allora la seduta è chiusa
e il Consiglio è convocato...
---
La seduta ha termine alle ore 19,20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK