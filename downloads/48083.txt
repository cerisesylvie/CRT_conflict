Consiglio Regionale della Valle d'Aosta - Oggetto del Consiglio n. 4224 del 19 dicembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Risparmio energetico e fonti alternative
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4224 del 19 dicembre 2024 - Resoconto
OGGETTO N. 4224/XVI - Interrogazione: "Notizie in merito alla
realizzazione di un impianto di idrogeno verde nell'ex area Tecdis
di Châtillon".
Bertin (Presidente)
- Punto numero 10. Per la risposta,
assessore Bertschy, ne ha facoltà.
Bertschy (UV)
- Il consigliere Aggravi chiede nel suo
quesito informazioni riguardo l'impianto dell'area Tecdis; in
particolare, la prima domanda, "l'impianto di produzione di
idrogeno verde sarà concepito come funzionale al centro di ricerca,
ovvero quale sito improduttivo anche ai fini di utilizzo da parte
di altri settori come ad esempio il trasporto pubblico locale, così
come prospettato anche in risposta ad altre iniziative in Consiglio
Valle"? L'impianto di idrogeno o il finanziamento PNRR nasce come
indipendente rispetto al progetto che si sta sviluppando da parte
di CVA sul recupero dell'area industriale, nel senso che il
progetto nasceva proprio come obiettivo dal PNRR, il recupero di
siti industriali per una valenza produttiva di questi siti ai fini
della costruzione di impianti di produzione di idrogeno ed è con
questo obiettivo che nasce. Nasce con due finalità: la possibilità
di alimentare in futuro il trasporto pubblico e una costruzione di
una rete di trigenerazione al servizio degli stabili posti in
adiacenza dell'area Tecdis e, direi, dell'area Tecdis stessa.
Quello che sicuramente si realizzerà nella fase di progettazione
del recupero dell'area da parte di CVA è una progettazione più
ampia che potrà prevedere anche la possibilità di utilizzare
quell'impianto anche ai fini generali, di divulgazione e di
promozione di un impianto così interessante, anche a livello di
sperimentazione.
Al momento, come ho detto, stiamo studiando anche la possibilità
di utilizzare questo idrogeno per altri potenziali utilizzatori,
rimanendo però nell'ambito di quella che era la finalità del
finanziamento del PNRR.
Riguardo alla domanda due ("quale sarà il futuro dell'attuale
immobile utilizzato come sede della società partecipata"), la
società nella sua pianificazione degli investimenti ritiene di
mantenere quell'immobile e di continuare a utilizzarlo per una
parte dei suoi servizi di amministrazione. Ovviamente, questo è
quanto fa, al momento, osservare la società. Credo che nei prossimi
mesi, una volta sviluppata una progettazione completa, potremmo
avere tutte le informazioni necessarie sia sul recupero dell'area
che degli immobili che fanno parte dell'attuale patrimonio della
gestione anche dei servizi da parte della società.
Presidente
- Consigliere Aggravi, ne ha facoltà.
Aggravi (RV)
- L'interpellanza nasce da due situazioni:
la prima era delle notizie storiche, ovvero che derivavano da
iniziative del sottoscritto e di altri colleghi su quello che era
il futuro di quell'area e quindi quando fu tra l'altro
rappresentata l'idea del progetto PNRR per il recupero di quella
sede, un dubbio che personalmente avevo era in termini di spazi,
nel senso che se io ho bisogno di una grande superficie, per quello
che riguarda, ad esempio, il fotovoltaico... in sè l'impianto,
l'elettrolizzatore per la produzione di idrogeno, non dovrebbe
occupare tutta la superficie.
La seconda notizia, almeno io, l'ho appresa durante
l'inaugurazione dell'impianto di Cava Toppetti, è stata quel
rendering
che poi è stato oggetto anche di notizie sulla
stampa relativamente alla trasformazione dell'area Tecdis anche in
nuova sede operativa, centro di ricerca, spazi per altre
finalità.
Allora, l'obiettivo era comprendere effettivamente se il
progetto rimaneva per la produzione di idrogeno locato in
quell'area, e la risposta l'abbiamo avuta; capire che cosa ne
sarebbe stata della vecchia sede e anche se c'erano delle
interrelazioni però mi sembra di avere compreso che i due progetti
sono in sé separati su questa realizzazione del centro di ricerca,
che tra l'altro è particolarmente interessante, anche considerato,
ricordo, una mozione, se non erro, presentata tempo fa dal nostro
gruppo, che invitava anche eventualmente la definizione di percorsi
anche formativi di secondo livello o quant'altro. Io mi auguro che
possa essere utile anche a quei fini, con la possibilità di creare
non soltanto una sede statica dedicata alle rinnovabili, ma anche
la possibilità di produrre delle figure che possano un domani
lavorare o comunque avere degli sbocchi in quell'ambito. Però
vedremo, perché ovviamente, per adesso, quello che c'è è il
rendering e poi vedremo effettivamente i dettagli.
Come vedremo anche l'evoluzione del centro di produzione e
ricerca sull'idrogeno e sarà anche di particolare interesse capire
come si svilupperà la rete di trigenerazione magari anche per altre
applicazioni, considerato anche che sul tema idrogeno qua vicino
qualcuno comunque ha iniziato, almeno dal punto di vista
progettuale, a mettere in campo delle soluzioni dell'eventualità e
delle possibilità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK