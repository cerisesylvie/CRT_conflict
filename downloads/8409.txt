Consiglio Regionale della Valle d'Aosta - Oggetto del Consiglio n. 2890 del 10 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2890 del 10 giugno 1987 - Resoconto
OGGETTO N. 2890/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente del Consiglio
inquadrano l'attività del Consiglio dal 28 maggio in poi:
Disegni di legge presentati:
D.L. n. 414, presentato dalla Giunta regionale in data 29 maggio
1987, concernente: "Norme concernenti le Comunità Montane" (1a
Commissione)
D.L. n. 415, presentato dalla Giunta regionale in data 8 giugno
1987 concernente: "Rifinanziamento per l'anno 1987 dell'art. 1 e
modificazione della legge regionale 6 giugno 1977, n. 41 e
successive modificazioni ed integrazioni, concernente la
concessione di contributi regionali per l'incremento e il
miglioramento delle attività delle imprese artigiane" (1a e 3a
Commissione)
D.L. n. 416, presentato dalla Giunta regionale in data 8 giugno
1987 concernente: "Aumento della spesa annua per l'applicazione
della legge
regionale 11 agosto 1975, n. 40, concernente
l'assegnazione gratuita dei libri di testo" (1a e 5a
Commissione)
D.L. n. 417, presentato dalla Giunta regionale in data 8 giugno
1987, concernente: "Finanziamento per l'avvio della costituzione
delle stazioni intermedie di raccolta previste dalla legge
regionale 16 agosto 1982, n. 37 ed ulteriore finanziamento per la
concessione di contributi ai Comuni della Valle d'Aosta ai fini di
cui all'art. 24 della legge regionale 16 agosto 1982, n. 37" (1a e
2a Commissione)
D.L. n. 418, presentato dalla Giunta regionale in data 8 giugno
1987, concernente: "Finanziamento di opere per le strutture
ospedaliere ed ambulatoriali dell'U.S.L. della Valle d'Aosta" (1a -
2a e 4a Commissione)
D.L. n. 419, presentato dalla Giunta regionale in data 8 giugno
1987, concernente: "Ulteriore modificazione della pianta organica
del Servizio Affari generali, assistenza e servizi sociali
dell'Assessorato della Sanità ed Assistenza Sociale" (1a
Commissione)
Disegni di legge vistati:
D.L. n. 376, concernente: "Aumento, per l'anno 1987 della spesa
per l'applicazione della legge regionale 3 agosto 1971, n. 10 e
successive modificazioni e integrazioni, relativa alla
sottoscrizione di capitale azionario di società di funivie e
seggiovie locali e di altre società aventi per fine iniziative di
interesse turistico locale"
D.L. n. 384, concernente: "Determinazione, per l'anno 1987,
della spesa per l'applicazione della legge regionale 1° dicembre
1986, n. 59 concernente la disciplina della professione di maestro
di sci e delle scuole di sci in Valle d'Aosta"
D.L. n. 385, concernente: "Aumento della spesa per
l'applicazione della legge regionale 11 agosto 1975, n. 39 e
successive modificazioni, concernente l'ordinamento delle guide e
aspiranti guide alpine della Valle d'Aosta"
D.L. n. 386, concernente: "Aumento della spesa per
l'applicazione della legge regionale 24 agosto 1982, n. 47 e
successive modificazioni e integrazioni, concernente la promozione
di forme associative tra operatori turistici"
D.L. n. 387, concernente: "Finanziamento per l'esercizio 1987
della legge regionale 10 gennaio 1961, n. 2 concernente:
"Provvidenze per l'incremento del patrimonio alpinistico (rifugi ed
altre opere alpine)
Disegni di legge non vistati:
D.L. n. 395, concernente: "Integrazione dell'art. 5 della legge
regionale 15 giugno 1983, n. 57, concernente le dotazioni organiche
dei ruoli del personale docente delle scuole elementari e medie
dipendenti dalla Regione"
Deliberazioni vistate: -
Deliberazioni non vistate: -
È pervenuta a questa Presidenza, che ne aveva fatto esplicita
richiesta al Tribunale di Torino, copia dell'ordinanza di rinvio a
giudizio e sentenza di non doversi procedere concernente la vicenda
della Casa da gioco. La documentazione è depositata in Segreteria a
disposizione della Commissione che si occupa dei problemi della
Casa da gioco e dei Consiglieri interessati, per la
consultazione.
Riunioni:
5a Commissione: 1
2a Commissione e Capi gruppo per i problemi del Parco Nazionale
del Gran Paradiso: 1
Profonda emozione ha suscitato la notizia della scomparsa, in un
incidente stradale, del decano delle guide valdostane Jean
Pellissier, avvenuta nei giorni scorsi.
Jean Pellissier, nato a Valtourneche il 10 dicembre 1912, era
una delle guide più famose della nostra Valle e dal 1937 svolgeva
con passione e competenza l'arduo mestiere di guida alpina.
Per ben 300 volte aveva effettuato ascensioni sul Cervino e si
era pure distinto in numerose operazioni alpinistiche in diverse
parti del mondo.
Con la sua scomparsa la Valle d'Aosta e il mondo della montagna
perdono un figlio prediletto, un uomo generoso il cui ricordo vivrà
per sempre nella memoria non soltanto degli appassionati della
montagna, ma di tutta la comunità locale.
Il nostro auspicio è che la sua leggenda possa essere di esempio
ai giovani, soprattutto, ai quali ha insegnato l'amore per la vita
e per quegli ideali che solo la montagna può far conoscere con le
sue leggi di fratellanza e di umanità.
Alla famiglia rinnoviamo i sensi della nostra più sincera
partecipazione al grave lutto che l'ha colpita.
Rinnoviamo altresì le più sincere condoglianze alla famiglia di
Alessandro Ducly, che ha perso la vita nel tragico incidente sopra
ricordato.
Il Collegio dei periti industriali della Valle d'Aosta, con
lettera in data 1° giugno 1987, trasmessa anche a questa
Presidenza, ha diffidato l'U.S.L. della Valle d'Aosta ad eliminare
ritardi ed inadempienze nei compiti, trasferiti alle U.S.L.,
concernenti ispezioni, accertamenti e verifiche per assicurare la
pubblica incolumità.
La lettera è depositata in segreteria a disposizione dei
Consiglieri.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Ho chiesto la parola per far sapere a
tutto il Consiglio che al sottoscritto, e forse anche ad altre
Forze politiche, è pervenuta una lettera a firma del Partito
Democratico che, oltre a criticare l'atteggiamento dei Democratici
Popolari i quali hanno assunto il simbolo di Alleanza Popolare (in
forma illegittima secondo il Partito Democratico), ricorda anche un
aspetto inquietante che coinvolge il Movimento dei Democratici
Popolari in un interesse reciproco con un Magistrato della Corte
dei Conti.
Non voglio certamente fare oggi delle osservazioni o esprimere
dei giudizi di merito, anche perché ci troviamo alla vigilia della
campagna elettorale, e quindi mi limiterò a leggere il testo
integrale della lettera che mi è pervenuta e ognuno trarrà le
deduzioni che riterrà più opportune, però...
PRESIDENTE
: Consigliere Aloisi, mi scusi, ma dovrei
toglierle la parola, perché quanto lei sta dicendo non ha alcuna
attinenza con le comunicazioni del Presidente del Consiglio.
ALOISI (M.S.I.):
Signor Presidente, questo argomento è
strettamente legato alla questione del rinvio a giudizio di
cui...
PRESIDENTE
: Mi scusi, Consigliere Aloisi, ma, con tutto
il rispetto, devo dirle che non c'entra per niente con la questione
del rinvio a giudizio.
ALOISI (M.S.I.):
Signor Presidente, questa lettera è di
una tale gravità da...
PRESIDENTE
: Lei può farne l'uso che ritiene più
opportuno, ma non certo nelle repliche sulle comunicazioni della
Presidenza del Consiglio che, tra l'altro, non ha fatto alcun
riferimento a questo tipo di discorso; le potrà eventualmente
utilizzare nel corso di qualche altro intervento.
Consigliere Aloisi, mi consenta di dirle che non le posso
permettere di andare avanti su questo tema, almeno in questo
momento.
ALOISI (M.S.I.):
Va bene, signor Presidente, e, visto che
mi si toglie la parola, mi adeguo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK