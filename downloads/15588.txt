Consiglio Regionale della Valle d'Aosta - Oggetto del Consiglio n. 1891 del 3 aprile 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 1891 del 3 aprile 1996 - Resoconto
SEDUTA ANTIMERIDIANA DEL 3 APRILE 1996
OGGETTO N. 1891/X Modificazioni al Regolamento interno della
Consulta regionale per la condizione femminile.
Deliberazione Il Consiglio
Premesso che il Consiglio regionale, con provvedimento n. 338/X
in data 13 dicembre 1993, ha approvato il Regolamento interno della
Consulta regionale per la condizione femminile, redatto dalla
Consulta stessa ai sensi di quanto previsto dall'articolo 9 della
legge regionale 23 giugno 1983, n. 65;
Considerato che il Consiglio regionale, nell'adunanza del 28
febbraio 1996, aveva rinviato l'approvazione di una prima proposta
di modifica al Regolamento approvata dall'Assemblea della Consulta,
richiedendo la presentazione di una nuova proposta da parte della
Consulta;
Considerato che il Consiglio regionale, nell'adunanza del 13
marzo 1996, ha rinviato nuovamente alla Consulta regionale
femminile per un ulteriore riesame la proposta di modificazione al
Regolamento interno, poiché secondo quanto emerso dal dibattito
consiliare le componenti del Comitato Esecutivo della Consulta non
dovrebbero rimanere in carica per più di due mandati;
Vista la lettera della Presidente della Consulta, prot. n. 219/C
del 19 marzo 1996, con la quale si trasmette il verbale
dell'Assemblea in data 11 marzo 1996 e si fa presente che essendo
intenzione dell'Assemblea di limitare a due mandati consecutivi la
possibilità per le sue componenti di essere rielette nelle cariche
precedentemente ricoperte, la formulazione della modificazione può
essere così riproposta: "e possono essere rielette immediatamente
una sola volta, nelle funzioni da loro ricoperte";
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge regionale 23 giugno 1983, n. 65;
Delibera
1) di approvare la seguente modifica al Regolamento interno
della Consulta regionale per la condizione femminile:
- Il sesto comma dell'articolo 14 è sostituito dal seguente: "6.
Il Comitato esecutivo rimane in carica per due anni e le sue
componenti possono essere rielette immediatamente una sola volta,
nelle funzioni da loro ricoperte".
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Colleghi consiglieri, dopo che per ben due volte
abbiamo rinviato questo oggetto, credo che oggi, tenuto conto che
quanto dal Consiglio richiesto è stato esaudito, poniamo in
discussione e in votazione la delibera tale e quale vi è stata
presentata. Qualcuno chiede la parola? I consiglieri sono invitati
a votare:
Presenti: 28
Votanti e favorevoli: 27
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK