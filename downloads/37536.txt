Consiglio Regionale della Valle d'Aosta - Oggetto del Consiglio n. 1287 del 11 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1287 del 11 giugno 2015 - Resoconto
OGGETTO N. 1287/XIV - Sostituzione di un componente del
Comitato regionale per le comunicazioni (Co.Re.Com.) ai sensi della
l.r. 26/2001.
Presidente -
Tutti hanno ricevuto gli atti. È pertanto
opportuno che il Consiglio provveda alla sostituzione della Grange
Barbara dimissionaria dal Co.Re.Com.. C'è qualche proposta? La
parola al collega Farcoz.
Farcoz (UV)
- Merci Président. A nome della maggioranza
proporremmo Valter Barbero.
Presidente
- Possiamo distribuire le schede? La parola al
collega Bertschy.
Bertschy (UVP)
- Sì, Presidente, solo per capire come si
procede, nel senso che forse è bene ricordare che il Co.Re.Com. non
è completo nel numero della sua composizione. La minoranza non
aveva espresso il suo componente nella scorsa elezione, quindi
stiamo procedendo a sostituire il membro di
maggioranza...quindi...no no, ma viene presentato, giustamente,
però viene presentato come...se è un atto della maggioranza è una
cosa, se è un atto che riguarda tutto il Consiglio è un'altra
cosa.
Presidente
- L'atto iscritto all'ordine del giorno è la
sostituzione del componente di maggioranza. La parola al collega
Donzel.
Donzel (PD-SIN.VDA)
- Brevissimo, per dichiarazione di
voto. Stante le qualità intellettuali e morali di Barbero, non
abbiamo nulla che osti a questa candidatura, resta però ferma la
nostra posizione, che si esprimerà con una scheda bianca perché su
questa legge, insomma, non condividemmo il passaggio successivo a
un ottimo passaggio, che fu costruito insieme, di riduzione del
numero dei componenti dei consigli di amministrazione e di
riduzione dei loro compensi, in epoca in cui ancora non si
regalavano fotocopiatrici. Quindi avevamo fatto un bel percorso,
poi a un certo punto qualcuno che spesso dà lezioni di opposizione
in quest'aula decise che andava bene riequilibrare a cinque per
compensare...allora c'erano quattro forze politiche in maggioranza,
quindi, dal nostro punto di vista, nulla interferisce con questa
sostituzione di maggioranza, assolutamente legittima.
Resta fermo il nostro principio che questa legge andrebbe
comunque rivista nell'ottica originaria, cioè della riduzione del
numero dei componenti e probabilmente andando a riflettere sul
fatto che tali componenti che hanno un compito di vigilanza, ecco,
è un po' banale sostituirli nel momento in cui si trovano
Assessori, probabilmente durante il periodo in cui le persone
assumono questo incarico, dovrebbero avere - al di là della legge,
che fissa diciamo la possibilità di essere anche eletti nei comuni
fino a cinquemila abitanti - il buon senso, la sensibilità di
essere arbitri e svolgere la funzione di vigilanza e non, nel
momento in cui scatta l'incompatibilità, all'ultimo momento dire
"ah sì io dovevo fare il vigilante, adesso mi accorgo e quindi
lascio l'incarico". Va dato atto che si applica la norma, però,
insomma, la norma da questo punto di vista andrebbe comunque
ripensata e ridato al Co.Re.Com. quel ruolo appunto di vigilanza e
non di parcheggio temporaneo di gente che poi vuole fare politica e
magari usare la carica per farlo. Grazie.
Presidente
- Grazie collega. La parola al collega
Bertschy.
Bertschy (UVP)
- No, Presidente, solo per non fare la
figura di quello che non sa leggere, eh! All'ordine del giorno non
c'è scritto "sostituzione del componente di maggioranza" (magari
rilegga il suo e anche il titolo) c'è scritto "sostituzione di un
componente". No, solo per...quindi è stato presentato il nome di
una persona. Oggi capiamo che è il componente di maggioranza e
procediamo, ma questo è solo per capire...
Presidente
- Credo che non ci sia bisogno di polemiche,
ma sul testo consegnato...
Bertschy (UVP)
- No, perché mi è stato detto: "c'è
scritto sull'ordine del giorno". È quello che voglio dire.
Presidente
- Nel senso che c'è scritto la sostituzione
del componente eletto. Il componente eletto era il componente
proposto dalla maggioranza.
Bertschy (UVP)
- Ma tutti l'hanno capito adesso che
l'abbiamo spiegato, ecco.
Presidente
- Il ragionamento è questo.
Bertschy (UVP)
- Perfetto. E poi al riguardo della
sostituzione, credo che sull'ineleggibilità, l'incompatibilità, i
ruoli in momenti di campagna elettorale avremo modo di parlarne,
magari anche durante questo Consiglio, perché ci sono cariche
importanti, che son state anche discusse negli ultimi giorni in
Consigli comunali che...sui quali c'è da dire. Immagino che anche
l'applicazione della nuova legge abbia comportato qualche
difficoltà per le persone che si sono trovate in questa situazione,
quindi evitiamo forse di sparare con quelli che pur avendo visto in
ritardo la propria incompatibilità, hanno fatto velocemente quello
che dovevano fare, rassegnare le dimissioni. Grazie.
Presidente
- Grazie collega. Non ci sono altri
interventi, possiamo distribuire le schede. Gli uscieri possono
distribuire le schede.
Appello nominale
Presidente
- Prego gli scrutatori Restano, Borrello e
Nogara. Allora annunciamo l'esito della votazione.
Presenti: 20
Votanti: 20
Schede nulle: nessuna
Schede valide: 20
Schede bianche: 3
Ha riportato voti 17: Barbero Valter. È quindi nominato Barbero
Valter.
Punto 37 all'ordine del giorno. Stanno distribuendo le
relazioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK