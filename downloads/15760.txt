Consiglio Regionale della Valle d'Aosta - Oggetto del Consiglio n. 2063 del 24 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COOPERAZIONE
Precedente
Successivo
Resoconto integrale del dibattito dell'aula
Oggetto del Consiglio n. 2063 del 24 luglio 1996 - Resoconto
SEDUTA POMERIDIANA DEL 24 LUGLIO 1996
OGGETTO N. 2063/X Approvazione del progetto, dell'appalto
mediante pubblico incanto e del bando di gara dei lavori di
ampliamento del magazzino al servizio della Cooperativa "Miel du
Val d'Aoste" sito in Comune di Saint-Marcel. Approvazione ed
impegno di spesa.
Deliberazione Il Consiglio
Richiamata la legge regionale del 6 luglio 1984, n. 30, e
successive modificazioni che prevede, all'articolo 20 primo comma,
la realizzazione di strutture con totale spesa a carico del
bilancio regionale, qualora le stesse siano di rilevante importanza
ai fini dell'esercizio dell'agricoltura e di interesse
generale;
Rilevato che il Geom. Domenico Calza di Châtillon, incaricato
dalla Giunta regionale con deliberazione n. 4055 in data 19 maggio
1995, ha fatto pervenire il progetto esecutivo con l'indicazione
dei lavori necessari all'ampliamento del magazzino al servizio
della Cooperativa "Miel du Val d'Aoste" sito in comune di
Saint-Marcel che prevede una spesa complessiva di L. 289.655.733
comprensiva di I.V.A. (L. 243.408.179 I.V.A. esclusa);
Segnalato che tale progetto è stato verificato dal competente
Ufficio tecnico del Servizio, il quale ha ritenuto che il progetto
stesso sia realizzabile secondo gli elaborati presentati e che i
prezzi indicati nell'apposito elenco, consegnato a corredo della
documentazione tecnica, siano congrui;
Fatto presente che per la realizzazione dell'opera
l'Amministrazione regionale ritiene conveniente appaltare i lavori
con contratto in parte a corpo ed in parte a misura e mediante
pubblico incanto, al fine di garantire la massima trasparenza;
Ritenuto, pertanto, di approvare il progetto di cui si tratta e
di appaltare i lavori soprarichiamati con contratto in parte a
corpo ed in parte a misura, come indicato nell'articolo 329 della
legge 20 marzo 1865 n. 2248 all. F. e mediante pubblico incanto,
con il criterio previsto dall'articolo 21, primo comma, della legge
11 febbraio 1994 n. 109 e successive modificazioni ed integrazioni,
precisando che non saranno ammesse offerte in aumento, per un
importo a base d'asta di L. 243.408.179 e di approvare ed impegnare
la spesa complessiva di L. 289.655.733 (I.V.A. compresa);
Evidenziata, ancora, la necessità di approvare l'allegato bando
di gara, redatto secondo gli allegati del D.P.C.M. 10 gennaio 1991,
n. 55, al fine di permetterne la pubblicazione nelle sedi previste
dalla vigente normativa in materia di pubblicità;
Rilevato, inoltre, che il Comune di Saint-Marcel in data 31
gennaio 1996 ha rilasciato la concessione edilizia necessaria per
l'esecuzione delle opere, avendo preventivamente acquisito tutti i
pareri e le autorizzazioni indispensabili per la legittimità della
concessione medesima;
Vista la legge regionale 6 luglio 1984, n. 30 e successive
modificazioni ed integrazioni ed in particolare l'articolo 20,
primo comma;
Visto l'articolo 329 della Legge 20 marzo 1865, n. 2248, all.
F;
Visto l'articolo 21, primo comma, della Legge 11 febbraio 1994,
n. 109 e successive modificazioni ed integrazioni;
Preso atto, inoltre, che in data 31 gennaio 1996 il comune di
Saint-Marcel, ha rilasciato regolare concessione edilizia;
Visto il parere favorevole di legittimità rilasciato, dal
Dirigente dei Servizi Agrari ed Affari Generali dell'Assessorato
dell'Agricoltura, Forestazione e Risorse Naturali, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente deliberazione;
Delibera
1) di approvare il progetto relativo ai lavori di ampliamento
del magazzino al servizio della Cooperativa "Miel du Val d'Aoste"
sito in comune di Saint-Marcel per un importo complessivo di L.
289.655.733 (I.V.A. compresa);
2) di approvare l'appalto delle opere in questione con contratto
in parte a corpo ed in parte a misura, come indicato nell'articolo
329 della legge 20 marzo 1865, n. 2248, all. F e mediante pubblico
incanto, per un importo a base d'asta di L. 243.408.179 incaricando
l'Assessorato Agricoltura, Forestazione e Risorse Naturali di
provvedere agli adempimenti necessari, stabilendo che
l'aggiudicazione verrà effettuata nei confronti del soggetto che
avrà presentato il massimo ribasso sull'elenco prezzi posto a base
di gara, ai sensi dell'articolo 21, primo comma, della legge 11
febbraio 1994, n. 109 e successive modificazioni ed integrazioni
precisando che non verranno accettate offerte in aumento;
3) di approvare ed impegnare la spesa complessiva di L.
289.655.733
(duecentoottantanovemilioniseicentocinquantacinquemilasettecentotrentatrè)
I.V.A. compresa, con imputazione al fondo iscritto al capitolo
44020 ("Spese per interventi diretti alla realizzazione di impianti
e strutture finalizzati allo sviluppo della cooperazione e
dell'associazionismo in agricoltura") del bilancio di previsione
della Regione per l'anno 1996 (Fondo di lire 340.000.000
proveniente dall'esercizio finanziario 1995 mantenuto ai sensi del
II comma dell'articolo 64 della legge regionale 27 dicembre 1989,
n. 90 introdotta dall'articolo 10 della legge regionale 7 aprile
1992, n. 16);
4) di stabilire che per l'appalto dei lavori di cui si tratta
valga il capitolato speciale d'appalto redatto dal progettista, per
l'esecuzione delle opere in questione;
5) di stabilire, inoltre, che per l'appalto dei lavori
summenzionati valga l'elenco prezzi allegato al capitolato speciale
d'appalto di cui al punto 4) della presente deliberazione;
6) di approvare l'allegato bando di gara necessario per
l'espletamento del pubblico incanto di cui si tratta;
7) di demandare a successive deliberazioni della Giunta
regionale ogni ulteriore adempimento per l'esecuzione dell'appalto
in questione;
8) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera F del decreto legislativo 22
aprile 1994, n. 320.
Allegati
(...omissis...)
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione il testo
proposto dalla III Commissione con i relativi allegati:
Presenti: 29
Votanti e favorevoli: 27
Astenuti: 2 (Marguerettaz e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK