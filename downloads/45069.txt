Consiglio Regionale della Valle d'Aosta - Oggetto del Consiglio n. 1890 del 6 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1890 del 6 ottobre 2022 - Resoconto
OGGETTO N. 1890/XVI - Interpellanze: "Implementazione delle
risorse dell'Unità di Valutazione Multidimensionale della
Disabilità (UVMDi) e programmazione dei servizi sul territorio" e
"Valutazioni in ordine al modello organizzativo e al funzionamento
dell'Unità di Valutazione Multidimensionale della Disabilità
(UVMDi)".
Bertin (Presidente) -
I punti n. 45 e 46 sono discussi
congiuntamente, pertanto queste due interpellanze si svolgeranno
con l'illustrazione dei due interpellanti, la risposta unica
dell'Assessore e poi le repliche degli interpellanti. Per
l'illustrazione, ha chiesto la parola la consigliera Minelli, ne ha
facoltà.
Minelli (PCP) -
Durante la seduta del Consiglio regionale
di inizio luglio, discutendo congiuntamente un'iniziativa del
collega Marquis e un'iniziativa della sottoscritta relativa al
servizio di accompagnamento e sui centri educativo-assistenziali
per persone con disabilità, si è fatto riferimento all'Unità di
Valutazione Multidimensionale della Disabilità e ai suoi compiti.
Questa struttura è stata istituita nella nostra Regione il 29
gennaio del 2018 con la delibera n. 75 ed è deputata alla
valutazione di funzionamento delle persone con disabilità sulla
base della classificazione internazionale del funzionamento di
salute e disabilità, previsto dall'Organizzazione mondiale della
sanità nel 2021, e alla conseguente elaborazione del progetto di
vita della persona, che prevede la definizione di obiettivi
prioritari e interventi idonei a soddisfare i bisogni emersi. Si
tratta di un importante organismo che opera - bisogna dirlo - con
competenza e che offre un servizio indispensabile nell'ambito di
tutto quello che riguarda le persone con disabilità. Tuttavia - e
lo avevamo già evidenziato a luglio in quella seduta -, l'unità è
sottodimensionata in quanto a organico e, con tutta la buona
volontà, non può materialmente predisporre in tempi adeguati i vari
progetti di vita come richiederebbe la situazione, perché non è una
cosa così semplice come compilare un modulo, soprattutto bisogna
considerare che c'è un alto numero di persone con disabilità
presenti nella nostra regione, ancorché i dati non sono chiari.
Infatti, devo sottolineare che abbiamo provato a reperire - si
diceva anche poco fa - i dati aggiornati sul totale delle persone
con disabilità residenti in Valle d'Aosta e non ci sono, ce lo
hanno confermato anche i responsabili di alcune associazioni e
organismi che molto più di noi conoscono questa realtà. Ci sono i
dati relativi ai disabili nei vari ordini di scuola, ci sono i dati
relativi ai ciechi e agli ipovedenti, agli invalidi
complessivamente, agli invalidi civili, alle persone che hanno il
riconoscimento ex legge n. 104, però non si riesce a capire
complessivamente quante sono le persone con una disabilità
riconosciuta in Valle d'Aosta. Io ho trovato un documento che
risale al 2017 della Struttura invalidità civile, disabilità del
Dipartimento sanità salute e politiche sociali della Regione, che
era stato redatto in occasione della "Giornata mondiale dei diritti
delle persone con disabilità" di quell'anno e lì si apprende che
gli archivi a cui fare riferimento sarebbero tre: la banca dati
della legge n. 118/1971 per l'invalidità civile, la banca dati
della legge n. 104 relativa ovviamente alle persone con una
situazione di disabilità e di disabilità grave, la banca dati legge
n. 68/1999 per le persone che vengono valutate come idonee ai fini
di un collocamento lavorativo mirato, a cui si devono aggiungere i
dati che sono in possesso attraverso i dati della scuola, della
Sovrintendenza. Incrociando questi dati, ma mi riferisco a quelli
del 2017 perché io altri non ne ho trovati, il totale sarebbe di
oltre 5 mila persone e per una parte consistente, però noi non
sappiamo adesso per quanti, dovrebbe essere redatto il progetto di
vita a cui facevo riferimento poco fa. Da questo progetto di vita
discende la scelta dei servizi e delle attività di cui necessitano
gli utenti e che bisogna garantire loro e poi anche il loro
inserimento o meno in strutture che sono dedicate, in strutture che
sono ritenute idonee.
Rispetto ai dati, c'è da aggiungere una riflessione però,
perché, andando a guardare i dati ISTAT, i dati nazionali, si
indica una media nazionale di persone con disabilità, è una media
quindi ovviamente i dati sono da prendere con le molle, però la
media dice che ci dovrebbero essere persone con disabilità per il
5,2 percento. Fatti i calcoli della nostra Valle, rispetto sempre a
quei dati del 2017, la percentuale viene del 4 percento. Ora, i
casi sono due: o noi siamo in una situazione fortunatamente
migliore, però purtroppo non credo sia così, sennò vuol dire che se
ne sono persi, se n'è perso un numero, non è solo un piccolo
numero, è un po' di più di qualche persona perché verrebbero circa
1.500 persone, che obiettivamente, con i nostri numeri, non è poco,
è molto...
A causa della carenza delle risorse di quest'Unità di
Valutazione Multidimensionale che dicevo prima, è stato valutato in
questi anni - e direi anche, secondo me, comprensibilmente - di
dare la precedenza nell'elaborazione di questi progetti di vita
delle persone con disabilità in uscita dal percorso scolastico,
cioè le persone più giovani che hanno la vita davanti a sé, quindi
il progetto di vita viene costruito, però la riflessione viene
spontanea: questo può aver penalizzato degli altri utenti dei quali
si rischia di non valutare, nemmeno di conoscere i reali bisogni.
Noi crediamo che l'Unità di Valutazione Multidimensionale vada
assolutamente potenziata per garantire un'effettiva presa in carico
delle esigenze. Se è verosimile che il numero delle persone con
disabilità nella nostra regione si aggira sui 5 mila - io dico che
probabilmente sono di più, ma prendiamo pure la cifra di 5 mila -
per realizzare tutti i progetti di vita e arrivare a regime,
considerato quanti si riesce a farne in un anno, passeranno degli
anni e si aggiungeranno altre persone, nel frattempo alcune di
queste non ci saranno più, perché sappiamo che ci sono anche
persone che sono molto in là con gli anni, ma ce ne saranno di
nuove, e poi ci sarà tutta la fascia centrale che non avrà avuto
nel frattempo il suo progetto di vita: dico questo perché, dalle
informazioni che abbiamo cercato di reperire, i progetti di vita
che si elaborano ogni anno sono alcune decine, ma perché non ci si
riesce, non si può fare di più, chi è lì fa quello che può. Allora
se in ogni anno si fanno dai venti ai trenta progetti di vita, il
calcolo è presto fatto: per 5 mila persone, probabilmente oltre 6
mila, non so quando arriveremo.
L'ultima cosa che aggiungo è che l'Unità di Valutazione
Multidimensionale, per redigere questo progetto di vita, che fa
insieme quando è possibile alla persona con disabilità o insieme
alla sua famiglia, per fare in modo che questo progetto sia il più
possibile rispondente alle esigenze e non solo alle esigenze...
perché c'è anche un altro aspetto: alle esigenze e ai
desiderata
delle persone, perché il progetto di vita che
ognuno di noi prova a costruirsi per la sua vita riguarda sia le
esigenze che sono primarie e secondarie, ma poi riguarda anche i
desideri, gli obiettivi, ciò che uno pensa di poter fare nella vita
e queste persone ne hanno tutto il diritto come ce l'abbiamo noi...
dicevo, per redigere questi progetti congiunti, c'è necessità di
riorganizzare il sistema dei servizi sul territorio, anche alla
luce - e questo noi dobbiamo tenerlo in considerazione - del nuovo
paradigma sulla disabilità che discende dalla Convenzione dell'ONU
sui diritti delle persone con disabilità. Questo sistema oggi non
c'è, non è presente.
Quello che noi chiediamo all'Assessore, consapevoli del fatto
che il problema non è di oggi, è un problema che si trascina da
tempo, è quindi di sapere: "quali e quante sono le figure
professionali che operano nell'Unità Multidimensionale, quanti sono
i progetti di vita elaborati dal 2018 ad oggi e quanti progetti,
alla data attuale, si prevede di dover ancora realizzare - per
capire anche un po' meglio qual è la situazione - se si sta
operando o se è sua intenzione operare per incrementare le risorse
che ci sono e in che modo", e poi "se è in atto, oltre a
quest'incremento dell'Unità di Valutazione Multidimensionale, anche
la programmazione di un sistema di servizi in grado di rispondere
alle varie esigenze e a dare attuazione poi a questi progetti di
vita", perché ovviamente non bisogna solo riuscire, ed è già
complicato, a scriverli, ma poi anche ad attuarli.
Presidente -
Sempre per l'illustrazione
dell'interpellanza, la parola al consigliere Marquis.
Marquis (FI) -
Alcune parole a integrazione di quanto ha
già detto bene la collega Minelli. Sicuramente l'Unità di
Valutazione Multidimensionale della Disabilità ha un ruolo
importante e nell'interpellanza precedente, quando mi riferivo ai
corti circuiti soprattutto nell'ambito delle deleghe, mi riferivo
proprio a questa situazione dove dalla parte del settore del lavoro
si dice che devono presiedere tutti i tavoli, ma nell'ambito della
disabilità è l'Unità di Valutazione Multidimensionale che crea il
progetto di vita della persona disabile. Da quel progetto di vita
emerge un'esigenza, laddove ce ne sono i requisiti, d'individuare
un'attività lavorativa adeguata alle possibilità della persona,
quindi è quel tavolo che deve presiedere la gestione del problema,
perché è qui il punto di contatto dove uno si sovrappone all'altro
e tutti si fermano perché dicono: "non sappiamo, tocca a me? Tocca
all'altro? Non so chi deve deliberare". Nell'ambito di quest'Unità
di Valutazione è stata istituita la figura del
Case Manager
,
abbiamo fatto la richiesta per sapere quanti ce ne sono coinvolti
perché a noi risulta che non ce ne sono più disponibili, quindi
oggi, se bisogna fare dei progetti di vita, non c'è la figura
principale, ma il problema che mancano queste figure è anche
dettato da lacciuoli che si è messa da sola l'Amministrazione
regionale, a differenza di tutte le altre Regioni. C'è stata una
deliberazione che ha detto che questa figura deve essere per forza
un educatore professionale, ma chi l'ha detto che deve essere un
educatore professionale a fare il Case Manager? Può essere
tranquillamente un ingegnere che ha quella sensibilità e può
portare avanti la gestione di quella materia, può essere
addirittura una persona vicina alla famiglia. Il problema quindi è
che l'andare a mettere ancora quella barriera di accesso ha fatto
sì che non ci sono le figure che possono adempiere al ruolo e
quindi si blocca la gestione e la realizzazione di tutti questi
progetti di vita. Tutte queste cose stanno andando avanti per la
capacità e la sensibilità che ci mettono le persone che ne fanno
parte, ma non grazie alla modalità organizzativa disegnata a monte.
È questo il problema vero per cui è importante la discussione in
quest'aula. La politica deve dotare le strutture delle risorse
adeguate per dare le risposte: è questo il nostro ruolo! Questa
materia qui l'abbiamo già trattata un po' di Consigli fa, è stato
detto: "mancano le risorse, vediamo", però un minimo di
riorganizzazione... Io mi rendo conto che ci sono tante priorità,
però, laddove ci sono dei blocchi e tutto si ferma, bisogna cercare
di rimuovere questi ostacoli per dare delle soluzioni al problema,
perché tutte queste persone che fanno parte delle Unità operano con
difficoltà e lamentano la situazione in cui sono lasciate e mi
risulta che abbiano scritto delle lettere già da tempo per
richiedere del personale, però è qui che ricade sempre il solito
discorso, si dice: "bisogna fare una riorganizzazione". Due anni fa
si parlava di riorganizzazione della macchina regionale, però
riorganizzazioni non ne abbiamo ancora viste. Cerchiamo
d'intervenire su queste situazioni che sono le più delicate quanto
meno che attengono alla vita delle persone, perché se noi stiamo
fermi e lasciamo passare due anni nell'attesa che si possa trovare
una soluzione, nel frattempo sono trascorsi due anni di una vita,
che magari è stata compromessa irrimediabilmente perché non sono
state messe in atto delle azioni che necessitavano proprio in quel
frangente. Attendiamo la sua risposta.
Presidente -
Risponde l'assessore Barmasse.
Barmasse (UV) -
Farò ovviamente una premessa anche per
spiegare ai non addetti ai lavori cosa è l'UVMDi e vorrei fare
anche una puntualizzazione, perché poi magari nell'interpellanza mi
dimentico di farla, sulla valutazione di quanti sono i disabili in
Valle d'Aosta. Nella risposta precedente facevamo riferimento alle
cosiddette "104", che sono 4.900, non esisteva un censimento dei
disabili perché non basta vedere la 104 in Valle d'Aosta, abbiamo
fatto un progetto con la Fondazione comunitaria proprio per poter
cercare di arrivare a un censimento, anche se la parola non è
giusta, dei disabili perché la disabilità ha talmente tante
sfaccettature che non è facile arrivarci, per cui non possiamo
basarci solamente su chi accede ai servizi, su chi ha fatto le
visite e ha un'invalidità, ma la disabilità, come sappiamo tutti, è
un mondo molto particolare e variegato e quindi si sta cercando di
fare questo tipo di ricerca, come dicevo prima, in collaborazione
con la Fondazione comunitaria dove comunque mancano dei dati perché
sono dati che non avevamo. Su una cosa concordo: per poter fare
anche della programmazione, bisogna avere i dati perché senza
quelli non facciamo niente e questo è il tentativo che stiamo
facendo. Anch'io sono rimasto stupito del fatto che non avessimo
questi dati, ma poi mi sono reso conto della difficoltà di averli e
questo sicuramente è il motivo per cui non siamo mai riusciti ad
averli al di là di quello che è stato detto prima.
Sul numero dei progetti di vita, come ho già risposto nella
precedente interpellanza, è vero che gli aventi diritto - questo
per legge - sono circa 5 mila, ma il fatto di essere un avente
diritto non vuol dire che sia stata fatta richiesta di un progetto
di vita, questo solo per specificare che il processo non è
automatico, ma è su richiesta delle famiglie e ovviamente del
disabile quando il disabile stesso la può fare.
Come dicevo prima, una premessa, questo perché così tutti
abbiamo un'idea di cosa sia l'UVMDi, che sicuramente gli
interpellanti conoscono benissimo, ma magari non tutti. L'Unità di
Valutazione Multidimensionale della Disabilità
(UVMDi), che
è prevista dall'articolo 8 della legge regionale n. 14/2008:
"Sistema integrato di interventi e servizi a favore delle persone
con disabilità", è istituita con deliberazione n. 75/2018, è
composta da un assistente sociale, con funzione di coordinamento
individuata all'interno del Dipartimento politiche sociali, un
educatore professionale con funzione di segreteria di coordinatore
vicario dell'UVMDi in assenza del coordinatore, di coordinamento
del
Case Manager
individuato all'interno del Dipartimento
politiche sociali, due rappresentanti dell'Azienda USL della Valle
d'Aosta individuati nelle seguenti figure professionali: un tecnico
della riabilitazione, uno psicologo, nel medico di base o
specialista che ha in cura la persona con disabilità,
dell'
équipe
territoriale multiprofessionale composta da
assistente sociale e dallo psicologo, oltre che da eventuali altri
operatori sanitari che hanno in carico la persona disabile, della
persona con disabilità e la sua famiglia e/o da chi ne esercita la
tutela al fine di assicurare la sua più ampia partecipazione alla
progettazione del proprio progetto di vita a garanzia
dell'autodeterminazione e del rispetto della libertà individuale di
scelta.
È prevista la possibilità d'integrare l'UVMDi su indicazione del
coordinatore della stessa qualora ne ravvisi la necessità con
competenze e professionalità specifiche ulteriori, quali esperto di
valutazione su base ICF, i gestori dei servizi che compongono
l'offerta occupazionale e assistenziale disponibile, oltre a
esperti e soggetti competenti utili a illustrare i diversi aspetti
e le diverse soluzioni per la vita indipendente, eventuali
rappresentanti della competente struttura regionale delle politiche
del lavoro per illustrare specifiche opportunità di inserimento
lavorativo, il
tutor
, referente del giovane con disabilità,
qualora la persona oggetto di valutazione sia in uscita dal
percorso scolastico.
L'UVMDi effettua di norma due sedute settimanali in forma
collegiale: una il martedì presso gli uffici di invalidità civile a
Saint-Christophe e un'altra il giovedì presso gli uffici
dell'Azienda USL della Valle d'Aosta nel Poliambulatorio di
Châtillon.
Arrivo adesso alle risposte alle interpellanze, quindi "quante
sono le figure professionali che operano nell'Unità
Multidimensionale e quanti progetti di vita sono stati attivati
nella costituzione dell'UVMDi e quanti
Case Manager
sono
stati coinvolti". L'UVMDi, per l'espletamento della funzione di
Case Management, si avvale di trenta unità di personale che
ricomprendono i seguenti profili professionali: un educatore
professionale part time interamente dedicato a tale attività, un
educatore professionale a tempo pieno coordinatore vicario
dell'UVMDi, responsabile dei Case Manager, diciotto educatori
professionali che operano nei centri diurni
educativo-assistenziali, i cosiddetti "CEA", ai quali viene
riconosciuta anche la funzione di Case Manager esclusivamente sui
progetti di vita elaborati in favore di persone che frequentano il
loro servizio, otto assistenti sociali territoriali che seguono
alcuni casi per i quali è stato valutato più funzionale che a
ricoprire il ruolo di Case Manager fosse tale figura, due medici,
di cui uno specializzato in psichiatria e un secondo specializzato
in pediatria, che seguono alcuni casi per i quali, come per gli
assistenti sociali, è stato valutato più funzionale che a ricoprire
il ruolo di Case Manager fosse la figura del medico.
"Quanti sono i progetti di vita lavorati dal 2018 e quanti
progetti di vita sono stati attivati dalla costituzione
dell'UVMDi": a questa domanda ho già risposto nella precedente
interpellanza per cui scusate la ripetizione. Dal 2018 ad oggi sono
stati lavorati 90 progetti, ad oggi sono attivi 84 progetti e 4 in
fase di realizzazione. La lista di attesa di coloro che hanno fatto
richiesta di accesso all'UVMDi consiste in 30 persone. Occorre
precisare che ogni anno l'UVMDi dedica il primo semestre alla presa
in carico dei ragazzi in uscita dalla scuola, accompagnando la
persona nella delicata fase di transizione verso la vita adulta.
Esaurita tale attività prioritaria, l'UVMDi riesce a elaborare
circa dieci progetti per le persone in lista d'attesa. Infine,
l'UVMDi effettua annualmente mediamente 40 rivalutazioni dei
processi in atto. Posto che ritengo che sia indispensabile
potenziare le risorse di personale dedicate all'elaborazione dei
progetti di vita, questo è già stato detto anche in precedenti
azioni ispettive, informo che una risposta potrà anche arrivare con
i finanziamenti del PNRR nell'ambito della progettualità in materia
di servizi sociali, disabilità e marginalità sociali, a valere
sulla missione 5, componente 2 del PNRR. Per l'attuazione dei
progetti a valere sulla linea di attività e interventi per la
disabilità in fase di presentazione è quindi prevista anche
l'assunzione di due unità di personale nel periodo tra gennaio 2023
e dicembre 2024. Sarebbe necessario il potenziamento delle figure
professionali da dedicare all'attività di Case Management e in tale
ottica era stata richiesta, nell'ambito del piano del fabbisogno
del personale, l'assunzione di figure di educatori professionali in
numero di 6 unità. Tuttavia tale richiesta non è stata ancora
accolta e si sta provvedendo a cercare soluzioni alternative, in
particolare attraverso l'affidamento di un servizio per cui verrà
bandito un concorso per educatori nel 2023, cosa che non è stato
possibile nel 2022. L'esperienza maturata attraverso l'attività
dell'UVMDi, che ha visto persone con disabilità e familiari
diventare possibili protagonisti attivi di un modello di
partecipazione, coprogettazione e personalizzazione di percorsi di
vita, sta consentendo sempre più all'Amministrazione regionale una
programmazione di servizi e attività dedicate alla disabilità più
rispondenti ai bisogni. Le necessità finora emerse sono state il
potenziamento dei servizi educativi, potenziamento dell'assistenza
personale e domiciliare, potenziamento dell'accoglienza presso
centri diurni, attivazione e potenziamento dell'assistenza presso
strutture residenziali anche per soggiorni brevi, potenziamento e
adeguamento di attività sportive e di socializzazione,
potenziamento e adeguamento di assistenza materiale e cura della
persona, attivazione e potenziamento di esperienze di inclusione
sociale e programmi per il raggiungimento dei livelli più alti di
autonomia e vita indipendente, attivazione e potenziamento di
attività di servizi e di alleggerimento del carico familiare.
Infine, è emersa la necessità che l'UVMDi, adeguatamente potenziata
e integrata da professionalità specifiche perfezioni la
determinazione del cosiddetto "budget di progetto", intendendo una
puntuale definizione quantitativa e qualitativa delle risorse
economiche, strumentali, professionali e umane atte a garantire la
piena fruibilità dei sostegni indicati per qualità, quantità e
intensità del progetto personalizzato.
Per concludere, direi che sicuramente la carenza del personale è
un fatto importante, stiamo cercando di potenziarci da questo punto
di vista sia con richieste di assunzioni, sia con il PNRR, che ci
darà delle risorse per avere almeno l'assunzione di altri due
educatori; penso che questo sia essenziale per poter dare più
risposte, per seguire meglio i casi e dare parzialmente perlomeno
comunque un miglioramento delle risposte in tale ambito.
Presidente -
Per la replica, la parola alla consigliera
Minelli.
Minelli (PCP) -
Grazie Assessore per la risposta. Parto
da un dato positivo, perché cerchiamo di prendere quello che c'è di
buono qualche volta, sicuramente questo progetto che è in piedi,
insieme a Fondazione comunitaria per arrivare a una definizione,
ancorché complicata, del numero delle persone con disabilità è
importante. Bisognerebbe anche riuscire a capire che previsione di
tempi c'è per avere dei risultati, comunque è qualche cosa di
positivo.
Mi soffermo poi però su un'altra cosa che è un po' meno
positiva: lei ha detto che i progetti di vita che devono essere
attivati lo sono sulla base di richieste. Io credo che fra queste 5
mila o più persone che sono in una condizione diversa ma comunque
di disabilità molto probabilmente - e non mi riferisco ovviamente a
chi è più giovane, perché, essendo dentro nel canale della scuola o
della formazione, le famiglie possono essere informate di questa
possibilità - ci sono moltissime altre persone che forse nemmeno
sanno di questo, quindi l'azione è duplice: da una parte, va
sicuramente potenziata l'Unità Multidimensionale, e lo abbiamo
detto tutti quanti, lei compreso, ma non solo perché deve poi
mettere in piedi e attivare questi progetti e ci è stato detto che
sono mediamente - io avevo detto quasi 20 - invece lei ci ha detto
10 all'anno oltre alle rivalutazioni, ci dovrà essere un'azione
informativa, di accompagnamento in questo senso, perché io credo
che, al di là di assolvere a un obbligo che è previsto dalla
normativa, quindi di dare gli strumenti all'Unità per poter
operare, c'è anche un'assunzione di responsabilità che dev'essere
delle istituzioni che operano in un contesto del 2022, che è di
fare tutto ciò che è nelle possibilità non solo di risorse
economiche ma proprio nelle possibilità di un'istituzione di far sì
che tutta la sua popolazione, in questo caso quella che è in una
condizione particolare, abbia la conoscenza anche, oltre che poi
gli appoggi, per sviluppare questo progetto di vita, perché mi
sembra che questo sia un aspetto che forse non viene tanto preso in
considerazione.
Si dice: "trenta sono le richieste, riusciamo a evaderne dieci
più le rivalutazioni e quindi in qualche maniera, con il numero di
educatori che si spera d'implementare, si affronterà la questione".
Secondo me, c'è qualche cosa di più da fare che ovviamente è
complicato, ma si deve entrare in un'ottica diversa. Questa
questione del progetto di vita, che poi in alcune situazioni le
famiglie ci dicono anche essere non sempre accettato, non sempre
concordato e forse per alcuni non essere neanche la soluzione
migliore... però questo è ciò che è previsto, la direttiva è
questa, si va nella direzione di non avere più anche soltanto il
servizio dei CEA. Lei in una precedente iniziativa ci aveva
risposto, quando avevamo protestato per il fatto che si chiudevano
alcuni servizi dei CEA per le persone con disabilità: "ma non si
può più fare, così non si possono più far rimanere queste persone
soltanto nei CEA perché adesso c'è il progetto di vita che prevede
anche delle cose diverse". Peccato che però poi per tante persone
non c'è più né l'uno né l'altro, perché il problema è questo. C'era
anche chi poteva usufruire almeno di quello e adesso vuoi per la
difficoltà dell'Unità Multidimensionale di fare i progetti, per la
scarsità di risorse, vuoi per tutte le difficoltà contingenti, c'è
chi è rimasto a piedi senza nessun servizio. Ci ha detto che una
risposta potrà arrivare dal PNRR, da questa missione 5, componente
2, per potenziare i
Case Manager
. Speriamo che sia così
però, come dicevo, al di là degli studi che si possono fare per
fare la fotografia della popolazione, dev'essere messa in campo
un'azione che incida molto di più anche sulla conoscenza delle
possibilità.
Presidente -
Per la replica, la parola al consigliere
Marquis.
Marquis (FI) -
Due considerazioni che credo le potranno
essere utili: quanto al discorso dei progetti di vita, giusto per
contestualizzare anche qui la situazione, perché sennò sembra
magari che si chiedono delle cose che sono impossibili: la Sardegna
ha 41 mila progetti di vita. Facendo le proporzioni con il numero
di abitanti, noi ne dovremmo avere 3.500, ne abbiamo 90. Capisce la
differenza di dove sono gli altri e dove siamo noi... Non è quindi
colpa sua, la situazione è questa. L'invito che io mi sento di
farle, alla luce degli interventi che abbiamo fatto anche sulle
altre iniziative, perché toccano tutte lo stesso tema, evidenziano
che è abbastanza da rifare l'organizzazione: si prenda a cuore
questa vicenda adesso che c'è il DEFR e il bilancio e ridisegni
complessivamente l'approccio, è l'unica soluzione che c'è per
creare una ripartenza, ma una ripartenza che abbia una visione, che
tolga tutte le stratificazioni che si sono ereditate e accumulate
sino ad oggi dove ci sono i cortocircuiti tra un Assessorato e
l'altro. Guardate con attenzione questa situazione, non credo sia
difficilissimo trovare la soluzione, ci va della buona volontà però
e prendersi a cuore il problema e ci vanno delle ore da dedicarsi e
ritenerla una priorità. Se avete bisogno, ci venite a chiedere una
mano, siamo qui in Consiglio e ve la diamo, siamo a disposizione,
non ci sottraiamo noi a darvi una mano, a dirvi dove ci sono le
problematiche o a individuarle per andare poi a metterci mano, però
se non c'è questo tipo di approccio, non si va da nessuna parte.
Questo glielo dico con assoluta cognizione di causa. Ho passato dei
mesi a leggere tutte le delibere, a leggere il modello
organizzativo che c'è ma le dico che è una cosa impossibile da
pensare se fosse da realizzare quello che c'è oggi in atto.
Facciamo finta quindi che non ci sia niente e si deve ridisegnare
tutto. La macchina va ridisegnata, si prende il buono che c'è e lo
si ricolloca in un nuovo modello organizzativo, ma è l'unica
maniera per trovare soluzioni a questo problema.
Guardi che anche a livello di
Case Manager
, per fare solo
una battuta, sa perché riescono ad andare avanti? Perché oggi c'è
il Case Manager che ne ha tre in carico, tre progetti di vita da
seguire e, siccome non ce ne sono delle nuove disponibilità,
chiamano quello che ne ha tre e gli dicono: "prenditi anche il
quarto", quello che ne ha quattro "prenditi il quinto" e poi il
paradosso dei paradossi, questi sono progetti di vita, vorrebbe
dire che quella persona dovrebbe sempre seguire la persona in
affiancamento, e a chi lo facciamo seguire? Ad un'assistente
sociale assunta dall'interinale che magari dura lì un anno, sei
mesi, due anni, non è neanche un organico della Regione, ma ci
rendiamo conto?
(intervento dell'assessore Barmasse, fuori
microfono)
...certo che lo so, è per questo che dico ne
parleremo nei prossimi Consigli, penso che bisogna assumere queste
figure nell'organico regionale, perché diversamente mi dica lei
come possono essere dei riferimenti per la gente sul
territorio!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK