Consiglio Regionale della Valle d'Aosta - Oggetto del Consiglio n. 1715 del 6 aprile 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1715 del 6 aprile 2011 - Resoconto
OBJET N° 1715/XIII - Communications du Président de la
Région.
Président
- La parole au Président de la Région,
Rollandin.
Rollandin (UV)
- Merci M. le Président.
Esattamente due anni fa, il 6 aprile 2009, l'Abruzzo, e in
particolare la Provincia dell'Aquila, sono stati coinvolti da un
terremoto che ha provocato vittime e distruzione. Oggi desidero
rinnovare, a nome di tutta la comunità valdostana, la solidarietà e
la vicinanza alla popolazione abruzzese. Nel quadro dell'impegno
profuso dalla comunità e dalle istituzioni valdostane nei confronti
della popolazione abruzzese nell'ottobre 2009, il Consiglio
regionale ha approvato, all'unanimità, una risoluzione sugli
interventi da realizzare in favore del Comune di Lucoli. A seguito
di tale impegno, un gruppo di lavoro incaricato dalla Regione ha
definito, di concerto con il Comune abruzzese, un intervento pilota
da realizzare in località San Menna, che consiste nella creazione
di una palestra che possa essere destinata anche all'operatività
della Protezione civile in caso di calamità naturale. Il progetto
esecutivo del primo lotto dei lavori, consistenti nelle opere di
urbanizzazione primaria e sistemazione esterna, è stato approvato
nel maggio 2010, per una spesa complessiva di 393.000 euro. I
lavori saranno consegnati entro il mese di maggio. Il progetto
esecutivo del secondo lotto, che concerne la realizzazione della
struttura vera e propria, è stato approvato il 30 marzo scorso e la
relativa gara di appalto, per un importo complessivo a base d'asta
di 738.000 euro, sarà avviato nei prossimi giorni. Il termine per
l'esecuzione dei lavori è di 180 giorni dalla data di consegna del
verbale.
Per concludere, sottolineo che la somma complessiva che la Valle
d'Aosta ha destinato all'Abruzzo attraverso gli stanziamenti in
bilancio regionale, la partecipazione degli enti locali e i
versamenti dei privati, cittadini e associazioni, è di 1.234.700
euro. La vicinanza della nostra Regione alla popolazione abruzzese,
duramente colpita dal sisma di due anni fa, è quindi sempre viva,
come abbiamo dimostrato anche nel corso delle iniziative
organizzate nell'ultima Festa della Valle d'Aosta.
Jeudi et vendredi derniers, à Rome, j'ai participé, avec le
Président du Conseil Cerise et l'Assesseur Laurent Viérin, à
l'inauguration des expositions organisées pour célébrer le
150
e
anniversaire de l'Unité d'Italie, dans le cadre
desquels la Vallée d'Aoste, comme les autres Régions, a été invitée
à présenter son patrimoine et ses caractéristiques. C'est le jeudi
31 mars, au
Complesso del Vittoriano
et en présence du
Président de la République Giorgio Napolitano, qu'a été inaugurée
l'exposition "1861-2011". L'Unità dell'arte italiana nella
diversità delle Regioni", un florilège des témoignages les plus
intéressantes de la production artistique italienne de 1861 à nos
jours, qui réunit les créations sorties des mains de cinq artistes
de chaque Région. La Vallée d'Aoste a été représentée par les
œuvres de Victor Carrel, Italo Mus, Francesco
Nex, Giovanni Toux et Roberto Priod. Vendredi 1
er
avril,
en revanche, c'est le Président du Sénat Renato Schifani qui a
inauguré l'espace d'exposition consacré à notre Vallée au
cœur du Palais de justice, un vaste stand
illustrant tout ce qui se fait, le caractère unique de notre
territoire et l'identité valdôtaine, par le biais de vidéos et
d'images, d'approfondissements historiques, d'aperçus panoramiques
de la culture, du tourisme, de l'agriculture et de l'artisanat de
chez nous, avec un éclairage particulier de certains projets
stratégiques. Je mentionnerais enfin que, toujours dans le cadre de
ces célébrations, un espace consacré à la Vallée d'Aoste a été
également aménagé au terminal 3, arrivées internationales de
l'Aéroport
Leonardo da Vinci
.
Emergenza immigrazione: credo sia opportuno fare una
comunicazione a questo Consiglio, al di là delle risposte puntuali
che darò poi alla richiesta di chiarimenti del PD (questo lo dicevo
in senso generale, in merito all'emergenza immigrazione in atto,
fornirò poi i dati puntuali rispondendo all'interpellanza dei
colleghi del Partito Democratico). Il 30 marzo scorso, in sede di
conferenza unificata, è stato approvato l'accordo fra Regioni,
Province e ANCI presentato dal Ministro Maroni per la prima volta
il 22 marzo scorso. In sintesi, l'accordo prevede che in relazione
alla previsione di un numero massimo di 50.000 profughi dai Paesi
del Nord Africa, questi siano proporzionalmente distribuiti in
ciascuna Regione, escluso l'Abruzzo. È prevista inoltre
l'istituzione di una cabina di regia nazionale, coordinata dal
Governo, con le Regioni e gli enti locali, per definire questi
flussi territoriali, che si è riunita per la prima volta il 1°
aprile e a cui abbiamo partecipato. Il 31 marzo scorso abbiamo
inviato una nota al Ministro Maroni per confermare la disponibilità
della Valle d'Aosta a ricevere temporaneamente stranieri
provenienti dal Maghreb che siano nelle condizioni di profughi
rifugiati e richiedenti asilo, dando la preferenza a donne e
bambini, come era successo nel 1991 per la "questione Albania",
atteso che secondo i dati comunicati dall'Associazione
Save the
children
, a cui è affidata la gestione dei minori non
accompagnati, vi sono al momento circa 350 minori non accompagnati
e non presi a carico da comunità di accoglienza. Il 1° aprile,
nella prima riunione della cabina di regia, abbiamo confermato la
nostra disponibilità, mentre abbiamo rappresentato - come le altre
Regioni - la nostra contrarietà alle tendopoli.
Le ultime notizie danno come possibile un accordo con la
Tunisia, il che ci auguriamo ridurrebbe l'impatto e anche il
continuo arrivo a Lampedusa, in particolare non solo di profughi,
ma di tutti i migranti a qualsiasi titolo, il che pone il vero
problema, perché devono essere previsti i CIE (Centri di
Identificazione ed Espulsione) che possono avere le problematiche
che sono in corso. È da sottolineare che, se verrà dato a tutti
quelli già presenti a livello nazionale il permesso di soggiorno
provvisorio in applicazione dell'articolo 20, questo potrebbe
creare le premesse per dare la possibilità - ai tunisini, in
particolare - di recarsi in Francia dove hanno i familiari e in
Germania, dove ci sono altrettante persone che possono essere
ricongiunte con i familiari.
Président
- La parole au Conseiller Louvin.
Louvin (ALPE)
- Naturalmente per ringraziare il
Presidente di aver ricordato la tragedia dell'Aquila, i sentimenti
di solidarietà che appartengono a tutta la nostra comunità, e anche
delle informazioni, seppure ancora sommarie, in ordine alla
complessa e difficile questione della gestione dell'emergenza
immigrazione. Proprio poche ore fa, pare che 150 tunisini su una
barca si siano rovesciati nel Mediterraneo e che una tragedia di
enormi dimensioni possa profilarsi. Non sappiamo ancora in queste
ore cosa ne sia realmente, ma credo che anche questo contribuisca a
gettare una luce particolare su questa vicenda e noi, all'esito
degli approfondimenti che saranno fatti in sede di ispezione
politica sull'interpellanza dei colleghi del Partito Democratico,
ci riserviamo la possibilità di chiedere all'aula di aprire una
discussione su questo tema, in relazione eventualmente ad una
risoluzione che potrebbe essere presentata più tardi. Questo
tenevamo a rappresentarlo, perché crediamo che, pur con
un'attualità già carica nella politica in questo momento, ci debba
essere spazio ed attenzione da parte di tutti sui problemi che
hanno una dimensione umana particolarmente grave e foriera anche di
complessi problemi in questo momento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK