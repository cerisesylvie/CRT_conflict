Consiglio Regionale della Valle d'Aosta - Oggetto del Consiglio n. 2317 del 21 settembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
LINGUA FRANCESE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2317 del 21 settembre 2016 - Resoconto
OGGETTO N. 2317/XIV - Interrogazione: "Eventuale revisione
delle modalità di accertamento delle conoscenze linguistiche per
l'assunzione di personale medico ospedaliero".
Rosset (Presidente)
-
Punto n. 5 dell'ordine del
giorno. Ha chiesto la parola l'Assessore Viérin; ne ha facoltà.
Viérin L. (UVP) -
In merito all'interrogazione, come
abbiamo avuto modo di dire come considerazione generale durante
quest'ultimo periodo aprendo un dibattito su questa questione del
francese, non si mettono assolutamente in discussione i principi
che sono alla base della nostra specificità linguistica e
culturale, ma si è voluto porre un elemento di discussione, sia
politico che tecnico, e anche sindacale, su una questione di cui si
parla da tempo. È una discussione che è stata aperta per quanto
riguarda esclusivamente il personale medico, personale di cui si ha
una grande necessità, che ci fa dire che prima di tutto - ma questa
è una considerazione che si pone come elemento di dibattito -
debbano venire le competenze tecniche specialistiche. Questo non
vuol dire che si rinuncia ai principi linguistici, ma è un modo di
aprire una discussione per vedere come si può sfumare un certo
impatto, facendo venire prima le competenze tecniche dei
professionisti del reparto sanitario.
Sappiamo che abbiamo un problema di reperimento dei medici che
può essere analizzato su diversi fattori: sicuramente il fatto che
abbiano riaperto i concorsi fuori dai confini regionali, quindi lo
sblocco del
turnover
, fa sì che ci siano per certe
specialità delle difficoltà di trovare dei professionisti che
possano approdare nella nostra sanità, e ci sono anche magari altri
elementi come quello sulla territorialità. Queste analisi vengono
fatte puntualmente e sicuramente sono ancora elemento di
discussione. Invece, sulla questione puntuale se sia stata fatta
un'analisi dell'impatto, più che di analisi si può parlare di
alcuni dati. Negli ultimi tre anni, nei concorsi per l'assunzione
di medici, abbiamo avuto in media sedici candidati partecipanti e
il 55,5 percento che non si è presentato alla prova preliminare di
lingua francese. Questo è un elemento. La media degli idonei è di
circa sei unità. Però, ripeto, la questione dell'attrattività della
sanità in generale è un dibattito aperto a livello nazionale e
tiene anche conto di altri elementi che abbiamo citato. È un
argomento che va quindi affrontato per portare una riflessione
senza tabù e senza necessità di ricercare delle polemiche a tutti i
costi.
Ricordo poi che per certe specialità per le quali noi non
abbiamo la possibilità di avere dei professionisti esistono delle
convenzioni con altre aziende, quindi si ricorre anche ad altri
modi per aumentare la possibilità di avere dei professionisti;
stiamo inoltre discutendo con le Regioni limitrofe, in particolare
con il Piemonte, per eventuali accordi di confine. Oggi il
dibattito generale sull'attrattività della sanità vede la presenza
di diversi elementi, ma questo non significa che una riflessione si
possa aprire senza rinunciare ai principi; pertanto siamo
sicuramente consapevoli che questo sia un dibattito che bisogna
affrontare.
En conclusion, je crois que d'un point de vue de la spécificité
linguistique, le contexte culturel et l'atout de la question
linguistique comme fondement de notre autonomie est quelque chose
qu'on doit toujours défendre et qu'on doit retenir comme principe
fondamental. Aimer une langue ça signifie aussi et surtout la
cultiver ; on devrait aussi s'interroger sur comment on pourrait,
dans tous les domaines, utiliser plus encore la langue française.
Cela ne veut pas dire qu'on ne puisse pas affronter ce thème
tranquillement en ayant tous les éléments pour se confronter, sans
renoncer à nos principes et je voudrais le rappeler. Je le dis, car
j'en suis profondément convaincu : la langue française et nos
langues historiques et culturelles sont quelque chose qu'il faut
défendre toujours, mais on doit aussi avoir le courage d'affronter
souvent des discussions et se confronter sur certains détails.
Défendre l'autonomie et défendre le français est donc quelque chose
qu'on doit faire quotidiennement, même dans cette Salle on devrait
souvent utiliser plus notre langue maternelle, notre français, en
évitant souvent des slogans. Je crois que l'amour pour une langue
on ne l'achète pas, c'est quelque chose qu'on a ou on n'a pas, et
c'est dans ce sens qu'on voulait simplement - cela était fait dans
un contexte de tranquillité et d'interviews dans certains domaines
où on demandait quel était le point de vue - dans les prochains
mois, comme cela était fait dans le temps, le voir comme un élément
intéressant de discussion.
Presidente -
Ha chiesto la parola il Consigliere Bertin;
ne ha facoltà.
Bertin (ALPE) -
È un elemento interessante di
riflessione, ma a me pare che non ci sia niente di interessante in
questa risposta: sono decisamente insoddisfatto. Era il solito
annuncio per andare sui giornali, per farsi un po' di
pubblicità.
Questo è un argomento serio che non può essere affrontato in
tale modo: si voleva mettere in discussione l'accertamento del
francese per accedere alla funzione pubblica? È questo il problema
di fondo se si fanno queste discussioni, anche perché la questione
relativa ai medici non può essere staccata da tutta la funzione
pubblica, mi pare evidente. Sono questioni che vanno affrontate in
modo serio e non facendo degli annunci dei quali poi non si vedono
i risultati e le conseguenze. È ovvio che per essere curati è
meglio avere un medico che conosca la medicina piuttosto che le
lingue, questo mi pare evidente, ma non è questo il modo nel quale
si deve affrontare la questione! Peraltro anche le domande puntuali
che ho presentato in questa interrogazione erano la logica
conseguenza di questo annuncio: non si è risposto, anche perché si
è aperta una discussione senza sapere neanche dove si vuole andare
a parare, se non il solito annuncio con i soliti obiettivi. Mi pare
francamente un modo poco serio di affrontare una questione che, lo
ripeto, è decisamente seria. Anche questo annuncio porta altre
conseguenze. La conoscenza linguistica che effetti ha sul sistema
sanitario valdostano: vuol dire che in questo momento abbiamo un
sistema sanitario meno performante? È questo? Qualcuno dice di sì,
qualcuno dice di no, ma è una questione che non può e che non
doveva essere affrontata in questo modo, perché mette in
discussione molti aspetti piuttosto complessi.
Mi dichiaro insoddisfatto dalla risposta, come è ovvio, e mi
pare che prima di fare degli annunci sarebbe forse meglio
approfondire le questioni e capire cosa si vuole fare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK