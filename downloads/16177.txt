Consiglio Regionale della Valle d'Aosta - Oggetto del Consiglio n. 2527 del 16 aprile 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2527 del 16 aprile 1997 - Resoconto
SEDUTA POMERIDIANA DEL 16 APRILE 1997
OGGETTO N. 2527/X Concessione di un contributo di lire
30.000.000 alla Società Filarmonica di Quart per l'organizzazione
del XXV° raduno delle bande musicali della Valle d'Aosta, ai sensi
della legge regionale 20 agosto 1993, n. 69. Impegno di spesa.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 6
regolamenta l'assegnazione di contributi alle bande musicali;
Il presidente della Società Filarmonica di Quart, signora
Elfrida Marcellan, ha presentato una richiesta, in data 21 gennaio
1997, tendente ad ottenere un contributo per l'organizzazione del
XXV° raduno delle bande musicali della Valle d'Aosta;
La manifestazione, a cadenza annuale, la cui organizzazione
compete alternativamente ad una banda musicale, consiste in una
serie di concerti che si terranno a Quart dal 14 al 18 maggio 1997,
in cui si esibiranno le altre bande valdostane;
La spesa prevista per l'organizzazione dell'intera iniziativa
ammonta a Lire 80.000.000, come risulta dal preventivo definitivo
inviato dalla Società Filarmonica di Quart, con successiva lettera
in data 11 febbraio 1997:
- manifesti e pubblicità varia Lire 4.000.000
- affitto padiglione Lire 35.000.000
- spese d'organizzazione (licenze,
permessi, cancelleria, affissione) Lire 5.000.000
- distintivi e premi ricordo Lire 6.000.000
- pranzo sociale Lire 25.000.000
- servizio fotografico Lire 2.000.000
- realizzazione compact disc Lire 3.000.000
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
ritenendola ammissibile a contributo, ai sensi dell'articolo 3
comma 3 e dell'articolo 8 comma 1 della legge regionale 20 agosto
1993, n. 69;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione, ai sensi dell'articolo 6 comma 2 della legge regionale
20 agosto 1993, n. 69, di un contributo di Lire 30.000.000;
Visto l'obiettivo 2702 "Gestione dei finanziamenti a enti e
privati per l'organizzazione di iniziative culturali e
scientifiche" del Bilancio di gestione per la Regione per l'anno
1997 e per il triennio 1997/1999;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il Bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole rilasciato dal dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della Legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della Legge regionale n. 45/1995, in
ordine alla legittimità della presente deliberazione;
Delibera
1) di approvare la concessione alla Società Filarmonica di Quart
(C.F. 91015340077) di un contributo di lire 30.000.000
(trentamilioni), ai sensi dell'articolo 6, comma 2, della legge
regionale 20 agosto 1993, n. 69, per l'organizzazione del XXV°
raduno delle bande musicali della Valle d'Aosta, che si svolgerà a
Quart dal 14 al 18 maggio 1997;
2) di approvare ed impegnare la spesa di lire 30.000.000
(trentamilioni) con imputazione al capitolo 57260 ("Contributi ad
Enti ed Associazioni culturali ed educativi per manifestazioni ed
iniziative culturali e scientifiche") richiesta n. 1409, del
bilancio di previsione della Regione per l'anno 1997 che presenta
la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in applicazione dell'articolo 9 della
legge regionale 20 agosto 1993, n. 69;
4) di stabilire che il contributo in questione non è soggetto
alla ritenuta d'acconto del 4 percento prevista dal DPR n. 600 del
29 settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK