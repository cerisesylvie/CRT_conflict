Consiglio Regionale della Valle d'Aosta - Oggetto del Consiglio n. 1303 del 24 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1303 del 24 giugno 2015 - Resoconto
OGGETTO N. 1303/XIV - Interrogazione: "Interventi previsti
per il ridimensionamento dell'aeroporto regionale".
Presidente
- La parola all'Assessore Marguerettaz.
Marguerettaz (UV)
- Grazie Presidente.
Collega Ferrero, lei riprende sostanzialmente una discussione
che avevamo già avuto modo di fare nel precedente Consiglio,
ponendo delle domande più puntuali e specifiche e in particolare:
"se nel corso del 2015 è stato fatto uno studio di fattibilità
riguardante il futuro dell'aeroporto regionale"
, ovviamente non
è stato fatto nessun tipo di studio di fattibilità essendo
all'inizio del 2015, si è affrontato in commissione il tema
dell'aeroporto, che ha portato poi all'approvazione di una
risoluzione, dove, da un lato, si prendeva atto
dell'insostenibilità di un onere per la gestione dell'aeroporto e
poi si dava indicazione al Governo e al sottoscritto di verificare
e di aggiornare il
master plan
e tutte le attività che erano
state fatte, che hanno poi comportato una serie di investimenti e
una serie di attività.
Per rispondere alla seconda domanda, ho avuto modo già nel
precedente Consiglio di dire che si è tenuta l'assemblea dell'AVDA
S.p.A., dove da parte del socio di maggioranza è stata fatta una
proposta che discendeva dalla constatazione dell'impossibilità di
gestire l'aeroporto con questi flussi, con questi oneri e di andare
a rivedere le procedure e il
master plan
. Ovviamente in
quella sede, rispetto a quella proposta, non ho potuto far altro
che presentare la risoluzione che è stata votata dal Consiglio, e
questo ovviamente è in sintonia con il fatto di aggiornare e di
verificare dal punto di vista sostanziale le prospettive di
quest'aeroporto. Ora, l'unica cosa detta in assemblea dal
sottoscritto è stata che questo
master plan
fosse elaborato
previa identificazione di professionisti scelti con delle procedure
pubbliche, perché se questo studio deve essere utilizzato e deve
essere in qualche modo patrimonio del Consiglio, che poi potrà
ovviamente in propria autonomia procedere a delle valutazioni
specifiche, perché non è coinvolto direttamente nella scelta, ma il
minimo indispensabile è scegliere queste professionalità con un
bando di evidenza pubblica. Ovviamente queste attività competono al
Consiglio di amministrazione di AVDA, stiamo seguendo con
attenzione lo sviluppo, in modo tale da non duplicare dei costi,
perché se lo studio è attendibile, lo studio è fatto bene e c'è
un'autorevolezza nello studio, è inutile duplicare i costi. Stiamo
quindi seguendo questo tipo di attività, che, al di là dei
contenziosi che abbiamo con AVDA, è uno studio che viene fatto da
soggetti terzi qualificati, per cui attendiamo l'evolversi della
questione.
Proprietà
- La parola al collega Ferrero.
Ferrero (M5S)
- Grazie Presidente.
Ho sentito parlare di studi di fattibilità e mi viene la pelle
d'oca, perché? Perché, come da verifiche effettuate da studi di
fattibilità fatti per quest'aeroporto, lira più, euro più, euro
meno, siamo arrivati a 574.720, studi che iniziano nel 1996 e vanno
avanti. Uno studia una cosa, l'altro ne studia un'altra, un altro
approfondimento, ma veramente una specie di
club
degli
studiosi, ma il bello è andare a vedere poi che cos'è stato fatto
di questi studi, perché se andiamo a vedere il contenuto di questi
studi, eh beh, c'è da rimanere abbastanza basiti, perché in uno
studio si parla, ad esempio, di un'ipotesi prudenziale, che nel
2015 vedeva...assumendo che la nuova struttura entrasse in
esercizio nel 2012, erano previsti circa 49 mila passeggeri, di cui
circa 26 mila da voli
charter
. Assessore, certo, bisogna
stare attenti a chi si fa fare lo studio, perché io traccia di
questi 49 mila passeggeri...prudenziali, si sono tenuti bassi eh,
quindi hanno detto: "stiamo bassi"...beh, noi non abbiamo tracce di
questi passeggeri.
Vogliamo vedere anche il lato positivo degli studi? Vediamolo e
allora leggiamo sempre da un altro di questi studi, perché gli
studi sono, se non sbaglio, 4-5-6-7, insomma, studi di fattibilità
in continuazione. Allora lo studio dice chiaramente:
"è
richiesto un ruolo attivo della Regione Valle d'Aosta anche nel
supporto economico delle operazioni di bus coaching schedulato,
skyway, bus coaching"
. Voi di inglese, insomma, ne
capite...cosa vuol dire? Che tutta una serie di attività dovevano
essere fatte parallelamente al fatto di rendere operativo
l'aeroporto. Qui si dice ancora:
"sull'esempio di Cannes deve
essere ulteriormente valorizzato il progetto di scuola di
pilotaggio degli elicotteri -
che era una possibilità, qui non
se n'è sentito parlare mai -
una road map, piano di marketing e
management aeroportuale.
Questo piano deve necessariamente
ipotizzare scenari di risultato non immediati per non spingere ad
azioni precipitose e costose, monocliente, regional low cost, che
potrebbero precludere alla sostenibilità dell'intero progetto nel
lungo termine"
, quindi anche l'operazione Darwin andava già in
contrasto con quello che vi avevano detto nell'analisi della
concorrenza per lo scalo di Aosta, e qui sono soldoni, sono
centinaia di migliaia di euro che voi avete preso. L'ha letto
qualcuno questo? Io penso di no, non l'ha letto nessuno. Nelle
considerazioni conclusive sempre di un altro studio troviamo:
"non può essere sostenuto l'aeroporto solo attraverso un flusso
di aumento degli arrivi per affrontare una concorrenza come quella
di Torino basata su un più vasto novero di destinazioni e da
un'ampiezza e qualità di servizi, la sola evocazione dell'aeroporto
sotto casa o architettonicamente affascinante non appare condizione
per produrre dei risultati"
, cioè questo ve l'avevano già detto
e l'abbiamo anche pagato e cosa avete fatto? L'esatto contrario.
Sempre qui leggiamo:
"è al contrario necessario strutturare un
percorso di contatto con vettori aerei e Torino, che
necessariamente passa attraverso una costosa politica di
incentivazione economica nei confronti di tali attori, per spostare
a vantaggio di Aosta le loro preferenze. Del resto anche Torino e
Ginevra corrispondono tali contributi ai tour operator e stanno
ulteriormente lavorando per potenziare la loro offerta low cost,
rendendo in questo caso certamente oneroso il percorso di crescita
aviation di Aosta"
. Allora, cosa dobbiamo ancora decidere, cosa
dobbiamo far ancora studiare? O è l'ennesimo foglio dietro al quale
bisogna nascondersi per far finta che non sono stati fatti degli
errori. Io raccomanderei quindi prudenza, facciamo attenzione, non
buttiamo via altri soldi e soprattutto, quando si fanno degli studi
di fattibilità, bisogna guardare che non siano comici nelle
previsioni, perché i 49 mila passeggeri nessuno li ha mai visti e
soprattutto bisogna anche leggerli quando ci sono delle
prescrizioni e la prescrizione qui è chiara: a fianco
dell'investimento della realizzazione dell'aeroporto un grandissimo
investimento di milioni di euro nella promozione, perché sennò
rischiamo di fare, attenzione, la stessa fine della funivia lassù:
un'opera splendida, ma ci saranno quattro gatti che ci
andranno.
Président
- Point 5 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK