Consiglio Regionale della Valle d'Aosta - Oggetto del Consiglio n. 3546 del 8 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3546 del 8 luglio 1992 - Resoconto
OGGETTO N. 3546/IX Comunicazioni del Presidente del
Consiglio.
Presidente
Do lettura dell'attività degli organi del
Consiglio dopo l'ultima adunanza del 29 giugno:
Disegni di legge presentati:
Proposta di legge n. 430, presentata dai consiglieri Bondaz,
Beneforti, Chiofalo, Lanièce, Limonet, Ricco e Trione, in data 1°
luglio 1992: "Norme per l'elezione del Consiglio regionale della
Valle d'Aosta" (I Commissione)
Disegno di legge n. 431, presentato dalla Giunta regionale in
data 3 luglio 1992: "Finanziamento di spesa nei diversi settori
regionali di intervento con modificazioni delle autorizzazioni di
spesa di leggi regionali in vigore, assunti in coincidenza con
l'approvazione del provvedimento di assestamento del bilancio di
previsione per l'esercizio 1992 ai sensi dell'articolo 19 della
legge regionale 27 dicembre 1989, n. 90 come modificata dalla legge
regionale 7 aprile 1992, n. 16" (II Commissione)
Disegno di legge n. 432, presentato dalla Giunta regionale in
data 3 luglio 1992: "Assestamento del bilancio di previsione per
l'anno 1992, ai sensi dell'articolo 43 della legge regionale 27
dicembre 1989, n. 90 come modificato dalla legge regionale 7 aprile
1992, n. 16" (II Commissione)
Disegno di legge n. 433, presentato dalla Giunta regionale in
data 6 luglio 1992: "Interventi in materia di sistemazioni
idraulico-forestali e di difesa del suolo"
Disegno di legge n. 434, presentato dalla Giunta regionale in
data 7 luglio 1992: "Ulteriori modificazioni alla legge regionale
1.12.1986, n. 59: "Disciplina della professione di maestro di sci e
delle scuole di sci in Valle d'Aosta" già modificata dalla legge
regionale 6.9.91, n. 58".
Disegno di legge n. 435, presentato dalla Giunta regionale in
data 7 luglio 1992: "Concessione della garanzia fideiussoria della
Regione alla s.r.l Siski a garanzia di un mutuo da contrarre con la
Finaosta S.p.A. finalizzato alla realizzazione dello ski-pass
regionale".
Riunioni:
- I Commissione : 1
- II Commissione: 2
- III Commissione: 1
- V Commissione: 1
- Ufficio di Presidenza: 1
Domenica 28 giugno il Presidente del Consiglio incaricato
onorevole Giuliano Amato ha concluso positivamente il suo mandato
esplorativo, consegnando al Presidente della Repubblica l'elenco
dei ministri che comporranno il nuovo Governo, il quale ha già
ottenuto la fiducia.
Al Presidente del Consiglio Amato, ai ministri e ai
sottosegretari, formuliamo gli auguri del Consiglio regionale della
Valle d'Aosta, affinché realizzino il programma che si sono
prefissati e che l'onorevole Amato ha presentato in Parlamento.
Inoltre rileviamo positivamente il forte segnale, la svolta che
il Presidente Scalfaro e l'onorevole Amato hanno voluto imprimere
al sistema politico italiano, attraverso la consistente riduzione
del numero dei ministri e dei sottosegretari e l'introduzione di
Sottoministri e di ben sette ministri tecnici nell'esecutivo,
nonché l'ampio rinnovamento delle figure che comporranno il nuovo
Gabinetto.
Ricordo ad un gruppo di consiglieri, il cui nominativo non sto a
leggere oggi, però sarò costretto a farlo nella prossima seduta ai
sensi del regolamento, che essi devono ancora presentare la
dichiarazione prevista dall'articolo 2 della legge regionale 15
agosto 1981 n. 48: "Istituzione dell'anagrafe patrimoniale dei
consiglieri regionali".
Prego di farlo oggi stesso al fine di evitare la lettura
dell'elenco.
L'ordine dei lavori odierno si svolgerà con l'espletamento
dell'ordine del giorno della seduta di oggi e con l'esaurimento
degli oggetti rinviati nell'adunanza del 29 giugno, secondo
l'elenco già consegnato ai colleghi consiglieri.
Non ci sono comunicazioni da parte della Presidenza della
Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK