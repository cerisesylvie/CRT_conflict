Consiglio Regionale della Valle d'Aosta - Oggetto del Consiglio n. 513 del 26 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 513 del 26 aprile 1984 - Resoconto
OGGETTO N. 513/VIII - ISTITUZIONE DI CLASSI A TEMPO
PROLUNGATO NELLA SCUOLA MEDIA IN VALLE D'AOSTA.
(Interpellanza).
PRESIDENTE
: Do lettura dell'interpellanza presentata dai
Consiglieri Cout e Mafrica:
INTERPELLANZA
Il Consiglio regionale ha già in precedenti occasioni
esaminato la questione dell'istituzione in Valle di classi a tempo
prolungato nella scuola media, a partire dall'anno scolastico
1984-1985.
Dopo una prima discussione nel Consiglio del 25-26 gennaio su
una mozione del Gruppo comunista, si era concordato, vista la
scadenza fissata al 30 gennaio per le iscrizioni alle classi prime
della scuola media, di attendere i risultati delle iscrizioni alle
classi "normali" o a tempo prolungato, con l'impegno dell'Assessore
alla Pubblica Istruzione, alla luce di dette iscrizioni, di
incontrarsi con le Organizzazioni sindacali per valutare il da
farsi (una ipotesi avanzata era stata di eventualmente riaprire le
iscrizioni).
Ad una interpellanza del Gruppo comunista discussa nel corso
dell'adunanza del Consiglio regionale del 28 e 29 febbraio 1984,
con cui si chiedevano i dati delle iscrizioni alle classi prime e
le intenzioni dell'Assessore a proposito della istituzione di
classi a tempo prolungato, l'Assessore aveva risposto che avrebbe
definito meglio la questione nei giorni seguenti, essendo in
programma l'incontro previsto con le Organizzazioni
sindacali.
E' già stato ora determinato con deliberazione di Giunta n.
1855 del 30 marzo 1984 anche l'organico di diritto del personale
docente della scuola media per l'anno scolastico 1984-1985, nel
quale si presume possano rientrare anche gli insegnanti per le
classi a tempo
prolungato.
Ciò premesso, i sottoscritti Consiglieri regionali
INTERPELLANO
l'Assessore regionale alla Pubblica Istruzione per
conoscere:
1)
quante e quali classi in base ai dati delle
iscrizioni ed agli incontri avuti si intendono istituire in Valle
per l'anno scolastico 1984-1985;
2)
quali interventi ha disposto e quali disposizioni
regionali intende dare l'Assessore affinché sia quest'anno sia nei
prossimi anni si possa realizzare in Valle una struttura di classi
a tempo prolungato adeguata alle esigenze della nostra
Regione.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Senza entrare nel merito della questione,
visto che avevamo già discusso altre volte di questo problema,
penso che sarebbe importante conoscere quali sono effettivamente le
decisioni che l'Assessore prenderà, per quest'anno e per il
prossimo anno, per ciò che riguarda le classi a tempo prolungato.
Vorrei solo sottolineare una questione: penso che sia necessario,
anche in Valle d'Aosta, cominciare fin da quest'anno con le classi
a tempo prolungato, anche se ci saranno difficoltà che dovranno
essere studiate e superate, per quanto possibile, da insegnanti,
Direttori e Presidi, affinchè nel futuro si possa puntare su una
buona qualità delle classi a tempo prolungato.
Direi che con il tempo prolungato è stato già fatto un passo in
avanti rispetto alle vecchie esperienze, è stato superato il
concetto di base dei doposcuola, che erano frequentati nel
pomeriggio solo dagli alunni "difficili", seguiti da insegnanti
diversi. Molte volte non esistevano neanche i necessari
collegamenti tra gli insegnanti del mattino e quelli del
pomeriggio. Tutto questo è stato superato grazie alle esperienze
fatte in questo settore. Si tratta ora di fare un'esperienza nuova
che, secondo il nostro parere, può dare dei risultati estremamente
positivi.
Direi però che ancora una volta in Valle d'Aosta sono mancate,
proprio in questo settore, delle indicazioni precise. Sembra che si
vogliano scaricare le responsabilità tra i vari organismi
regionali. Prima di tutto mancano delle indicazioni precise su come
dovranno avvenire le iscrizioni alla prima media e questo fa sì che
i genitori non conoscano la possibilità che avrebbero al momento
delle iscrizioni. Ci sembra di cogliere ancora un continuo voler
rimandare il problema senza arrivare mai al dunque.
In una lettera inviata alle Organizzazioni sindacali al momento
di prendere delle decisioni per quanto riguarda l'organico della
scuola, e in particolar modo della scuola media, il Sovraintendente
agli studi, per quanto riguarda le classi a tempo prolungato,
scrive: "Tenuto conto del numero delle richieste di iscrizione alla
classe 1^ a tempo prolungato, segnalato dalle competenti direzioni
didattiche, della loro dislocazione nelle diversi sedi scolastiche,
e delle condizioni prescrittive di funzionamento, le esigenze
debitamente accertate per l'anno scolastico 1984/1985 trovano
intera capienza nei limiti fissati dall'art. 2 dell'Ordinanza
Ministeriale del 1984. Tuttavia, in mancanza di disposizioni
integrative regionali circa la loro effettiva organizzazione nel
prossimo anno scolastico, non è possibile effettuare alcuna
previsione in questa sede". Mi sembra di cogliere in queste ultime
parole la denuncia di una mancanza di disposizioni da parte della
Giunta regionale o dell'Assessore competente.
Questo sta ancora una volta a dimostrare la nostra tesi e cioè
che ci sembra che in Valle d'Aosta venga rimandato questo problema
a soluzioni e ad anni che non conosciamo, mentre invece noi
vorremmo sapere cosa si vuole fare precisamente per quest'anno,
poichè ci sono state delle richieste e ci sono delle scuole dove si
può cominciare con queste classi a tempo prolungato. In
conclusione, non sappiamo cosa si farà quest'anno e siamo già in
ritardo, anche se molto probabilmente gli insegnanti di cui si
avrebbe bisogno per queste classi potrebbero rientrare, come viene
sottolineato anche dal sovrintendente agli studi, nell'organico che
è già stato deliberato.
Soprattutto, non riusciamo a capire qual è la valutazione che
danno l'Assessore o la Giunta regionale su questa esperienza di
classi a tempo prolungato e cosa si vorrà fare per l'anno prossimo
e per gli anni futuri, cosa si intende fare proprio per integrare
le disposizioni ministeriali che (anche l'Assessore l'ha
sottolineato) sono carenti di tutta una serie di disposizioni.
Se noi, in Valle d'Aosta, vogliamo una scuola nostra, dove
vengano applicati interamente gli ariticoli n. 39 e 40 dello
Statuto, dove fare nuove sperimentazioni, ebbene questa è una
esperienza che, secondo il nostro parere, può dare degli ottimi
frutti ed è necessario che noi l'affrontiamo proprio per quello che
ci può dare.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Nous croyons que le premier devoir du
Conseil régional est celui de ne pas prendre les lois de l'Etat en
les transferant directement dans notre Région, mais de chercher,
tout possible qu'il est, à adapter toutes les dispositions de
l'Etat, du Gouvernement et du Parlement italien aux exigences et à
la réalité de la Vallée d'Aoste. Dans ce sens on a travaillé aussi
dans le domaine et à l'intérieur de l'argument traité par Monsieur
Cout.
Il se plaint qu'ici rien n'a été fait. Je pourrais lui rappeler
que, après avoir discuté de la question pendant deux séances nous
avons souligné que ce n'était pas le cas de discuter préalablement
de la "scuola a tempo prolungato e classi a tempo prolungato e non"
mais c'était plus important de considérer quel genre d'école on
doit faire pour "le classi a tempo prolungato".
Justement, après les discussions qu'on a eues ici, j'ai
rencontré les Organisations Syndicales et j'ai envoyé une
circulaire à tous les directeurs des établissements scolaires pour
qu'ils recueillent, au sein des Conseils des Enseignants, des
renseignements et des explications à propos de ce qu'on pourrait
faire par rapport à cette situation. J'ai convoqué après tous les
dirigents des établissements scolaires et j'ai discuté avec eux le
problème. Après les réunions qu'ils avaient eues dans toutes les
écoles, et la confrontation avec le corps enseignant, on a examiné
la question pendant trois heures.
De cette réunion est sorti l'engagement, de la part des
directeurs des établissements scolaires, de m'envoyer pour la fin
du mois d'avril, compte tenu du fait qu'il y avait de longues
vacances de Pâques, une relation, dans laquelle ils feront des
propositions sur l'opportunité et la possibilité de créer, aussi en
Vallée d'Aoste, des "classi a tempo prolungato".
Il faut toujours bien éclaircir et souligner qu'il ne s'agit pas
de l'école moyenne "a tempo prolungato" mais de l'école moyenne con
"classi a tempo prolungato". En tenant compte de toute une série de
questions que je ne crois pas utile rappeler ici (mais si la
Commission le demande je le ferai), dès que j'aurai les rapports
des directeurs, on les lira et en discutera ensemble.
C'est, je crois, la méthode la meilleure pour proposer des
interventions pour l'école valdôtaine, c'est-à-dire: demander à
ceux qui agissent directement dans l'école la situation réelle par
rapport aux différentes exigences qu'on pourrait satisfaire avec la
création des "classi a tempo prolungato". J'ai cru qu'il était
correct de ne pas prendre une décision "derrière un bureau" et de
s'intéresser directement, en engageant ceux qui travaillent dans
l'école, donc: les enseignants, les syndicats et les directeurs des
établissements. La semaine prochaine j'aurai le rapport et je
pourrai, à la suite des propositions qu'on fera, parler à la
Commission et voir s'il sera le cas ou non de créer ces "classi a
tempo prolungato".
Par conséquent, je ne suis pas à même maintenant de répondre aux
deux questions qui m'ont été posées: "Quante e quali classi? " et
"Quali interventi?", parce que j'aurai les données seulement après
avoir eu la consultation dont je vous ai parlé.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Ancora una volta mi vedo costretto a dire
che la risposta dell'Assessore mi lascia abbastanza perplesso e
dubbioso se effettivamente l'Assessore vuole o non vuole, per
quest'anno e per il futuro, istituire anche in Valle d'Aosta queste
classi a tempo prolungato.
In effetti, non si tratta di riformare tutta la scuola media, ma
di dare la possibilità ai genitori di scegliere di mandare o meno i
loro figli in queste classi: c'è una richiesta precisa e c'è la
possibilità, in base ad essa, di istituirle.
La risposta dell'Assessore, invece, ci dà l'impressione che egli
continui queste consultazioni non tanto per approfondire tutta la
questione e realizzare delle classi a tempo prolungato che
funzionino effettivamente in Valle d'Aosta, ma per rimandare una
decisione che egli non vuole prendere. In definitiva, non potendo
dire di no ad una iniziativa che sta andando avanti un po'
dappertutto, si cerca di rimandare la decisione e di istituire le
classi solo dove non è possibile farne a meno, sapendo già che
avrebbero probabilmente poche possibilità di sopravvivere.
Invito l'Assessore, anche se per quest'anno è ormai tardi per
fare qualche cosa di concreto, per un arricchimento della scuola e
per una innovazione didattica, necessaria qui come altrove, che
almeno si faccia una riflessione per il prossimo anno, perchè si
possa scegliere sin dall'inizio dell'anno, e perchè i genitori, gli
insegnanti e tutti gli operatori della scuola possano essere
coinvolti in tempo affinché possa creare qualche cosa di
positivo.
PRESIDENTE
: Signori Consiglieri, sono le 12,45; vi chiedo
se vogliamo proseguire sino al termine delle interpellanze o se
vogliamo sospendere i lavori... Bene, allora proseguiamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK