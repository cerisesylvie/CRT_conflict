Consiglio Regionale della Valle d'Aosta - Oggetto del Consiglio n. 1321 del 10 maggio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 1321 del 10 maggio 1995 - Resoconto
SEDUTA ANTIMERIDIANA DEL 10 MAGGIO 1995
OGGETTO N. 1321/X Designazione di due membri in seno al Collegio
dei Revisori dei conti dell'Unità Sanitaria Locale della Valle
d'Aosta.
Deliberazione Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge 8 giugno 1994, n. 24 l'Unità Sanitaria Locale della
Valle d'Aosta è stata trasformata in Azienda regionale;
- l'articolo 12 della legge regionale 8 giugno 1994, n. 24, come
modificato dalla legge regionale 16 agosto 1994, n. 50 stabilisce
che due membri del Collegio dei Revisori dei conti dell'Unità
Sanitaria Locale della Valle d'Aosta sono designati dal Consiglio
regionale e che gli stessi debbono essere iscritti nelle liste
elettorali di un Comune della Repubblica, eleggibili a consiglieri
comunali e iscritti nel Registro dei revisori contabili previsto
dall'articolo I del decreto legislativo 27 gennaio 1992, n. 88;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995,
si è espressa sull'ammissibilità delle candidature;
Ritenuto necessario provvedere alla designazione di due membri
in seno al Collegio dei revisori dei conti della summenzionata
Unità Sanitaria Locale per il quinquennio 1995/2000;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 27 marzo 1991, n. 12, 8 giugno
1994, n. 24 e 16 agosto 1994, n. 50;
Delibera
1) di designare quali membri in seno al Collegio dei revisori
dei conti dell'Unità Sanitaria Locale della Valle d'Aosta per il
quinquennio 1995/2000, i Sigg.ri
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente Devo dare informazione ai colleghi consiglieri che
fra i requisiti richiesti ai candidati vi è quello della loro
iscrizione al registro dei revisori contabili.
Dopo l'accertamento fatto da parte degli uffici risulta che il
candidato Raimo non è iscritto.
Ha chiesto la parola il Consigliere Perrin J.C..
Perrin G.C. (UV) On propose les candidatures de M. Chamois
Alessandro et de M. Linty Marco.
Presidente Si procede alla votazione a schede segrete:
- Consiglieri presenti e votanti: 25
- Schede valide: 25
- Schede bianche: 3
Hanno riportato voti:
- Chamois Alessandro: 19
- Linty Marco: 19
- Filetti Laura: 2
- Garbi Adolfo: 1
Presidente In base all'esito della votazione risultano eletti
quali membri in seno al Collegio dei revisori dei conti dell'Unità
Sanitaria Locale della Valle d'Aosta per il quinquennio 1995/2000,
i Sigg.ri: Chamois Alessandro (residente in Aosta, Via Gran San
Bernardo n. 31) e Linty Marco (residente in Charvensod, frazione
Capoluogo n. 213).
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK