Consiglio Regionale della Valle d'Aosta - Oggetto del Consiglio n. 293 del 26 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 293 del 26 maggio 1982 - Resoconto
OGGETTO N. 293/VII - CREAZIONE DI UN SERVIZIO PER EFFETTUARE
A DOMICILIO I PRINCIPALI PRELIEVI NECESSARI PER LE ANALISI
CLINICHE.- (Interpellanza).
PRESIDENTE:
Do lettura dell'interpellanza presentata dai
Consiglieri Nebbia e Tripodi:
INTERPELLANZA
Le analisi cliniche costituiscono oggi uno dei principali
strumenti di ausilio per la formulazione di una corretta diagnosi
medica, per cui si assiste ad una sempre maggiore richiesta delle
stesse, con disagio notevole per le persone anziane o con
difficoltà di deambulazione per cause varie.
Per diminuire i disagi, le perdite di tempo, l'affollamento
dei laboratori, sembra opportuno creare un servizio che effettui,
con le dovute garanzie, i principali prelievi al domicilio delle
persone anziane, o temporaneamente impedite o ammalate.
SI INTERPELLA
pertanto l'Assessore alla Sanità per conoscere se ritiene
auspicabile e possibile la creazione di un servizio per i prelievi
a domicilio necessari per la formulazione delle più semplici
analisi cliniche, e quali iniziative eventualmente intende
assumere.
PRESIDENTE:
Ha chiesto di
illustrare
l'interpellanza il Consigliere Nebbia, ne ha facoltà.
NEBBIA - (P.S.I.):
Dato che le interpellanze sono una
successiva all'altra, farei una brevissima illustrazione di
entrambe per accelerare i tempi.
Tutte e due le interpellanze sono rivolte a conoscere il parere
dell'Assessore e le iniziative che eventualmente siano state già
assunte per ovviare agli inconvenienti verificatisi o per
soddisfare le maggiori o migliori richieste da parte della
popolazione.
PRESIDENTE:
Ha chiesto di parlare l'Assessore alla Sanità
ed Assistenza Sociale Rollandin, ne ha facoltà.
ROLLANDIN - (U.V.):
Il problema dei prelievi è già da
tempo oggetto di discussione soprattutto per quanto riguarda la
rete organizzativa a livello regionale. Rispetto ai metodi
precedenti si è fatto un passo avanti nel predisporre i vari centri
di prelievo a livello di ossatura regionale, il che favorisce
naturalmente l'utente.
In particolare per il problema che viene qui sollevato, del
prelievo a domicilio, si deve precisare che questo prelievo non può
essere fatto se non da un medico, il che naturalmente comporta un
dispendio di energie non indifferente.
Succede che là dove ci sono delle difficoltà da parte
dell'utenza, in particolare in questo caso trattandosi di persone
anziane che non possono recarsi nei punti che sono già stati
avvicinati all'utenza, già adesso siamo intervenuti caso per caso
per cercare di risolvere i problemi. Ad Aosta siamo intervenuti per
l'ospizio, per prevedere un servizio di prelievo di campioni a
domicilio in quanto c'erano alcuni prelievi a scadenze fisse che
dovevano essere fatti e che creavano delle difficoltà di
spostamento.
Ritengo che sia possibile migliorare anche di più questo tipo di
impostazione, allargandola ad esempio con dei punti di prelievo
nelle Valli, cosa che stiamo predisponendo. Però oltre a quello che
è il collegamento a livello territoriale fra gli operatori dei vari
settori e quindi fra quella che è la fascia assistenziale e la
fascia del prelievo, per cui a seconda delle esigenze segnalate da
parte di operatori, c'è la possibilità del medico di intervenire,
per il momento non si può andare di personale medico che in questo
caso verrebbe ad essere impegnato al di là di quella che è la
disponibilità.
Comunque il servizio attuale può essere ancora migliorato,
puntando a risolvere giorno per giorno, distretto per distretto,
con il coinvolgimento dei comitati di zona, quella che è la
necessità di intervento secondo determinati agglomerati, per poi
scendere al domicilio come sede e soluzione ottimale.
PRESIDENTE:
Ha chiesto di parlare il Consigliere Nebbia,
ne ha facoltà.
NEBBIA - (P.S.I.):
Per quanto ho appreso dall'Assessore,
mi sembra che si possa esprimere soddisfazione per quanto dice
circa l'aumento dei centri di prelievo nelle Valli, con la
conseguente riduzione della distanza da percorrere da parte
dell'utente per poter arrivare a questi centri. Sarebbe opportuno
studiare la possibilità di creare, almeno in certi casi e quando ci
sia la disponibilità di personale medico, che è indispensabile, un
centro mobile, per sopperire o ovviare alle carenze che si possono
evidenziare, in questi centri fissi. Questo vale solo come
suggerimento per un possibile esame.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK