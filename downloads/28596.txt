Consiglio Regionale della Valle d'Aosta - Oggetto del Consiglio n. 98 del 4 aprile 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 98 del 4 aprile 1969 - Resoconto
OGGETTO N. 98/69 - Pagamento dei terreni occupati per la
costruzione della superstrada del Monte Bianco. (Approvazione di
mozione)
Quaizier
(D.C.)
- In relazione alla mozione
presentata, vorrei solo aggiungere che l'ANAS, dopo oltre cinque
anni dall'occupazione dei terreni per la costruzione della
superstrada del Monte Bianco, solo nel febbraio 1968 trasmetteva al
Sindaco di Courmayeur le liquidazioni delle indennità terreni per
la sottoscrizione in segno di accettazione da parte dei
proprietari, liquidazioni che furono restituite subito debitamente
firmate dai singoli interessati. È trascorso più di un anno e le
pratiche sono ancora sempre in corso; nelle stesse condizioni mi
risulta che si trovano gli altri Comuni interessati alla
superstrada, per cui il Consiglio pregherebbe la Giunta regionale a
voler intervenire presso l'ANAS affinché ai proprietari dei terreni
occupati per la superstrada del Monte Bianco venissero, da oltre
cinque anni, pagate almeno ora le indennità, tanto più che l'ANAS
non corrisponde interessi sulle somme dovute per un periodo
superiore ai due anni.
Lustrissy
(D.C.) -
Non ho molto da aggiungere a
quanto ha riferito il Consigliere Quaizier perché la situazione è a
tutti nota; vorrei solamente richiedere all'Assessore ai Lavori
Pubblici di esaminare un po' la situazione relativa ai ricorsi che
sono stati presentati contro i decreti di occupazione firmati dal
Presidente della Giunta, perché mi risulta che in molte località il
passaggio della superstrada ha interrotto alcune servitù che non
sono state ricostituite. Allora o nella liquidazione dei danni si
tiene conto di questa situazione oppure questi ricorsi dovranno
essere esaminati e dovrà essere imposto alla Società costruttrice
il ripristino delle servitù, per lo più si tratta di servitù
interessanti l'agricoltura, servitù che si riferiscono a strade di
uso agricolo. Ora è soprattutto nella zona da Arvier a Runaz che di
queste cose ne sono successe parecchie, ci sono stati dei ricorsi
degli interessati però gli interessati non hanno mai avuto notizia
dell'esito del ricorso. Sarebbe bene, pertanto, andare ad accertare
i fatti e vedere di venire incontro a queste esigenze che sono
essenzialmente dell'agricoltura locale.
Fosson
(U.V.) -
Nous sommes parfaitement d'accord
sur la motion qui a été présentée par les Conseillers Lustrissy et
Quaizier. Nous avions déjà présenté des motions dans le passé, ces
mêmes questions, et nous devons constater qu'il faut faire
effectivement une action avec l'ANAS, parce que n'est pas possible,
les questions qui ont été soulevées maintenant par le Conseiller
Lustrissy nous les avions déjà soulevées alors et, dans quelques
cas, dans quelques rares cas, nous avions obtenu de l'ANAS
satisfaction à nos requêtes et on a pu faire certains travaux, mais
dans plusieurs cas nous avons vu des assurances mais l'ANAS après
tranquillement il n'a pas exécuté les travaux, il n'a pas fait
exécuter les travaux. Maintenant il y a aussi ici une nonchalance
de la part des entrepreneurs qui font les travaux, parce que j'ai
eu occasion même pour des canaux d'irrigation de devoir faire des
questions avec les entrepreneurs, mais certainement l'ANAS il ne se
fait pas forte des avis de ces entrepreneurs, les pauvres
agriculteurs comme ils peuvent faire valoir leurs raisons!
Et alors il faut effectivement que l'Administration régionale
intervienne avec l'ANAS, ce n'est pas une question seulement
d'aujourd'hui, l'ANAS a ce système d'agir et alors il faut que nous
tenions toujours présentes cette question et qu'on donne tout
l'appui possible aux agriculteurs pour la question de ces routes
podérales et, surtout, des passages d'eau et l'autre question que,
comme a dit le Conseiller Quaizier, quand on répond à l'Assesseur
Colombo ils disent: nous avons envoyé tout aux Communes, mais quand
les Communes ont répondu depuis longtemps l'ANAS il ne fait rien,
et alors il faut pas même se cacher derrière la question qui sont
les Communes, qu'on a donné en retard ces questions aux Communes.
Je n'ai pas d'autre à dire et notre groupe est favorable pour la
motion.
Chamonin
(R.V.)
- In relazione alla mozione
presentata vedo qui proprio nel verbale che veniamo di approvare,
il verbale del 4 ottobre 1968, c'era una mia interrogazione sullo
stesso argomento, interrogazione alla quale era stato risposto
dall'Assessore Colombo in questi termini, cioè leggendo una lettera
dell'ANAS indirizzata all'Assessore stesso. Volevo chiedere questo
all'Assessore: c'erano delle assicurazioni precise in questa
lettera dell'ANAS per i Comuni di Pré Saint Didier, per il quale si
diceva che i verbali sono quasi pronti ed entro il 15 settembre
saranno inviati al Sindaco. Volevo sapere se erano stati
inviati.
Per il Comune di Morgex, sul tratto Aosta-Pré Saint Didier, è
stato ultimato il rilievo del Comune di Morgex e per la fine
dell'anno saranno inviati al Sindaco i verbali di liquidazione per
l'accettazione e sottoscrizione sempre ai sensi dell'articolo 25.
Volevo sentire se al Comune di Morgex erano stati mandati e, per i
restanti Comuni, fra Morgex e Aosta, il rilievo è in corso ed entro
marzo si confida di poter inviare ai Sindaci i verbali di
liquidazione ecc. ecc.. Volevo sapere anche qualche cosa su quei
termini che allora erano con precisione indicati.
Purtroppo devo dichiarare che già allora dichiaravo di non
nutrire soverchie illusioni sulla, circa la sollecita definizione
delle predette pratiche, raccomandavo vivamente all'Assessore di
voler seguire la pratica e dal 4 ottobre 1968 a tutt'oggi la
situazione pare, almeno in massima parte, immutata.
Manganoni
(P.C.I.) -
Je pense que le même problème
qui vient aujourd'hui soulevé pour la route Aoste-Courmayeur, on
pourrait le soulever pour la route n. 27 Aoste-Grand-Saint-Bernard,
parce que ici c'est cinq ou six ans que les travaux ont été
terminés sur la route de Courmayeur; la route du
Grand-Saint-Bernard c'est quatre ou trois ans que les travaux y
sont commencés, naturellement on a parlé ce matin, et ne finissent
jamais, alors je pense que si la Junte, n'est-ce-pas, elle va
s'intéresser, et c'est son devoir d'ailleurs de s'intéresser, des
problèmes du payement des terrains  de la route
Aoste-Courmayeur, moi je conseillerai de s'intéresser également
pour le payement des terrains occupés pour la construction de la
route Aoste-Grand-Saint-Bernard.
Savioz
(P.C.I.) -
Io vorrei fare rilevare una
incongruenza a questa questione che riguarda la strada statale che
va verso Courmayeur e che attraversa la Città di Aosta ed è questa:
mentre non hanno né chiesto il permesso di occupazione dei terreni
né fatto le trattative per dare il valore ai terreni occupati, però
sono stati mandati gli accertamenti per il come si chiama? Me lo
ero segnato, ecco per i contributi di miglioria, abbiamo ricevuto
tutti quanti tanto di avviso, si è dovuto spendere 400 lire per
fare il ricorso per quanto si ritiene che questo non sia giusto,
però di pagamenti non se ne parla, ma quello che è più triste è
che, soprattutto qui nella cintura di Aosta, è stata costruita
questa circonvallazione, questa strada, la si chiami come si vuole,
ma veramente costruita coi piedi. Chi ha progettato, chi ha diretto
i lavori, chi ha eseguito le opere, hanno fatto tutti i comodi
loro, perché se c'è una strada che è mal costruita, che non
funziona bene e che è pericolosissima è proprio la circonvallazione
nord di Aosta, non avete che da fare attenzione, in alcuni posti
dove le strade sono tagliate, ne cito una, tanto per citarne una
c'è la strada che va a Brenlo, quella strada è semplicemente
l'anticamera del cimitero, perché lì non c'è possibilità di vedere
nel modo più assoluto né chi scende né chi sale, poi ne cito una
sola.
Parlate poi della strada di Colli-Lanzi, dell'altra strada che
viene lì dove c'è la Villa Marcoz... (
voce
) ...ah sì?
appaltati i lavori? Meno male, speriamo che questo si faccia,
perché è veramente pericolosa e poi l'avrete visto anche voi, penso
che ci passate anche voi, non è mica una novità che io tiro fuori,
ma quello che è vergognoso nel nostro paese è questo: che al
cittadino viene imposto immediatamente di pagare anche dei benefici
che non ha, mentre invece non gli si dà il corrispettivo per quello
che gli si porta via, quindi un'azione in quel senso sarebbe più
che utile, indispensabile.
Tonino (P.S.I.U.P.) -
Io sono d'accordo coi firmatari
della mozione, ritengo una cosa inammissibile che sia proprio
sempre lo Stato responsabile di fatti del genere e che in cinque
anni non si abbia ancora avuto il tempo di pagare questi
terreni.
Naturalmente, come giustamente diceva il Consigliere Quaizier,
questi proprietari debbono subire la svalutazione dei soldi, oltre
agli interessi che l'ANAS non paga, quindi d'accordo su questa
mozione, raccomando solo alla Giunta di accelerare questo incontro
con l'ANAS onde questi proprietari vengano ad essere pagati
giustamente.
Colombo (P.S.U.) -
Devo dire che di questo problema ne
abbiamo già parlato altre volte e devo anche aggiungere che per
quel problema abbiamo posto tutta la nostra attenzione concordando
con l'ANAS alcuni lavori che vengono fatti da parte del nostro
Assessorato per accelerare i lavori, questi lavori hanno dato la
possibilità di poter trasmettere al Comune di Courmayeur e di Pré
Saint Didier tutti gli elenchi per l'approvazione, naturalmente,
delle indennità, a differenza di quello che aveva detto il
Consigliere Quaizier. Almeno a me risulta che questi elenchi sono
stati trasmessi all'ANAS soltanto nel mese di gennaio o febbraio di
quest'anno, quindi questi elenchi per quanto concerne naturalmente
i Comuni di Courmayeur e Pré Saint Didier, sono oggi trasmessi al
Ministero per il relativo pagamento delle indennità. Devo anche
aggiungere questo: che questa situazione vale per chi naturalmente
ha accettato le indennità, per i ricorsi il tutto è ancora in alto
mare e naturalmente è ancora oggetto di esame da parte dell'ANAS.
Devo ancora aggiungere che i decreti per la costruzione di questa
strada prevedono delle indennità inferiori a quelli che sono in
effetti gli indennizzi per i terreni stessi; quindi necessità anche
di perizie suppletive per adeguare naturalmente i finanziamenti a
quelle che sono le indennità dei terreni.
Siamo anche intervenuti, io lo devo dire, nei confronti
direttamente del Ministro per vedere soprattutto di sollecitare
quello che è il problema delle rilevazioni catastali, e qui devo
aggiungere che l'ANAS, che non sapeva come risolvere questo
problema, tanto è vero che si è addirittura parlato di farlo noi
direttamente come Amministrazione regionale, ha poi nominato, dato
incarico al Geometra Bovet per il rilevamento nei Comuni di Morgex,
Arvier e Avise, al Geometra Petey per il Comune di La Salle e Saint
Pierre, al Geometra Traverson per il Comune di Villeneuve, al
Geometra Bettiol per una parte del Comune di Sarre e al Geometra
Brosso, di Torino, per l'altra parte del Comune di Sarre e la
circonvallazione di Aosta. Quindi stiamo seguendo questi problemi,
ci troviamo di fronte - e dobbiamo dirlo - ad una legislazione
arretrata, da quello che mi risulta c'è un certo superamento perché
l'appalto della circonvallazione di Saint Vincent prevede il
pagamento attraverso l'impresa stessa, quindi dovrebbe essere il
superamento un po' di tutta questa parte burocratica che,
naturalmente, ha portato a questi grossi ritardi.
Come ho detto, la situazione non è rosea, devo confessarlo,
perché mentre per Courmayeur e per Pré Saint Didier si può sperare
in un sollecito pagamento delle indennità, per gli altri Comuni
invece l'ANAS ci deve ancora mandare le pratiche che poi, a nostra
volta, completeremo per poterle poi trasmettere al Ministero dei
Lavori Pubblici.
Io seguirò da vicino questo problema, mi riservo anche di fare
un passo nei confronti dello stesso Ministro ancora per sollecitare
il pagamento di queste indennità e, per quanto riguarda invece il
problema della circonvallazione di Aosta, per tutte quelle lacune
che naturalmente la circonvallazione presenta, ho già detto che i
lavori sono stati appaltati, posso aggiungere oggi che l'11 di
aprile ci sarà la consegna dei lavori stessi, per quei lavori che
sono stati decisi col Comune di Aosta, soprattutto per la
sistemazione di quelli che sono le strade che naturalmente
provengono dalla collina e per la deviazione della Grenade in un
senso unico per l'entrata in Città di Aosta; quindi anche questo
problema va verso una sua soluzione. È già stata appaltata, l'11 ho
consegnato i lavori all'impresa appaltatrice che è una impresa di
Torino, sono lavori per 77 milioni da quello che mi risulta e
dovrebbero affrontare i problemi appunto dell'allacciamento delle
strade della collina e di una circonvallazione che porti
direttamente il traffico in Aosta senza intersecare...
(
voce:
...vicino alla scuola di Agricoltura?) ...No, su alla
Grenade, all'Agricoltura, alla Grenade e al sotto passo che abbiamo
al Buthier per il collegamento con la circonvallazione nord, con la
vecchia circonvallazione nord.
Rassicuro anche il Consigliere Manganoni per un mio
interessamento sul problema anche dei terreni del Gran San Bernardo
che là, è vero, da alcuni anni sono iniziati e che giustamente
vengano pagate quelle che sono le indennità ai relativi
proprietari. Questo è tutto quanto posso dire fermo restando che ho
già detto il problema non lo vedo, dico, risolto a breve scadenza,
soprattutto per i Comuni da Morgex ad Aosta.
Caveri
(U.V.) -
Rinuncio alla parola perché
l'Assessore Colombo ha detto un momento fa quello che mi
interessava di sapere, cioè quando incominciavano i lavori di quel
sottopassaggio lì alla via di circonvallazione nord. Grazie.
Bancod
(U.V.) -
Già che si parla dell'ANAS, tempo
fa avevo presentato un'interpellanza per il raccordo di Châtillon
alla Valle della Valtournanche, quella strada lì, quella strettoia
all'uscita dell'ultima galleria di Chameran, volevo sapere se c'è
stata qualche decisione in merito, se hanno provveduto un po', cosa
è stato fatto insomma per quella questione lì, se sa dirmi adesso
qualcosa insomma o un'altra volta.
Colombo (P.S.U.) -
Abbiamo su quel problema richiamato
l'attenzione dell'ANAS e abbiamo avuto, sempre con l'ANAS, un
incontro con il Sindaco di Châtillon, per vedere appunto il
progetto che era stato predisposto dall'ANAS e che il Comune di
Châtillon vorrebbe, in un certo qual senso, modificare.
Quindi sulla scorta dei suggerimenti del Sindaco di Châtillon,
si sta approntando un nuovo progetto che sarà sottoposto,
naturalmente, al Consiglio, al Comune di Châtillon, dopo di che io
penso che i lavori possano essere incominciati. Lì posso dire che
c'è già il finanziamento e che quindi si tratta soltanto di un
problema di carattere tecnico che vorremmo vedere risolto con
soddisfazione, soprattutto della popolazione di Châtillon che ha
posto delle remore al progetto dell'ANAS.
Montesano (P.S.U.)
- Allora chi approva alzi la mano,
contrari? Astenuti?
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK