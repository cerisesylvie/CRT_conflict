Consiglio Regionale della Valle d'Aosta - Oggetto del Consiglio n. 3153 del 11 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3153 del 11 gennaio 2024 - Resoconto
OGGETTO N. 3153/XVI - Ordine dei lavori. Iscrizione
all'ordine del giorno di 5 risoluzioni.
Bertin (Presidente) -
Prima di sospendere brevemente per
arieggiare i locali, sono pervenute ben cinque risoluzioni, che vi
sono state inoltrate. Se siete d'accordo, metterei in votazione
l'iscrizione delle risoluzioni in un'unica votazione. Consigliere
Marguerettaz, ha facoltà di intervenire.
Marguerettaz (UV) -
Solo per fare una considerazione,
perché abbiamo tutta una serie di risoluzioni che fanno seguito a
delle interpellanze e a degli atti ispettivi. Io non vorrei
necessariamente ostacolare l'iscrizione, ma non vorrei neanche che
questo diventi una prassi, perché le iscrizioni delle risoluzioni
dovrebbero sempre essere contraddistinte, sennò è una discussione
che tende ad infinito.
Facciamo le interpellanze, facciamo le interrogazioni, dopodiché
c'è la discussione e poi facciamo delle risoluzioni. Quindi,
chiederei una collaborazione ed una considerazione; dopodiché,
nulla osta all'iscrizione delle risoluzioni, ma non vorrei che
questo diventi una prassi, perché, se così fosse, possiamo anche
non iscriverle.
Presidente -
Consigliere Aggravi per mozione
d'ordine.
Aggravi (RV) -
Vorrei fare solo una considerazione
rispetto a quello che ha detto il collega Marguerettaz. Almeno per
quello che riguarda le risoluzioni presentate dal mio gruppo, sono
delle conseguenze rispetto a quelle che sono state le risposte
puntuali ricevute sulle iniziative.
Io mi auguro anche che non ci siano poi altre usanze che vengono
fatte da altre parti. Noi abbiamo presentato delle risoluzioni che
riteniamo siano coerenti con l'attività che è stata fatta sul
Consiglio.
Dico, allo stesso modo, quando noi ci troviamo un ordine del
giorno di un Consiglio organizzato in una certa maniera ed in zona
Cesarini vengono iscritte quattro o cinque leggi di colpo, perché
sono necessarie.
Nella gestione complessiva e nei rapporti complessivi, che ci
sia sempre la stessa misura.
Io capisco che una legge è sicuramente più importante di una
risoluzione, però non è neanche che si presentano delle risoluzioni
per passare il tempo.
Io capisco, ognuno fa le sue considerazioni, poi - ripeto - le
trasformiamo in mozioni la prossima volta, se vogliamo finire
prima. Solo questo.
Presidente -
Consigliere Marguerettaz per una
precisazione.
Marguerettaz (UV) -
Mi perdoni Presidente, non è una
mozione d'ordine. Siccome lei mette in votazione, le votazioni
hanno un intervento, non è che uno faccia la mozione.
Chiedo una sospensione, magari mettendola insieme al periodo di
cambio aria, prima delle votazioni.
Presidente -
Il Consiglio è sospeso per arieggiare i
locali.
Il Consiglio è sospeso dalle ore 11:12 alle ore
11:28.
Marguerettaz (Presidente) -
Riprendiamo i lavori. Anche
se mi trovo al tavolo della Presidenza, avendo chiesto la
sospensione, intendo semplicemente rappresentare che vi è la
disponibilità a iscrivere le risoluzioni ma, come detto nel
precedente intervento, credo che valga la pena poi, per il
prosieguo dei lavori e per le sedute successive, fare una
riflessione e cercare d'attenersi il più possibile alle risoluzioni
che hanno carattere d'urgenza ed evitare che le interpellanze e le
interrogazioni diventino argomenti che si trascinano, anche perché
- e faccio una previsione che non sarà corretta - molto
probabilmente tutta una serie di risposte che verranno date dal
Governo saranno molto facilmente sovrapponibili alla risposte che
sono state date alle interrogazioni e interpellanze di prima.
Se non c'è nessuno che vuole intervenire, metto in votazione
l'iscrizione. Il collega Aggravi ha chiesto la parola, ne ha
facoltà.
Aggravi (RV) -
Solo a beneficio del verbale,
quest'affermazione l'ha detta in quanto Capogruppo e non in quanto
facente funzioni da Presidente; è corretto?
Presidente -
Se ha ascoltato il mio intervento, ho detto
"Mi trovo a presiedere, ma evidentemente devo dare una risposta
all'Aula in quanto ho richiesto la sospensione per una riunione di
maggioranza in quanto Capogruppo dell'UV".
Se non ci sono altri interventi, mettiamo in votazione
d'iscrizione. La votazione è aperta. La votazione è chiusa.
Presenti, votanti e favorevoli: 34
Ad unanimità di voti favorevoli, le risoluzioni sono iscritte
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK