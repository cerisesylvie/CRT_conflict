Consiglio Regionale della Valle d'Aosta - Oggetto del Consiglio n. 301 del 10 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 301 del 10 febbraio 2021 - Resoconto
OGGETTO N. 301/XVI - Interrogazione: "Utilizzo di personale
medico operante in regime di libera professione per la
somministrazione del vaccino Covid".
Marguerettaz (Presidente) -
Punto n. 8 all'ordine
del giorno. La parola all'assessore Barmasse.
Barmasse (UV) -
Con riferimento all'oggetto
dell'interrogazione, si precisa quanto segue: la legge 30 dicembre
2020, n. 178: bilancio di previsione dello Stato per l'anno
finanziario 2021 e bilancio pluriennale per il triennio 2021-2023,
dedica all'articolo 1 i commi da 457 a 467 al piano strategico
nazionale vaccini, prevedendo i seguenti
step
:
- l'adozione con decreto del Ministro della salute del piano
strategico nazionale dei vaccini per la prevenzione delle infezioni
da virus Sars- Cov-2 e l'attuazione dello stesso da parte delle
Regioni, in caso di inerzia, intervento previa diffida del
Commissario straordinario per l'emergenza, commi 457 e 458;
- reclutamento degli operatori addetti alle attività vaccinali
attraverso le seguenti azioni: commi 459 e 466, coinvolgimento dei
medici specializzandi già a partire dal primo anno di corso con
attivazione di percorsi formativi da parte delle scuole e
previsione di un rimborso spese forfettario determinato dalle
Regioni a consuntivo; commi 460, 461, 462 e 463, redazione da parte
del Commissario straordinario di un elenco dei medici, infermieri e
assistenti sanitari disponibili a partecipare all'attuazione del
piano in esame nell'ambito di una somministrazione di lavoro a
termine con selezione e assunzione degli stessi da parte delle
agenzie di somministrazione individuate dal Commissario
straordinario; comma 464, ricorso in caso di insufficienza, ai fini
dell'attuazione del piano in esame, delle risorse professionali
costituite dai medici specializzandi e dai medici, infermieri e
assistenti sanitari reperiti attraverso l'istituto della
somministrazione di lavoro alle prestazioni aggiuntive da parte di
medici, infermieri e assistenti sanitari dipendenti da enti e
aziende del sistema sanitario nazionale alla tariffa oraria di euro
80 lordi per il personale medico, di euro 50 lordi per personale
infermieristico e assistenti sanitari;
- commi 466 e 467, previsione che agli oneri relativi alla
rimunerazione dei dipendenti nelle PA e degli specializzandi si
provveda nell'ambito del finanziamento statale al quale accedono
anche le Regioni e le Province autonome sulla base delle quote di
accesso di cui agli allegati C e D della legge finanziaria.
Fatta questa premessa, si precisa che, con deliberazione della
Giunta n. 51 in data 25 gennaio 2021, è stato adottato, in
attuazione del piano strategico nazionale per la vaccinazione anti
Sars-Cov-2, il piano regionale vaccinale anti Covid-19. In tal
senso il piano regionale detta precise indicazioni rispetto al
personale da impiegare nella campagna vaccinale e nello specifico:
team
di area territoriale adibito alla vaccinazione sia dei
dirigenti che dei dipendenti delle strutture residenziali
socio-assistenziali al fine di ottimizzare la tempistica del piano
vaccinale. In una fase successiva due unità mobili che si
muoveranno su tutto il territorio della Valle d'Aosta con un
team
medico-infermieristico con un modello organizzativo di
riferimento tipo USCA, che procederà, sulla base delle richieste
pervenute dal territorio, a soddisfare l'istanza del cittadino non
deambulabile. Il team complessivo composto da 1 figura di
coordinamento, 30 medici e assistenti sanitari ai
box
anamnesi per un organico totale di 40 unità, 15 infermieri e
assistenti ai box vaccinazioni per un organico totale di 22
operatori, n. 5 OSS per un organico totale di 7 operatori, numero 5
assistenti amministrativi per un organico totale di 7 unità,
see
work
da reperire tra le associazioni di volontariato, volontari
del soccorso per la sorveglianza
post
somministrazione dei
vaccinati. I numeri degli operatori andranno incrementati per la
concessione del congedo ordinario di cui non si è tenuto conto nei
calcoli.
Per il reclutamento dei turni medici e infermieristici è
possibile pensare alla concessione della libera professione.
Contemporaneamente si potranno coinvolgere i medici di Medicina
generale qualora vengano distribuiti i vaccini che non necessitano
della catena del freddo per la conservazione, i quali potranno
gestire autonomamente il processo di vaccinazione.
L'Azienda USL ha impresso un forte impulso alla campagna
vaccinale per far fronte alla quale, nell'attesa che si realizzino
compiutamente le condizioni previste dalla norma, cioè il
reclutamento medici, specializzandi, fornitura di medici,
infermieri e assistenti sanitari da parte del Commissario
straordinario, ha continuato e continua ad avvalersi delle stesse
professionalità già individuate per fronteggiare la pandemia da
Covid-19 ai sensi quindi dei decreti emergenziali che ne hanno
disposto le modalità, ovvero medici specialisti o no anche in
quiescenza , infermieri anche in quiescenza e coinvolgendo
naturalmente anche gli operatori aziendali che vi hanno aderito e
ai quali vengono applicati gli attuali istituti contrattuali sia
giuridici che economici. Infine l'Azienda USL ha pubblicato un
avviso pubblico per l'individuazione di ulteriore personale:
medici, infermieri e assistenti sanitari da adibire alla campagna
vaccinale.
Relativamente all'impegno orario e al costo sostenuto per le
prestazioni aggiuntive effettuate da personale dipendente in regime
di libera professione, si comunica quanto segue: vaccinazione in
Ospedale Parini per Sars-Cov-2 a dicembre 2020 n. ore medici 12,
vaccinazioni in Ospedale Parini per Sars-Cov-2 gennaio 2021 numero
ore medici: 746. Il costo sostenuto è di 60 euro l'ora.
Presidente -
Per la replica, ha chiesto la parola il
collega Manfrin.
Manfrin (LEGA VDA) -
Analizzeremo con attenzione i dati
che l'Assessore ci ha fornito, certo che se devo moltiplicare 60
euro l'ora per 746 ore lavorate, comincio ad avere un po' di paura
a fare questa moltiplicazione per vedere il costo sostenuto per
queste prestazioni extra.
Da quello che mi è parso di capire, ma approfondirò la risposta,
diciamo che avete dovuto affrontare quello che il piano pandemico
prevedeva con le risorse di personale che avevate a disposizione e
che erano... potremmo definire già ridotte perché vi era un congedo
ordinario del quale non si era tenuto conto, questo è quello che mi
è parso di capire, al di là del fatto che, quando hanno chiesto a
un Assessore della Lombardia per quale motivo non si fosse
cominciato a vaccinare subito, lui ha risposto: "beh, non posso
mica richiamare i medici dalle ferie", questo Assessore è stato
sostituito nel giro di tre giorni... però è chiaro che capire come
mai non ci si sia organizzati per tempo e si è dovuto fare questo
ampio ricorso alla libera professione medica è importante.
Noi non vogliamo assolutamente dire che siano soldi sprecati
nella maniera più assoluta, è stata messa in piedi una campagna
vaccinale e se questa ci può portare a uscire da questa crisi
pandemica e di riaprire le attività economiche e le attività
sociali in sicurezza, ovviamente non possiamo che esserne felici,
però certo è che se ci sono dei metodi alternativi per fare in modo
che si utilizzino le risorse sanitarie ad oggi disponibili per fare
queste vaccinazioni con una programmazione evitando di ricorrere a
prestazioni extra rispetto a quello che dovremmo pagare, a quello
che viene già corrisposto ai sanitari, è evidente che forse è
meglio. Faremo quindi le nostre valutazioni, certo è che questa
cifra è decisamente importante.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK