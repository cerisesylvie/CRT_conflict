Consiglio Regionale della Valle d'Aosta - Oggetto del Consiglio n. 172 del 4 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 172 del 4 luglio 1982 - Resoconto
OGGETTO N. 172/VII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni riguardano l'attività svolta
dagli organi consiliari dal 29 marzo in poi.
Sono stati presentati i seguenti disegni di legge:
D.L. n. 355, presentato dalla Giunta regionale in data 5 aprile
1982, concernente: "Modifica della pianta organica dei posti e del
personale dell'Assessorato regionale della Pubblica
Istruzione";
D.L. n. 356, presentato dalla Giunta regionale in data 5 aprile
1982, concernente: "Costituzione della Società Finanziaria
Regionale per lo Sviluppo Economico della Regione Valle d'Aosta".
Non vi sono disegni di legge vistati.
Non vi sono disegni di legge non vistati.
Le deliberazioni vistate sono 5.
Non vi sono deliberazioni non vistate
Le riunioni delle Commissioni sono state le seguenti:
1 riunione della I^ Commissione;
1 riunione della V^ Commissione.
Per quanto riguarda l'attività più generale, in seguito anche
alle sollecitazioni che sono pervenute a questa Presidenza da parte
di numerosi Consiglieri, si comunica che la Presidenza del
Consiglio ha preso nuovamente contatto con la Presidenza della
Giunta regionale per l'attuazione della decisione espressa dalla
Conferenza dei Capi Gruppo e sancita poi con la deliberazione n.
925 in data 26 febbraio 1982 con la quale la Giunta regionale ha
deliberato di destinare ad uso privato dell'Amministrazione le aree
di parcheggio dei due piazzali adiacenti il Palazzo.
In tale occasione la Giunta ha anche incaricato l'Assessorato ai
Lavori Pubblici di predisporre e mettere in posa cartelli con le
diciture "proprietà regionale - parcheggio privato" per l'area del
piazzale Deffeyes e "proprietà regionale - parcheggio privato
riservato agli Amministratori regionali" per l'area ad est del
Palazzo regionale. Quindi il parcheggio ad est del Palazzo
regionale è riservato esclusivamente agli Amministratori regionali,
anche se poi accade che arriva la RAI-TV con due furgoni per
mettere i cavi e blocca tutto, come è avvenuto questa mattina.
Vi devo altresì informare che la Giunta regionale è in
trattative, come da suggerimento della Conferenza dei Capi Gruppo,
per la destinazione ad uso privato della striscia di terreno di via
Piave, lungo il marciapiede, in considerazione del fatto che la
Regione è ancora proprietaria dei terreni di via Losanna e quindi
si tratterebbe di fare una permuta o una destinazione obbligata,
diciamo così, che ad avviso dell'Ufficio di Presidenza e della
Conferenza dei Capi Gruppo sarebbe sufficiente per il parcheggio
delle macchine dei Consiglieri soprattutto durante le sedute del
Consiglio.
Infine, in base a quanto già deciso dalla Conferenza dei Capi
Gruppo, la visita ai lavori che sono in corso per la
ristrutturazione del Centro Congressi dello stabile di proprietà
regionale che ospita la Casa da Gioco, visita che era stata da più
parti richiesta dopo la discussione del bilancio possibilmente
nella prima quindicina di aprile alle ore 10.30, con ritrovo sul
piazzale dell'Hotel Billia di Saint-Vincent. Pertanto i Consiglieri
sono invitati per le ore 10.30 sul piazzale dell'Hotel Billia di
Saint-Vincent, per la visita che alcuni di voi hanno richiesto di
fare collegialmente ai lavori in corso sia per quanto riguarda la
Casa da Gioco che il Centro Congressi. Per motivi organizzativi, se
i Consiglieri non preferiscono usare le proprie macchine, quanti
sono interessati a partecipare a questo sopralluogo che, ripeto,
avrà luogo alle ore 10.30 - e pensiamo che a quell'ora ci potranno
raggiungere anche gli Assessori dopo la riunione della Giunta - ne
diano comunicazione alla Segreteria della Presidenza del Consiglio
per consentire la predisposizione degli eventuali mezzi di
trasporto.
E' aperta la discussione sulle comunicazioni del Presidente del
Consiglio. Nessuno chiede la parola?
Poiché non vi sono comunicazioni del Presidente della Giunta,
passiamo alla trattazione dell'oggetto iscritto al n. 3 dell'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK