Consiglio Regionale della Valle d'Aosta - Oggetto del Consiglio n. 2602 del 11 febbraio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2602 del 11 febbraio 1987 - Resoconto
OGGETTO N. 2602/VIII - ACQUISTO DI DOCUMENTARIO TELEVISIVO
REALIZZATO DALLA SOCIETÀ TRANS WORLD FILM SUL PARCO NAZIONALE DEL
GRAN PARADISO. - APPROVAZIONE ED IMPEGNO DI SPESA.
PRESIDENTE:
Do lettura della delibera in oggetto:
Con deliberazione n. 2732 in data 11/4/1986 la Giunta
regionale ha nominato una commissione avente il compito di
visionare il documentario in sette puntate realizzato dalla Trans
World Film, sul Parco Nazionale del Gran Paradiso, e valutare
l'opportunità e l'interesse della Regione ad un suo eventuale
acquisto.
La Commissione ha ravvisato l'opportunità per la Regione di
procedere all'acquisto di cinque puntate del filmato, ai fini
culturali e divulgativi, in considerazione del taglio
documentario-giornalistico delle riprese e della fattura pregevole,
dal punto di vista tecnico, del filmato stesso.
Le proposte di vendita della Trans World Film prevedono:
l'abbandono della causa da essa introdotta al Tribunale di Aosta,
con atto di citazione notificato il 16/10/1984; l'attribuzione alla
Regione Valle d'Aosta di ogni diritto di esclusiva sulle puntate di
cui sopra, con rinuncia della Società ad ogni diversa e maggiore
pretesa in merito e l'indennizzo delle spese legali, giudiziali e
stragiudiziali; il prezzo di acquisto di Lire 350.000.000=, esclusa
I.V.A..
La Giunta regionale, in considerazione di quanto sopra,
propone all'unanimità che il Consiglio regionale:
DELIBERI
1°) di approvare l'acquisto di n. 5 puntate del documentario
televisivo sul Parco Nazionale del Gran Paradiso, della Società
Trans World Film, e precisamente:
-
la 2"puntata: "C'era una volta";
-
la 3"puntata: "La gente del Parco";
-
la 4"puntata: "Uomini e stambecchi?";
-
la
5"
puntata: "Pastori degli stambecchi";
-
la 7"puntata: "Parco come Venezia";
oltre agli "spezzoni" ulteriori dei filmati con riferimento
alle puntate medesime e scartati in sede di montaggio;
2°) di approvare ed impegnare la spesa di Lire 350.000.000
(trecentocinquantamilioni), I.V.A. esclusa, con imputazione sul
Capitolo 46350 ("Spese per manifestazioni ed iniziative culturali e
scientifiche") che presenta la necessaria disponibilità, stabilendo
che alla liquidazione della spesa stessa si provvederà ad avvenuta
fornitura, su presentazione di regolare fattura vistata dal
Presidente della Giunta regionale;
3°) di prendere atto del successivo abbandono da parte della
Trans World Film della causa da essa introdotta al Tribunale di
Aosta, con atto di citazione, notificato il 16/10/1984;
dell'attribuzione alla Regione di ogni diritto di esclusiva sulle
puntate cedute, con rinuncia della Società ad ogni diversa e
maggiore pretesa in merito e dell'indennizzo delle spese legali,
giudiziali e stragiudiziali, interamente compensate.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
La délibération est suffisamment claire
pour permettre de comprendre la procédure qu'a suivie
l'Administration régionale pour l'achat des différentes parties de
ce film de la Trans World Film.
L'histoire remonte à 1981; la Société en question nous avait
contactés pour nous parler de ce long-métrage sur le Parc du
Grand-Paradis. Les pourparlers se son ensuivis sans qu'il y ait
pour autant de délibération à ce sujet. Le film en sept épisodes
devait être transmis à la télévision selon un accord.
L'Administration régionale a pu nommer une Commission - et j'en
veux remercier les membres qui ont visionné le travail à Rome - et
une rencontre a eu lieu pour examiner le produit.
Il a été décidé que deux parties au moins du film présentaient
un intérêt douteux et ne pouvaient être transmises qu'à certaines
conditions. C'est la raison pour la quelle il a été envisagé
d'acheter une seule partie: "Cinque puntate: C'era una volta, La
gente del Parco, Uomini e stambecchi, Pastori degli stambecchi,
Parco come Venezia". Un aspect, donc, qui peut être apprécié et
donner un certain essor publicitaire, touristique et faire
comprendre la réalité du Parc.
En sus des membres, des conseillers régionaux, nous avions
demandé à la Commission qu'un expert de la RAI participe pour
visionner le produit afin d'en estimer la valeur, même si cela est
assez difficile.
L'expertise a révélé que le prix de 350 millions, T.V.A. non
comprise, est convenable. Voilà pourquoi cet achat va être soumis
aujourd'hui à l'attention du Conseil et je tiens à insister sur
cette possibilité de transmettre le long-métrage qui fera
connaître, et pas seulement aux valdôtains, les problèmes du Parc
et sa richesse.
On ne va pas resoulever la question du Parc, mais je tiens quand
même à souligner qu'elle n'est pas encore résolue. Nous avons
demandé dernièrement une rencontre avec le Ministère de l'Ecologie,
compte tenu du passage de compétences; une rencontre est prévue
avec les Syndics de la zone pour reprendre le discours du règlement
d'application et, étant donné que la Commission paritaire va
recommencer les travaux, lui soumettre le problème. En effet
l'article concernant le Parc, dans le règlement d'application, n'a
pas été repris dans les dispositions adoptées par le
Gouvernement.
Le problème du Parc est primordial pour notre Vallée. A ce
propos, une loi qui est un essor national, a été transmise à toutes
les régions et nous recevons déjà les différentes observations sur
le projet de l'Administration.
Ensuite, avec la Commission compétente, le problème du Parc
pourra être repris.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Non voglio riaprire una discussione sul
problema del Parco, ed in questo senso raccolgo l'invito del
Presidente della Giunta, però questa proposta di acquisto è
piuttosto confusa e perciò io vorrei fare alcune domande per
cercare di capire meglio il senso di questa deliberazione.
In primo luogo io vorrei conoscere la durata delle puntate ed i
titoli delle puntate n. 1 e 6. La questione dei titoli è abbastanza
buffa ed io vorrei far notare ai signori Consiglieri che il titolo
"Parco come Venezia" è sicuramente molto originale, però credo che
sia piuttosto difficile spiegare il rapporto tra il Parco Nazionale
del Gran Paradiso e la città di Venezia.
Non credo, infatti, che il Parco stia sprofondando, anche se è
molto bello, come del resto è molto bella Venezia.
"Pastori degli stambecchi" e "Uomini e stambecchi?" sono due
titoli che di per sé possono anche essere...
(...Interruzione del Presidente ROLLANDIN...)
SANDRI (N.S.):
Sì, però, i titoli possono anche aiutarci
a comprendere lo spirito e la mentalità con cui sono stati fatti i
documentari, per cui mi interesserebbe conoscere anche quelli degli
altri due filmati che non sono oggetto di acquisto.
Inoltre vorrei sapere chi c'è dietro la società Trans World
Film, quali sono i registi e chi ha curato la parte scientifica.
Per molte altre delibere, infatti, l'Amministrazione regionale si è
sempre preoccupata di presentare gli studi effettuati, sia sul
mondo animale che vegetale, con la collaborazione di esperti ben
identificabili e sui quali si è sempre riscontrata la convergenza
di quasi tutte le Forze politiche. In questo caso, invece, non si
riesce a capire chi possa aver seguito questa serie di filmati dal
punto di vista scientifico.
Ma la circostanza che mi riesce più difficile da capire è la
ragione per la quale la Trans World Film abbia intentato causa nei
confronti della Regione Autonoma della Valle d'Aosta. Se ho capito
bene quanto ha detto il Presidente della Giunta, il Governo della
nostra Regione non aveva mai assunto alcuna deliberazione per
incaricare la Trans World Film di fare quei documentari, né aveva
assunto alcuna deliberazione per impegnare dei soldi per un
documentario, o un'opera similare, di carattere generale sul Parco
Nazionale del Gran Paradiso. Mi sembra che il Presidente della
Giunta abbia parlato di "pourparlers" e quindi si può pensare che
ci siano stati solo dei contatti di carattere informale.
Ora io vorrei capire quale ragione può aver spinto la Trans
World Film ad intentare una causa contro la Regione, perché mi
sembra che questi soldi vadano a "tappare" una causa che è stata
intentata in Tribunale, perché al terzo punto della deliberazione
si dice che la Trans World Film dovrebbe rinunciare "...ad ogni
diversa e maggiore pretesa in merito...". Si ricava quindi
l'impressione che si voglia chiudere una causa il cui risultato
positivo non è del tutto scontato. Vorrei conoscere quali sono le
ragioni che hanno spinto la Trans World Film ad intentare questa
causa alla Regione.
Infine, anche se può apparire una domanda banale e sciocca, ma,
poiché l'obiettivo che si intende raggiungere è quello di far
trasmettere questi documentari dalla RAI, vorrei chiedere perché
non se li compra direttamente la RAI che, del resto, ha anche una
certa disponibilità finanziaria, visto che per la prima volta è
riuscita a chiudere l'ultimo bilancio in attivo, e quindi potrebbe
anche spendere 350 milioni per comperare questi documentari.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Credo che ci troviamo di fronte ad un
provvedimento che è stato preso "a sanatoria" di una procedura
amministrativa piuttosto discutibile.
Io ricordo che un paio di anni fa avevo presentato una
interrogazione scritta non appena avevo visto la delibera con la
quale si rispondeva sul piano legale alla citazione in tribunale da
parte della Trans World Film. Se non ricordo male, mi pare che non
ci fossero stati solo dei "pourparlers", ma che ci fosse
addirittura una lettera con la quale si esprimeva un generico
interessamento della Regione per i documentari.
Tuttavia, al di là di questo particolare, noi oggi ci troviamo
nella condizione di dover acquistare dei film che sono stati
prodotti in seguito ad un qualche tipo di mandato da parte di
qualche Amministratore regionale, anche se poi non è stato
formalmente convalidato.
Ora io non credo che un regista o un produttore si mettano al
lavoro solo sulla base di una possibile futura vendita del
prodotto. Sono più propenso a credere, invece, che, o con qualche
formulazione generica, scritta o comunque anche solo verbale, si
sia dato il via a quell'iniziativa e oggi ci troviamo di fronte ad
una causa che potrebbe venirci a costare anche più del semplice
acquisto dei documentari.
Noi quindi vogliamo sottolineare questo aspetto, affinché non si
proceda più in questo modo in nessun'altra occasione. È giusto che
si parli di questioni relative alla Casa da Gioco, ma è bene che si
parli anche dell'acquisto di quadri, di filmati o di cose che
l'Amministrazione ritiene opportune e convenienti ma che, in ogni
caso, è bene che vengano deliberate, da un punto di vista formale,
nel rispetto di tutte le norme. Vogliamo quindi richiamare
l'Amministrazione al rispetto dei regolamenti e delle normative,
perché non ci si ritrovi più in futuro in una analoga
situazione.
Il nostro Gruppo, con il Consigliere Tonino, ha partecipato
all'esame dei filmati e ci è stato riferito che dovrebbe trattarsi
di un lavoro fatto abbastanza bene e sicuramente utilizzabile e per
questo diciamo che il nostro giudizio negativo sulla procedura
seguita viene attenuato dal fatto che, comunque, il risultato può
essere considerato di una qualche utilità. Però non possiamo
lasciar passare la cosa sotto silenzio.
Per non dover tornare in Consiglio con un'altra deliberazione,
ci pare opportuno che si impegnino fin da oggi le somme necessarie
per il pagamento dell'I.V.A. Si tratterebbe cioè di prevedere non
solo i 350 milioni dell'acquisto dei documentari, ma anche la parte
che si riferisce all'I.V.A.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Io ho fatto parte della Commissione
che è stata chiamata a giudicare la qualità del prodotto fornito
dalla Trans World Film e credo che, a prescindere dai rilievi
procedurali mossi dal Consigliere Mafrica, la Giunta abbia fatto
bene a porre la parola "fine" su questo argomento, anche perché -
mi riallaccio ad una considerazione del Consigliere Mafrica - una
causa ci costerebbe forse molto di più del semplice acquisto dei
documentari. L'avv. Dal Piaz direbbe: "Correremmo il rischio di
ingrassare almeno un paio di avvocati!".
Personalmente devo riconoscere di essere stato favorevolmente
impressionato dal risultato ottenuto dalla Trans World Film
nell'affrontare il Parco Nazionale del Gran Paradiso. Ritengo anche
che la Giunta abbia fatto bene a scartare alcuni documentari
veramente banali e forse inopportuni, perché davano una visione del
parco assolutamente inaccettabile da noi valdostani e sotto certi
aspetti anche offensiva.
L'aspetto più positivo mi sembra consistere nel fatto che
l'Amministrazione può entrare in possesso di un materiale
fotografico sulla fauna e sulla flora che, a detta dei tecnici
presenti in seno alla Commissione, è realmente di grandissimo
pregio. Molto interessante è anche il modo in cui sono stati colti
alcuni aspetti particolari della vita del Parco. Certe immagini
sulla flora e sulla fauna sono addirittura del tutto inedite e
proprio perché tali possono essere utilizzate, a mio avviso, per
fini pubblicitari o didattici, cosa quanto mai opportuna.
Al di là del fatto che questa vicenda è iniziata in un modo poco
chiaro, io credo che la sua conclusione sia da ritenere
estremamente positiva.
Anche se la RAI può ben trasmettere questa serie di puntate così
"emendate", io raccomando alla Giunta di far utilizzare "in loco"
questo materiale, magari anche in sedi scolastiche, per
pubblicizzare e propagandare le tematiche relative al Parco non
solo in termini elogiativi, ma anche per stimolare e sollecitare
discussioni e dibattiti. Gli spunti che sotto questo aspetto sono
offerti dai documentari che intendiamo acquistare possono farci
realmente riflettere su certi aspetti problematici relativi al
Parco e che a volte ci possono sfuggire.
Nel rivolgermi soprattutto all'Assessore all'Ambiente, che ogni
tanto dimentica qualcosa nei suoi cassetti, raccomando di non
tenere nascosti questi documentari, ma di utilizzarli eventualmente
anche per qualche spot pubblicitario, perché una parte di questo
materiale, sempre a detta dei tecnici presenti nella Commissione,
può essere utilizzata per rilanciare una certa immagine della
nostra Regione e, soprattutto, per valorizzare la presenza in essa
del Parco Nazionale del Gran Paradiso. Grazie.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Mi riservo di svolgere altre
considerazioni in sede di dichiarazione di voto, ma, visto che il
Consigliere Torrione ha molto apprezzato il materiale fotografico
relativo ai documentari, credo che lo stesso dovrebbe poter essere
visionato dal Consiglio regionale prima che si voti questa
delibera. Se il pregio di questo materiale corrisponde a quanto ci
è stato detto dal Consigliere Torrione, io credo che valga la pena
che tutto il Consiglio ne venga a conoscenza; quindi inviterei la
Presidenza della Giunta e la Presidenza del Consiglio di consentire
ai Consiglieri regionali di prendere visione di questo materiale
prima che venga assunta qualsiasi deliberazione in merito. Ritengo
infatti che l'eventuale visione di questo materiale potrebbe
influenzare in senso positivo il giudizio dei Consiglieri. Mi
sembra di aver capito infatti che la Commissione ha visto i
documentari, però tutto il materiale è stato rielaborato...
ROLLANDIN
(fuori microfono): No, sono stati scartati solo
alcuni documentari. Il resto è rimasto così com'era.
SANDRI (N.S.):
In ogni caso sarebbe importante poter
prendere visione di questo materiale prima di deliberare in merito
e del resto non è molto difficile organizzarne la visione.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Avant tout, la délibération prévoyait
un engagement de 413 millions; une modification pourrait être faite
dans ce sens: "di approvare ed impegnare la spesa di 413 milioni"
et effacer "IVA esclusa" car c'est déjà "IVA inclusa".
Pour ce qui est des différentes requêtes des conseillers, M.
Sandri avait demandé de connaître les titres des deux autres
parties. Le temps est d'environ trente minutes l'une (26',30). La
première partie était "La lunga linea verde" et la Commission l'a
examinée, mais elle contenait surtout des images des autres
parcs.
La partie n° 6 concernait "Guardie e bracconieri": comme le
disait M. Torrione, cette partie laissait parfois à désirer, telle
la scène représentant un braconnier avec une dame dans une chambre.
M. Sandri pourra examiner plus en détail cette partie qui paraîtra
sur l'écran de la RAI et il pourra faire tous les commentaires
qu'il veut.
Pour ce qui est de la régie, le metteur en scène est M. Marcello
Baldi, assez connu. A ce sujet l'expertise révélait que: "Sette
puntate dell'inchiesta sono state girate con estrema cura e
professionalità dal bravo e noto regista Marcello Baldi.
L'operatore, anche nelle riprese più impervie, ha sempre usato il
cavalletto...(ici ce sont des données techniques)... e se ne ricava
una visione estremamente rilassante dovuta alla possibilità di un
montaggio rigoroso, fattibile soltanto... e che le riprese lo siano
state altrettanto. Così nelle riprese aeree si evidenzia l'uso...
una costosa attrezzatura che consente un perfetto bilanciamento
delle scosse... Dal punto di vista tecnico-formale si tratta di
un'opera di fattura piuttosto pregevole, sostenuta da un testo
accurato e informativo al quale vanno apportate alcune aggiunte e
correzioni...".
Pour ce qui est de l'achat, la RAI a acheté les droits
d'émission, comme elle le fait d'habitude: c'est-à-dire qu'ele peut
le passer une fois mais le droit de prévoir des émissions sur les
télévisions privées, dans les écoles du point de vue éducatif et
culturel, est réservé à l'Administration régionale. C'est à cause
de ce raisonnement qu'a été prévu l'achat des parties en
question.
Quant aux rapports entre l'Administration régionale et la Trans
World Film, M. Mafrica avait posé cette question pour savoir s'il y
avait des lettres susceptibles de donner à cette société des droits
sur les engagements de l'Administration régionale. Cette dernière
n'a jamais envoyé de lettres à la Trans World Film en soutenant le
travail. Cette dernière avait soumis le projet à la RAI et celle-ci
avait donné son avis favorable pour que ce film soit transmis à la
télévision nationale.
Des pourparlers s'étaient ensuivis avec l'Administration
régionale et celle du Piémont pour examiner s'il était vraiment
dans l'intérêt des Administrations concernées de passer sur l'écran
un film de ce genre. Il n'y a jamais eu ni réponse, ni
délibération, ni lettre, mais uniquement un télégramme envoyé à la
RAI disant que si l'on réalisait ce film, l'Administration
régionale pouvait être intéressée. Cet accord a été prévu, compte
tenu du fait que la qualité du film a été reconnue par les experts;
nous soutenons que ce matériel pourra être utilisé dans les écoles
ou dans la publicité, pour inviter les gens à connaître le
Parc.
PRESIDENTE:
Ha chiesto la parola per dichiarazione di
voto il Consigliere Sandri; ne ha facoltà.
SANDRI (N.S.):
Il Presidente della Giunta non ha risposto
alla mia domanda sulle reali ragioni del contendere in tribunale
tra la Trans World Film e l'Amministrazione regionale.
Inoltre non mi sembra che sia stato ben chiarito il problema
dell'eventuale responsabilità di un Amministratore regionale, al
quale ha fatto cenno anche il Consigliere Mafrica,...
ROLLANDIN
(fuori microfono): Ho appena detto che...
SANDRI (N.S.):
Non mi sembra che ciò sia stato chiarito,
in ogni caso è evidente che la Trans World Film ha fatto quei
documentari per delle ragioni ben precise.
Do atto al Consigliere Torrione ed al Presidente della Giunta di
aver sottolineato i pregi estetici dei documentari anche in
funzione di un loro possibile utilizzo in campo pubblicitario.
Tuttavia mi asterrò dalla votazione solo per le questioni relative
all'aspetto procedurale e formale della vicenda.
PRESIDENTE:
Ha chiesto la parola per dichiarazione di
voto il consigliere Mafrica; ne ha facoltà.
MAFRICA (P.C.I.):
Anche il Gruppo Comunista si astiene su
questa deliberazione perché non risultano convincenti le
argomentazioni sull'assoluta estraneità dell'Amministrazione
regionale nei confronti di questa vicenda.
Siccome in questi anni molto spesso, purtroppo, abbiamo avuto a
che fare con gli avvocati, per ragioni che riguardano
l'Amministrazione, noi siamo persuasi che gli avvocati della Trans
World Film, prima di intentare causa nei confronti
dell'Amministrazione, avessero a loro disposizione qualche
elemento, magari anche discutibile o non del tutto inoppugnabile,
ma comunque sufficiente a far promuovere un'azione legale.
Siccome poi, da qualche anno a questa parte, l'Amministrazione
dispone di numerosi consulenti legali, io sono sicuro che da oggi
in poi non si ricadrà più in simili eventualità.
PRESIDENTE:
Ha chiesto la parola per dichiarazione di
voto il Consigliere Aloisi; ne ha facoltà.
ALOISI (M.S.I.):
Per le stesse motivazioni illustrate dai
Colleghi io dichiaro l'astensione del Movimento Sociale su questa
delibera.
PRESIDENTE:
Ha chiesto la parola per dichiarazione di
voto il Consigliere Torrione; ne ha facoltà.
TORRIONE (P.S.I.):
Il Gruppo socialista voterà a favore
di questa deliberazione, non perché non abbia anch'esso delle
perplessità sulle procedure che sono state seguite, ma perché
ritiene che a questo punto si tratti della soluzione migliore.
L'affidarci infatti ad illustri legali per tentare di ricercare
eventuali responsabilità potrebbe non farci ottenere alcun
risultato, ma affrontare una causa che si protrarrebbe sicuramente
per molti anni.
Vista la qualità del prodotto - non vorrei disgiungere questo
aspetto dal resto del problema - ritengo opportuno che
l'Amministrazione regionale "chiuda questa partita" con la Trans
World Film.
PRESIDENTE:
Ha chiesto la parola per dichiarazione di
voto il Consigliere Pedrini; ne ha facoltà.
PEDRINI (P.L.I.):
Per le ragioni espresse, anch'io voterò
a favore della deliberazione.
PRESIDENTE:
Ha chiesto la parola per dichiarazione di
voto il Consigliere Baldassarre; ne ha facoltà.
BALDASSARRE (P.S.D.I.):
Io non voglio entrare nel merito
della qualità dei documentari e credo alle parole del consigliere
Torrione. Tuttavia, siccome si tratta di un provvedimento preso
quasi "a sanatoria", io non ritengo che l'Amministrazione regionale
possa assumere una simile decisione in merito.
Dichiaro quindi la mia astensione, perché sicuramente qualcuno
ha incaricato la Trans World Film di predisporre quei documentari.
Oggi si vuol sanare una situazione che lascia dei dubbi sulla sua
origine, ma, poiché non ritengo che l'Amministrazione regionale
possa assumere dei provvedimenti a sanatoria, io dichiaro la mia
astensione su questo provvedimento.
PRESIDENTE:
Do lettura del testo della delibera con la
modifica proposta dal Presidente della Giunta al punto 2) con
l'inserimento delle parole: "413 milioni
(quattrocentotredicimilioni), I.V.A. inclusa", al posto di: "350
milioni (trecentocinquantamilioni), I.V.A. esclusa":
IL CONSIGLIO
CONSIDERATO CHE:
Con deliberazione n. 2732 in data 11/4/1986 la Giunta
regionale ha nominato una commissione avente il compito di
visionare il documentario in sette puntate realizzato dalla Trans
World Film, sul Parco Nazionale del Gran Paradiso, e valutare
l'opportunità e l'interesse della Regione ad un suo eventuale
acquisto.
La Commissione ha ravvisato l'opportunità per la Regione di
procedere all'acquisto di cinque puntate del filmato, ai fini
culturali e divulgativi, in considerazione del taglio
documentario-giornalistico delle riprese e della fattura pregevole,
dal punto di vista tecnico, del filmato stesso.
Le proposte di vendita della Trans World Film prevedono:
l'abbandono della causa da essa introdotta al Tribunale di Aosta,
con atto di citazione notificato il 16/10/1984; l'attribuzione alla
Regione Valle d'Aosta di ogni diritto di esclusiva sulle puntate di
cui sopra, con rinuncia della Società ad ogni diversa e maggiore
pretesa in merito e l'indennizzo delle spese legali, giudiziali e
stragiudiziali; il prezzo di acquisto di Lire 350.000.000=, esclusa
I.V.A..
La Giunta regionale, in considerazione di quanto sopra,
propone all'unanimità che il Consiglio regionale:
DELIBERA
1°) di approvare l'acquisto di n. 5 puntate del documentario
televisivo sul Parco Nazionale del Gran Paradiso, della Società
Trans World Film, e precisamente:
-
la 2"puntata: "C'era una volta";
-
la 3"puntata: "La gente del Parco";
-
la 4"puntata: "Uomini e stambecchi?";
-
la
5"
puntata: "Pastori degli stambecchi";
-
la 7"puntata: "Parco come Venezia";
oltre agli "spezzoni" ulteriori dei filmati con riferimento
alle puntate medesime e scartati in sede di montaggio;
2°) di approvare ed impegnare la spesa di Lire 413.000.000=
(quattrocentotredicimilioni), I.V.A. inclusa, con imputazione sul
Capitolo 46350
("Spese per manifestazioni ed iniziative culturali e
scientifiche") che presenta la necessaria disponibilità, stabilendo
che alla liquidazione della spesa stessa si provvederà ad avvenuta
fornitura, su presentazione di regolare fattura vistata dal
Presidente della Giunta regionale;
3°) di prendere atto del successivo abbandono da parte della
Trans World Film della causa da essa introdotta al Tribunale di
Aosta, con atto di citazione, notificato il 16/10/1984;
dell'attribuzione alla Regione di ogni diritto di esclusiva sulle
puntate cedute, con rinuncia della Società ad ogni diversa e
maggiore pretesa in merito e dell'indennizzo delle spese legali,
giudiziali e stragiudiziali, interamente compensate.
PRESIDENTE:
Se nessuno chiede la parola pongo in
votazione la delibera testé letta nel testo modificato:
ESITO DELLA VOTAZIONE
Presenti: 29
Votanti: 21
Favorevoli: 21
Astenuti: 8 (Aloisi, Bajocco, Baldassarre, Cout, Dolchi,
Mafrica, Millet e Sandri)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK