Consiglio Regionale della Valle d'Aosta - Oggetto del Consiglio n. 117 del 15 maggio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 117 del 15 maggio 1972 - Resoconto
OGGETTO N. 117/72 - Potenziamento della rete televisiva in
Valle d'Aosta e delle trasmissioni televisive dedicate alla Valle
d'Aosta. (Approvazione di Mozione)
Montesano (P.S.D.I.) -
Chi illustra la mozione?
Consigliere Mappelli.
Mappelli (D.C.)
- Questo è un vecchio problema, un
problema che ha già dato adito a dei dibattiti, a delle valutazioni
e siamo stati sempre tutti concordi nel rilevare che la RAI ha una
bassissima considerazione dei valdostani e dunque per la Valle
d'Aosta e lo dimostra il fatto che nei vari suoi programmi
d'installazione di ripetitori, ecc. ecc. i due canali in Valle
d'Aosta non sono garantiti.
Infatti, mentre il primo non è quasi captato in tutto il
territorio, il secondo, addirittura, nella maggior parte dei Comuni
della Valle d'Aosta, nelle valli laterali, non ricevono il secondo
canale.
Se noi facciamo una valutazione, diciamo, anche di diritto, è
chiaro che tutte le persone pagano il canone per ricevere quelli
che sono i programmi della televisione e in una gran parte, nella
stragrande maggioranza, - dicevo prima - di questi Comuni, non
vedono il secondo programma.
Pertanto occorre una volontà - e spero che sia unanime questa
volontà - da parte di questo Consiglio regionale, a voler una volta
per tutte, chiarire e definire questo problema.
Non parliamo poi della "Voix de la Vallée". Se noi andiamo nel
merito del sistema - io ho voluto cronometrare, così, quanto era
dedicato ai programmi della Regione e quanto invece era dedicato
alla pubblicità, noi vediamo che i famosi venti minuti scendono a
15 o 16 o 17 minuti, la trasmissione del gazzettino effettivo che
ci riguarda direttamente.
A parte poi il fatto che questa trasmissione come sempre vien
fatta con sufficiente sensibilità sia sui problemi che ci
riguardano direttamente e sia soprattutto su quelle che sono le
nostre tradizioni, i nostri programmi e i nostri punti di vista in
questo senso.
A questo punto mi risulta, per aver letto su dei giornali, che
tutte le Regioni italiane hanno un settimanale la domenica, tutte
le regioni eccetto la Valle d'Aosta.
Pertanto tutti i nostri problemi non vengono trattati con la
dovuta ampiezza. Io spero che oggi ci sia qualcuno della RAI in
tribuna. Ma ho voluto notare - ed a nessuno di noi è sfuggito,
quando per ben due giorni abbiamo trattato - questo è un esempio
che voglio portare e sottolineare a questa Assemblea - quando
abbiamo trattato uno degli oggetti più importanti della vita
politica dell'Amministrazione regionale, ad esempio come il
bilancio, non abbiamo visto nella tribuna nessuno della RAI.
Oh, con questo non volevo mica dire che avrebbero dovuto
sottolineare che questa Giunta aveva i voti dei Comunisti o meno,
non voglio entrare nella polemica. Dico che quando si trattano i
nostri problemi, la RAI è assente!
A parte poi il fatto che, sempre entrando nel merito della "Voix
de la Vallée", permettete, ed io non mi ritengo un professore, ma
il francese che viene letto o detto nel nostro Gazzettino non è che
sia scarso, fa semplicemente pena. Fa pena!
E, d'altra parte, con tutta la buona volontà di questi Signori,
il personale non essendo valdostano, essendo personale
esclusivamente inviato - o direttamente da Torino, perché le
trasmissioni "La Voix" va in onda da Torino. Mentre a me risulta
che ingenti somme sono state spese qui ad Aosta per attrezzare e
per poter inviare in onda questo nostro Gazzettino.
Se il personale non è del posto, logicamente...con questo voglio
rispettare, anzi, spero che la collaborazione venga fatta da parte
della RAI tenuto conto di quello che è la nostra cultura, di quello
che sono le nostre tradizioni, vengano tenute conto e vengano prese
in esame le richieste di personale capace, professionalmente a
posto della Regione valdostana.
È chiaro, con questo - perché, essendo un discorso a livello
regionale, voglio chiarire: valdostani tutti: di nascita, di
adozione, tutti coloro che in questo senso hanno avuto e hanno una
cultura e una sensibilità per la Valle d'Aosta.
Ma non si può pretendere che questo venga fatto e venga
trasmesso da Torino.
Dunque, questa, la questione della RAI.
Questa nostra mozione, che abbiamo voluto portare all'attenzione
del Consiglio regionale. Ritengo che per il bene, per la
informativa, per dibattere tutti i problemi che ci riguardano
direttamente.
Voglio fare un secondo esempio. Non è assolutamente ammissibile
che una Regione autonoma come la Valle d'Aosta ci si trovi a
dibattere i nostri problemi una volta oppure due volte all'anno e
che quando noi dibattiamo questi problemi, un terzo, la metà dei
valdostani non riescono a vederlo.
Dunque, occorre uscire da questo fondo cieco al fine di
permettere che da una parte tutti i nostri problemi, a qualunque
livello, vengano dibattuti più spesso, ampliando e garantendo
logicamente questi programmi e dall'altra vengano installati tutti
quei mezzi di trasmissione, di ripetitori al fine di permettere che
qualunque cittadino in Valle d'Aosta possa ascoltare quelli che
sono, giustamente, i programmi che ci riguardano direttamente.
Pertanto io ho voluto, così, in sintesi, abbordare questo
problema che ci riguarda direttamente e che ognuno di noi, ognuno
di voi, logicamente per l'esperienza, per aver vissuto direttamente
o indirettamente in questi anni, ha potuto ed ha avuto modo di
valutare quello che erano in questo senso le diponibilità della RAI
TV nei nostri confronti.
Pertanto io ritengo di non dilungarmi di più.
Chiedo in questo senso, ancora una volta, la valutazione serena
e disinteressata di tutto questo Consiglio perché è un problema che
riguarda tutti i valdostani.
Montesano (P.S.D.I.)
- La parola al Presidente della
Giunta.
Dujany (D.P.)
- Brevemente, per affermare che la Giunta è
d'accordo sul contenuto della mozione e assicura il suo
interessamento presso gli organi competenti affinché quanto in essa
richiesto possa essere realizzato.
Montesano (P.S.D.I.) -
Nessun altro interviene? Allora,
chi approva la mozione alzi la mano. Contrari? Astenuti? Il
Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK