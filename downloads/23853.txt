Consiglio Regionale della Valle d'Aosta - Oggetto del Consiglio n. 2857 del 10 luglio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
COMMERCIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2857 del 10 luglio 2007 - Resoconto
OGGETTO N. 2857/XII - Istituzione, da parte dell'USL, di un
punto di informazione sui prodotti alimentari in una struttura
commerciale. (Interrogazione)
Interrogazione
Vista la pagina di pubblicità apparsa sul giornale "La
Stampa" di mercoledì 19 marzo, a cura dell'Unita Sanitaria Locale e
di un noto supermercato di alimentari;
Constatato che all'interno del supermercato è stato
installato a cura dell'USL un punto di informazione sui prodotti e
sul "mangiare sano" con la possibilità di consultare una dietista
del Servizio di Dietologia;
Considerato che un supermercato non è proprio il luogo più
adatto per affrontare un problema quale l'educazione
alimentare;
Atteso che per una sana educazione alimentare occorrerebbe
tutelare i cittadini e innanzitutto bambini da un bombardamento
massiccio e continuo di campagne pubblicitarie fuorvianti;
Considerato che per le persone sane la questione alimentare è
innanzitutto una problematica culturale, di informazione, di radici
e di tradizioni consolidate;
Constatato, che di fronte ai cambiamenti climatici, ai
livelli di inquinamento prodotti dalle attività umane, dalla
mobilità delle persone e delle merci con conseguenti ricadute
negative sulla salute umana, sia innanzitutto indispensabile
ridurre le percorrenze degli alimenti proponendo di consumare il
più possibile prodotti locali;
Constatato, inoltre, che quindi una corretta informazione
deve tener conto di un approccio interdisciplinare;
il sottoscritto Consigliere regionale
Interroga
l'Assessore competente per conoscere:
1) i criteri adottati per scegliere quel luogo, i costi
sostenuti dall'USL, cosa pensa di questo uso improprio di denaro
pubblico per pagine pubblicitarie distratto dai fini
istituzionali;
2) se ritiene che in quei luoghi si possano dare informazioni
esaurienti, approfondite e non si corra invece il rischio di
veicolare messaggi fuorvianti, ove i supermercati diventano luoghi
legittimati di consumi "garantiti" dalla presenza dell'Usl;
3) se ritiene non si sia "distratto" dai luoghi preposti alla
cura delle persone: poliambulatori, ospedale, eccetera, risorse e
professionalità, se, qualora ritiene l'esperienza positiva, ritenga
di disporre altri interventi del genere predisponendo la consulenza
di un dermatologo presso un calzolaio, di un odontoiatra in un
negozio di caramelle, di un oculista presso una rivendita di
televisori, o di un otorinolaringoiatra presso una
discoteca;
4) se c'è stata una valutazione sulla validità
dell'iniziativa, se, non intenda, di concerto con altri assessorati
(cultura, agricoltura), promuovere un reale progetto di cultura
alimentare, che abbia come presupposto anche la cultura alimentare
da secoli praticata nella nostra Regione.
F.to: Bortot
Si dà atto che, dalle ore 12,28, riassume la presidenza il
Presidente Perron.
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Quando lei dice, collega Bortot, che non
crede a questo tipo di prevenzione, che non è utile, mi permetto di
dire, non ho certezze... ma potremmo anche discuterne, perché
attualmente stiamo investendo molto sulla prevenzione, cercando di
portarla sul territorio. L'anno scorso ci hanno preso in giro
quando abbiamo portato nelle sagre dei paesi il SERT che faceva i
dosaggi dell'alcool nel sangue, quindi non si sa bene...
Sicuramente i grandi opuscoli, i grandi comunicati, le grandi
prese di posizione non servono molto, e forse le formule sono da
verificare, però questo tipo di informazione che ha deciso
l'azienda, io l'ho vista come l'ha vista lei, mi ha colpito; che
l'unico supermarket valdostano decida, in questo bombardamento di
notizie, di mettere lì una dietista che dice: "non comprare il
burro che vende sempre lui, ma compra dei prodotti"... poi bisogna
verificare la cosa, però mi è piaciuta ed è stata di grande
impatto, perché la gente va lì, invece di comprare un prodotto ne
compra un altro. Mi permetto però di inserire questo in un discorso
più ampio sulla prevenzione; abbiamo scritto dei libri seri che
anche lei ha gradito, mi fa piacere, libri con una grande portata
scientifica, abbiamo stampato opuscoli, siamo andati nelle
scuole.
Lei sottolinea nell'interpellanza l'importanza dei prodotti
locali; per esempio abbiamo fatto una campagna affinché nei piatti
dell'USL in ospedale ci fossero le mele della Val d'Aosta,
purtroppo è un prodotto che non si conserva molto, ma ha delle
caratteristiche organolettiche sicuramente superiori ad altri e
siamo riusciti ad introdurlo. Solo per completare la cosa, questo è
un dato importante che ho verificato, ho la risposta scritta del
direttore generale, non abbiamo speso neanche una lira su questo,
che è tutto a carico dell'azienda.
Per cui rispondendo, spero che non si offenda, lei mi ha
provocato dicendo che bisognerebbe mettere il dermatologo dal
calzolaio, l'otorino dove si vendono le caramelle... se il
calzolaio si paga il dermatologo per cui quando viene il cliente
gli dice: "no, lei ha la psoriasi per cui va meglio questo tipo di
scarpe aperte"... può anche essere... comunque costi non ce ne sono
stati, è un desiderio di allargare la campagna di prevenzione a
tutti, può non avere dei risultati, ma come messaggio mi sembra
importante.
Presidente
- La parola al Consigliere Bortot.
Bortot (Arc-VA)
- Sono contento che l'Assessore questo
argomento lo abbia tenuto leggero, anch'io volevo fare
altrettanto.
Non "ci piove" sulla prevenzione; l'interrogazione l'ho
sollevata perché secondo noi il supermercato non è luogo adatto per
fare prevenzione, non perché voglio criminalizzare il supermercato,
ma perché dobbiamo, con gli interventi dell'USL, legarci
maggiormente al territorio e fare molta attenzione rispetto ai
livelli di inquinamento di rifiuti che produce un certo modo di
vendere, di confezionare i prodotti veicolati dai supermercati. Se
uno ha bisogno di un cacciavite, va in un negozio di ferramenta e
compra il cacciavite, se lo deve comprare in un supermercato gli
danno un chilo di plastica! Ancora: quando ho preparato
l'interrogazione sono andato nel sito a vedere, ora non c'è una
riga sull'acqua potabile e poi c'è una bella schermata sulle varie
tipologie di acque minerali. Dal punto di vista sanitario, noi,
alle persone normali, dobbiamo veicolare il fatto che devono bere
l'acqua del rubinetto, controllata, verificata a norma. Se ci
affianchiamo con una consulenza di tipo scientifico al fatto che
tutti dobbiamo bere le acque minerali, invece di disincentivare
quell'uso improprio delle acque minerali - perché il nostro Paese è
quello che ne consuma di più - e non invece l'acqua potabile, ecco
che sul concetto di prevenzione non ci siamo! Volevo sottolineare e
sollevare questa problematica.
Mi fa piacere che lei ha fatto riferimento al burro, perché i
formaggi a latte intero, il burro, la panna, il vino, non sono di
per sé cibi che veicolano, dipende dalla quantità che una persona
ne assume, perché è impensabile che si continui una pubblicità,
veicolare yogurt, latte magro, formaggi magri, fatti dalle grande
aziende, e poi ci troviamo a questo tipo di pubblicità! Ripeto,
Assessore, evitare che si veicoli un'informazione dettata da un
modo occulto di farla entrare nella testa della gente, che quello
che fa bene è quello che non ha grassi, che non ha vitamine, che è
leggero, e tutti i prodotti del territorio meno lavorati e
confezionati che non passano attraverso le grandi aziende, perché
collegati a quelli c'è la pubblicità... voglio dire che dobbiamo
stare attenti! Non sto facendo delle critiche, anche il medico
presente deve tenere sempre per le persone sane, non parlo delle
persone ammalate, veicolare un moderato consumo, ma una cultura
alimentare alla quale siamo legati da secoli. Il resto... erano
battute per alleggerire, però state molto attenti: da una parte, la
prevenzione va benissimo; dall'altra, dove si veicola e,
soprattutto, che sia interdisciplinare!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK