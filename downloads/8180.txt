Consiglio Regionale della Valle d'Aosta - Oggetto del Consiglio n. 2621 del 12 febbraio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2621 del 12 febbraio 1987 - Resoconto
OGGETTO N. 2621/VIII - "CAMPAGNA DI SENSIBILIZZAZIONE E DI
CONTROLLO AI FINI DI UNA MAGGIORE SICUREZZA DEL TRAFFICO SULLE
STRADE DELLA VALLE D'AOSTA". (Reiezione di mozione).
PRESIDENTE:
Do lettura della mozione in oggetto
presentata dal Consigliere Sandri:
MOZIONE
Considerati
i gravi rischi per l'incolumità della
popolazione valdostana causati dalle infrazioni al codice della
strada, particolarmente da quelle compiute da mezzi pesanti come
autotreni o autoarticolati;
Tenuto conto
che la maggioranza degli incidenti vede
come causa la velocità elevata o comunque eccessiva rispetto al
tipo di strada percorso e che una certa percentuale di incidenti è
favorita dallo stato di ebbrezza da alcolici;
Ricordato
che il Presidente della Giunta regionale
durante il dibattito sul progetto esecutivo dell'autostrada, ha
concordato con la necessità di un maggior impegno per la sicurezza
stradale;
il Consiglio regionale
IMPEGNA
la Giunta regionale a:
- predisporre una campagna di sensibilizzazione e controllo del
traffico rivolta agli autotrasportatori internazionali con
autoarticolati o autotreni;
- attuare un maggior coordinamento tra le forze di polizia per
ottenere l'effettivo controllo del traffico sulla superstrada da
Quart-L'Eglise a Courmayeur;
- verificare la possibilità di attuazione sul territorio
regionale di prove alcoolimetriche ai guidatori responsabili di
incidenti, con l'obiettivo di comminare sanzioni efficaci a coloro
che siano scoperti in stato di ebbrezza in base alle comuni norme
internazionali;
- prevedere interventi di stretta applicazione della normativa
sul commercio e lo spaccio delle bevande alcoliche e superalcoliche
atte a ridurre il consumo, nell'area autoportuale di Pollein.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Questa mozione, oltre che dall'attenzione
che Nuova Sinistra rivolge sempre alla sicurezza degli utenti nel
tratto di strada tra Quart-L'Eglise e Courmayeur, trae lo spunto
anche dalle dichiarazioni che il Presidente della Giunta regionale
aveva fatto in sede di discussione del progetto esecutivo - solo
parziale, perché le varianti dovrebbero essere votate in seguito -
dell'autostrada da Sarre a Courmayeur. In quell'occasione il
Presidente della Giunta aveva convenuto sulla necessità di un
maggiore impegno per la sicurezza stradale in quel settore. Nuova
Sinistra è molto preoccupata perché la "lucciola" o la "lanterna"
dell'autostrada, fatta balenare dinanzi agli occhi dei valdostani,
è comunque un progetto che potrebbe diventare realtà solo tra
parecchi anni. Secondo le dichiarazioni della maggioranza, infatti,
non entrerà in funzione prima del 1993.
Prendendo per buone le dichiarazioni dello studio SISPLAN, che
prevedono un grande aumento nel traffico, in questi anni la
popolazione valdostana si troverà costretta ad affrontare numerosi
rischi, proprio a causa del notevole aumento nel transito di
autotreni e autoarticolati.
Questa circostanza è stata particolarmente evidenziata da un
incidente occorso qualche settimana fa all'intersezione della
Statale 27 con la Statale 26 del fondovalle, in corrispondenza
dell'Ospedale di Aosta: un autoarticolato, guidato da un autista
straniero, in palese stato di ebbrezza, e che procedeva di notte a
velocità eccessiva, si andava a schiantare contro la recinzione
dell'Ospedale.
È evidente che, fino alla realizzazione dell'autostrada,
occorrerà controllare in modo particolare questo tipo di traffico,
specie per quanto concerne l'eventuale assunzione di bevande
alcoliche da parte dei conducenti, che transitano così
frequentemente, per motivi di lavoro, lungo questo tratto di
strada.
Con la presente mozione noi chiediamo che si accerti la
possibilità di misurare con prove alcoolimetriche, il tasso di
alcolemia - e, se ciò non fosse possibile, che si proceda almeno
alla "prova" del palloncino - in tutta la Valle d'Aosta. Credo che
esistano le possibilità normative per procedere in tal senso, in
accordo con il Ministero dei Trasporti, che, da qualche hanno,
ventila l'idea di introdurre questa norma - peraltro già applicata
in molte nazioni vicine, come la Svizzera e la Francia - anche in
Italia. Questa procedura sarebbe abbastanza utile a garantire ai
cittadini che le persone che transitano nelle nostre strade, per i
loro interessi commerciali e di lavoro, lo facciano in condizioni
di sicurezza.
Secondo me è possibile dar luogo alla "prova del palloncino",
nei confronti di tutti coloro che sono coinvolti in incidenti
stradali, oppure procedendo a controlli per campione. Queste prove,
ovviamente, dovrebbero essere accompagnate anche da consistenti
sanzioni, tra le quali dovrebbero essere privilegiate quelle che
vietano l'uso della patente di guida per autotreni e autoarticolati
per un certo periodo di tempo. In quest'ottica, credo che il
Presidente della Giunta, nella sua qualità di Prefetto, dovrebbe
vietare la vendita di superalcolici, accompagnando la misura con
prescrizioni di orari molto rigidi per il consumo e la
distribuzione di bevande alcoliche, nei bar e nei ristoranti
compresi nell'area autoportuale di Pollein.
Questa eventualità è presente in una proposta di legge di
iniziativa popolare presentata anche in Valle d'Aosta da una
confessione cristiana non cattolica, la quale sostiene che le aree
autostradali e quelle in prossimità delle autostrade non dovrebbero
distribuire superalcolici ed alcolici, in quanto è evidente che chi
li ingerisce, e poi si inserisce nel traffico veicolare, diventa un
potenziale pericolo pubblico. Faccio presente agli onorevoli
Colleghi che in Svizzera esiste una legislazione per la quale è
sufficiente un bicchiere di birra assunto nell'ora precedente per
essere dichiarati positivi alla "prova del palloncino" e per
incorrere, quindi, nelle più gravi sanzioni, che vanno
dall'immediato sequestro dell'autoveicolo al procedimento penale
nel caso di incidente.
Queste considerazioni devono avere delle conseguenze pratiche
nel controllo del traffico. Penso che molti di voi, specie quelli
che abitano nell'alta Valle, abbiano potuto toccare con mano come
questi grossi veicoli spesso non rispettino le norme più elementari
del codice della strada, specie quelle che si riferiscono alla
distanza tra i veicoli (dovrebbe superare i 100 metri) e alla loro
velocità. Vorrei sapere se, in merito, il Presidente della Giunta o
l'Amministrazione regionale, d'accordo con le forze di polizia,
abbiano promosso o meno alcune campagne per il controllo dei
tachigrafi (strumenti adottati per decisione della C.E.E., che
registrano con precisione tutte le velocità e le soste del
veicolo). Con il loro controllo sarebbe abbastanza semplice
scoprire i T.I.R. che abitualmente "fanno i furbi".
A nostro parere esistono poi altri due settori della sicurezza
stradale nei quali la Giunta regionale, d'accordo con gli organi di
polizia, dovrebbe spiegare il proprio intervento, anche in
considerazione dell'attenzione che il Governo centrale sta ponendo
nel settore. Uno riguarda i pesi: noi abbiamo l'impressione che
spesso i T.I.R. viaggino sovraccarichi. Questa constatazione può
essere fatta anche personalmente, osservando i T.I.R. che, pur
avendo potenze di ben 450 cavalli, viaggiano assai lentamente nelle
salite tra Aosta e Courmayeur.
Un altro settore può essere individuato nel controllo delle
gomme: la Polizia stradale può confermarci che, spesso, gli
incidenti di T.I.R. che fanno notizia (T.I.R. che si ribaltano
nella notte o che escono fuori strada) dipendono dalle gomme non
adatte al fondo stradale, che, durante la brutta stagione, è reso
scivoloso dalla neve o dal ghiaccio. A me piacerebbe che la Giunta
regionale si impegnasse nel controllo dei battistrada delle gomme
dei camion.
L'importanza di questa mozione è completata dalla esposizione
della situazione particolare in cui si trova la città di Aosta. Per
quanto ne può sapere Nuova Sinistra, la circonvallazione sud di
Aosta non è di prossima attuazione, infatti, non sarà terminata nei
prossimi due o tre anni e, probabilmente, ci vorrà qualche anno in
più, sia che venga scelta la soluzione autostradale che quella
stradale. Nel frattempo, però, tutto il traffico continuerà a
scorrere lungo le vie Roma e Parigi.
È auspicabile che la Giunta regionale intervenga con delle
campagne di controllo specifico lungo queste due arterie della
città di Aosta, che, praticamente, formano l'attuale
circonvallazione nord, specie in considerazione del fatto che la
città di Aosta, in quel tratto, è densamente urbanizzata e sopporta
un notevole carico di rischio: i T.I.R., che entrano in città in
direzione di Courmayeur, incontrano una prima struttura urbanizzata
costituita da una scuola materna comunale, alla quale segue
l'Istituto
S.
Giuseppe (scuola materna ed elementare) ed il
Liceo Scientifico. Se noi non riusciamo a controllare la velocità
in questo tratto di strada - cosa che, per quel che mi risulta,
viene fatta molto raramente - non possiamo garantire ai nostri
cittadini quella sicurezza alla quale essi hanno diritto.
Vorrei anche richiamare all'attenzione della Giunta l'importanza
di procedere ad un simile controllo anche nel tratto successivo,
perché, fino a quando non sarà attuato il sottopasso di via Parigi,
per il quale è stata presentata un'interpellanza nello scorso
Consiglio, noi non potremo garantire, alla Scuola Elementare di St.
Martin de Corléans ed agli abitanti della zona, la necessaria
sicurezza.
Non è importante imporre solo dei divieti o promuovere campagne
persecutorie contro i lavoratori del trasporto; l'aspetto più
importante consiste nel predisporre una campagna di
sensibilizzazione nei loro confronti. La Giunta regionale, cioè,
dovrebbe avvertire l'esistenza del rischio e, fino a quando il
problema del traffico pesante non sarà risolto in altro modo
secondo noi con la limitazione al transito, mentre secondo la
maggioranza con la costruzione dell'autostrada occorrerà che questi
autisti si rendano conto di costituire un pericolo per la nostra
popolazione e sentano il dovere impellente di comportarsi
diversamente da come fanno oggi.
Io credo che gli onorevoli Colleghi abbiano prestato maggiore
attenzione al progetto autostradale e questo dimostra quanto poco
interesse abbia per il Consiglio il tema della sicurezza stradale
dei nostri concittadini.
Forse, questa mozione non riesce a toccare tutti gli aspetti del
problema, però costituisce sicuramente l'unico atto concreto, fatto
in questo Consiglio, per difendere oggi l'integrità dei nostri
concittadini. Se non verrà approvata e se non ci saranno fornite
concrete assicurazioni da parte della Giunta, noi potremo dire che
tutta la sicurezza dei cittadini della Valle d'Aosta viene
sottoposta agli interessi di coloro che vogliono l'autostrada.
Questa dichiarazione non vuole essere di sfida e non vuole
essere una provocazione, è solo una constatazione. Noi dobbiamo
renderci conto che è un problema di oggi riuscire a garantire ai
nostri concittadini la possibilità di effettuare dei viaggi sicuri.
Nel merito delle scelte future ognuno batterà la propria strada. È
fondamentale, invece, indicare oggi le diverse strade
percorribili.
Termino facendo una piccola osservazione di carattere "quasi"
sanitario. Credo che il discorso dell'alcoolismo in Valle d'Aosta
sia piuttosto importante. Il fatto di cominciare a porre
l'attenzione su di esso, anche solo per quanto attiene alla
sicurezza stradale, è un modo per sensibilizzare la popolazione. Ho
appreso dagli organi di stampa - ma l'ho sentito anche in questo
Consiglio - che la Giunta rivolge una notevole attenzione ai temi
della droga e della tossicodipendenza, che stanno diventando un
problema estremamente grave per la Valle d'Aosta: credo che bisogna
dare atto alla Giunta regionale di essere impegnata con serietà in
questo settore. Prestando pari attenzione al traffico stradale,
credo che si riuscirà a segnare un punto a favore della lotta
contro l'alcoolismo.
Si dà atto che dalle ore 19,28 riassume la Presidenza il Vice
Presidente DOLCHI.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je remercie M. Sandri d'avoir attiré
l'attention sur un problème qui ne doit pas être considéré comme un
problème de partie: il intéressera non seulement la population
valdôtaine, mais tous ceux qui, pour les raisons les plus
disparates, se trouvent en Vallée d'Aoste et justement courent des
risques, liés à la circulation.
Il faut distinguer deux aspects de ce problème. Pendant toutes
ces années nous avons longuement examiné la question de la sécurité
routière et à ce sujet, je dois dire que, comme le prévoit la loi,
des rencontres périodiques ont lieu avec les responsables des
différentes forces (de la police etc...) pour examiner les
problèmes, donner des conseils sur les différentes situations,
surtout pour étudier le système de prévention susceptible d'être
mis sur pied pour éliminer les dangers, ou du moins les réduire.
Maintes interventions des forces de police concernées ont été
envisagées, comme ont été prévus des contrôles de plus en plus
intensifs. Il faut en effet songer que les risques ne sont pas
uniquement liés à la circulation des poids lourds, mais à celle des
voitures, dont le pourcentage d'accidents est supérieur.
Il est donc indispensable de faire une campagne de prévention
qui puisse mener à la sensibilisation vis-à-vis du respect de
certaines limites de vitesse. Ces contrôles, évidemment, ne vont
pas sans difficulté et l'on a songé à une intensification du
personnel proposé à cet effet, aux fins d'une diminution des
risques. Voilà la première partie du problème.
Pour ce qui est des possibilités d'intervention au niveau des
contrôles de l'alcoolimétrie, à présent, selon l'avis des experts
interpellés, le code routier ne permet pas une intégration des
dispositions en vigueur. Néanmoins, un projet de modification du
code routier prévoit des vérifications supplémentaires. Ce problème
sera suivi d'une façon particulière.
M. Sandri a soulevé l'aspect de l'alcoolisme. Il s'agit
d'entreprendre une action au niveau de l'école, des jeunes, afin de
limiter les dégâts engendrés par cette drogue. L'abus d'alcool est
une drogue, au même titre que les autres. Le Gouvernement, très
sensible à ce problème, a suivi toutes les initiatives nationales
et européennes et il envisage une campagne de prévention. Au sujet
de la motion dans laquelle il est dit: "...predisporre una campagna
di sensibilizzazione rivolta agli autotrasportatori
internazionali...", je crois que nous pouvons répondre que c'est ce
que nous avons fait et avec résultats à la clef. Dans la
proportion, le pourcentage d'accidents a baissé grâce au contrôle
des postes de police, à qui vont des remerciements pour l'action
qu'ils ont menée dans notre Vallée. Il faut tenir également compte
de la période de l'hiver, la plus difficile, pendant laquelle
l'action de la police est axée sur les poids lourds.
Quant au problème de "attuare un maggior coordinamento tra le
forze di polizia per ottenere un effettivo controllo del traffico
nella superstrada", nous le faisons déjà; "verificare la
possibilità di attuazione sul territorio regionale di prove
alcoolimetriche ai guidatori": à présent, ce n'est pas possible,
mais nous comptons sur les modifications du Code prévues.
...prevedere interventi di stretta applicazione della normativa
sul commercio e lo spaccio delle bevande alcoliche e superalcoliche
atte a ridurre il consumo, nell'area autoportuale di Pollein": il y
a des règlements, des commissions compétentes qui examinent les
requêtes, qui donnent les suggestions nécessaires. Nous pourrons en
parler mais je ne peux rien assurer quant aux résultats de ces
requêtes, car il y a les droits de certains exercices; notre action
dans ce cas ne devrait pas être répressive, les mesures préventives
ayant été prévues.
Compte tenu du fait que je partage l'esprit dans lequel a été
présentée cette motion, nous ne pouvons accepter de voter les
aspects pour lesquels nous travaillons en ce moment et partant,
tout en acceptant le principe, nous nous abstiendrons sur
l'ensemble, d'autant que l'on y vise surtout les poids lourds alors
que nous soutenons qu'une certaine éducation doit viser l'ensemble
de la circulation.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Cercherò di essere brevissimo, ma alcuni
aspetti meritano una particolare attenzione da parte del Consiglio.
Prendo atto con molta soddisfazione dell'assicurazione del
Presidente della Giunta, che intende mantenere la parola data in
occasione della discussione sul progetto esecutivo della costruenda
autostrada e che intende dare un notevole impulso alla sicurezza
stradale, soprattutto nel tratto interessato dal traffico
commerciale e percorso da autotreni ed autoarticolati. È un fatto
importante e che comunque meriterà di essere ulteriormente
approfondito nei prossimi mesi.
Il Presidente dice che bisogna stare attenti ai "poids lourds"
ma anche al normale traffico delle autovetture. Così facendo, a mio
parere, si dimentica che l'energia di un T.I.R. è di circa 40 o 50
volte superiore a quella delle autovetture. Queste ultime infatti
hanno un peso che si aggira intorno alla tonnellata, mentre gli
autoarticolati e gli autotreni raggiungono le 40 o 50 tonnellate;
ne consegue, quindi, che i rispettivi danni non siano di pari
proporzione.
Se vi ricordate, nel 1979 o nel 1980, quando il Consiglio decise
di avviare lo studio di un progetto autostradale tra Aosta e
Courmayeur, una serie di incidenti provocò addirittura lo
sfondamento di alcune case da parte di alcuni T.I.R.; ovviamente,
gli stessi incidenti, causati da autovetture, avrebbero provocato
conseguenze sensibilmente inferiori. L'attenzione della mozione sui
"poids lourds" era motivata anche in funzione del loro rischio
intrinseco, che poi, ovviamente, viene moltiplicato dalla velocità
di questi mezzi meccanici, che solo qualche anno fa era di molto
inferiore a quella della quale dispongono oggi.
A parte questo, però, mi dichiaro in profondo contrasto per
quanto concerne la vendita di bevande alcoliche nella zona
autoportuale di Pollein. Il Presidente della Giunta dice che
qualsiasi soluzione deve essere posta in essere "in accordo con gli
interessati e cioè con i commercianti della zona". Ma questo
significa non fare alcuna scelta ed accettare, in ultima analisi,
gli interessi di questi commercianti, che, dovendo vendere per
trarne profitto, vendono anche alcolici e superalcolici e non si
preoccupano affatto dei loro possibili effetti. Essi fanno il loro
mestiere ed è giusto che sia così, però siamo noi che dobbiamo
porli nelle condizioni di guadagnare dignitosamente la loro vita
senza vendere quelle sostanze, che possono causare effetti
disastrosi. Certamente dobbiamo agire con il loro accordo, con il
consenso di tutta la popolazione valdostana e di tutti i turisti,
come ha giustamente ricordato il Presidente della Giunta, che si
servono di quella strada, e comunque di tutta la gente che, per
qualche motivo, si trova a transitare per essa.
Per questo motivo la mozione mantiene una sua validità e, al di
là del voto, che ovviamente è scontato, io pregherei il Presidente
della Giunta, che è stato così sensibile sugli altri punti, a voler
anche ripensare in futuro al problema delle licenze e della vendita
di alcolici e superalcolici in prossimità dell'area autoportuale di
Pollein e dell'arteria autostradale.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi votiamo a favore della mozione. Se
il Consigliere Sandri è contento dell'astensione del Presidente
della Giunta, credo che sarà ancora più contento del nostro
comportamento, perché noi votiamo a favore della sua mozione.
PRESIDENTE:
Se nessuno chiede la parola, pongo in
votazione la mozione in oggetto:
ESITO DELLA VOTAZIONE
Presenti: 24
Votanti: 11
Favorevoli: 11
Astenuti: 13 (Borbey, Chabod, De Grandis, Fosson, Lanièce,
Lanivi, Marcoz, Martin, Perrin, Ricco, Rollandin, Tamone e
Voyat).
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK