Consiglio Regionale della Valle d'Aosta - Oggetto del Consiglio n. 3080 del 2 aprile 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 3080 del 2 aprile 1998 - Resoconto
SEDUTA POMERIDIANA DEL 2 APRILE 1998
OGGETTO N. 3080/X Approvazione del progetto e dell'appalto
mediante pubblico incanto dei lavori di costruzione di un
caseificio cooperativistico in Comune di Brusson. Approvazione ed
impegno di spesa.
Deliberazione Il Consiglio
Richiamata la legge regionale del 6 luglio 1984, n. 30 e
successive modificazioni con la quale, all'articolo 20, 1° comma,
si dà incarico all'Assessorato Agricoltura e Risorse Naturali,
(Coordinamento Agricoltura, Direzione Promozione Sviluppo Agricolo
del Servizio investimenti ed infrastrutture), di appaltare la
realizzazione di strutture con totale spesa a carico del bilancio
regionale, qualora le stesse siano di rilevante importanza ai fini
dell'esercizio dell'agricoltura e di interesse generale;
Rilevato che l'Ing. Pietro Mauro CAMOS, di Saint-Vincent, ha
fatto pervenire il progetto esecutivo con l'indicazione dei lavori
necessari per la costruzione di un caseificio cooperativistico in
comune di Brusson che prevede una spesa complessiva di lire
3.180.000.000 comprensiva di I.V.A. (lire 2.650.000.000 a base
d'asta);
Segnalato che tale progetto è stato verificato dal competente
Ufficio tecnico della Direzione Promozione e Sviluppo Agricolo, il
quale ha ritenuto che il progetto stesso sia realizzabile secondo
gli elaborati presentati e che i prezzi indicati nell'apposito
elenco, consegnato a corredo della documentazione tecnica, siano
congrui;
Riferito che il Capitolato Speciale di Appalto dei lavori di cui
trattasi è stato aggiornato ai sensi della Legge regionale 20
giugno 1996, n. 12;
Richiamata, inoltre, la deliberazione della Giunta regionale n.
5113 del 15 novembre 1996 con la quale si approvava la circolare
esplicativa per l'applicazione della Legge regionale 20 giugno
1996, n. 12 che nel fornire indicazioni interpretative della legge,
esclude l'applicazione di quelle disposizioni che fanno specifico
rinvio ai provvedimenti che devono ancora essere adottati dagli
organi competenti individuati dalla legge stessa;
Evidenziato che nelle more del censimento degli studi e delle
progettazioni già acquisite, ai sensi dell'articolo 47, comma 2
della Legge regionale 20 giugno 1996, n. 12, il competente ufficio
dell'Assessorato ha verificato il progetto dei lavori
riconoscendone l'attualità ed il possesso dei requisiti minimi
richiesti per l'indizione dell'appalto ai sensi della L. R. 20
giugno 1996, n. 12;
Evidenziato, inoltre, che è opportuno e conveniente,
nell'interesse dell'Amministrazione regionale, appaltare i lavori
mediante procedura aperta, cioè con asta pubblica, e che data la
particolare natura dei medesimi è opportuno procedere alla loro
contabilizzazione parte a corpo, parte a misura ed in economia
prevedendo che si applichi come criterio di aggiudicazione il
massimo ribasso sull'elenco prezzi posto a base d'asta, ai sensi e
per gli effetti dell'articolo 25 della legge regionale 20 giugno
1996, n. 12;
Ricordato, inoltre, che ai sensi dell'articolo 47, comma 5 della
Legge regionale n. 12/96, nelle more della predisposizione
dell'elenco prezzi regionale, la verifica delle offerte
anormalmente basse avviene secondo le disposizioni comunitarie e
nazionali;
Tenuto conto che con Decreto del Ministro dei Lavori Pubblici 18
dicembre 1997 viene fissato per l'anno 1998, il criterio inerente
il limite d'anomalia per l'esecuzione delle gare d'appalto nella
misura pari alla media aritmetica dei ribassi percentuali di tutte
le offerte ammesse incrementata dello scarto medio aritmetico dei
ribassi percentuali che superano la predetta media;
Ritenuto opportuno, pertanto, per l'appalto di cui si tratta,
adottare tale criterio di anomalia;
Rilevato, infine, che sarebbe opportuno approvare il progetto
esecutivo di cui si tratta, anche ai fini espropriativi di cui agli
articoli 1 e 3 della Legge 3 gennaio 1978, n. 1, e appaltare i
lavori soprarichiamati mediante pubblico incanto, con il criterio
previsto dall'articolo 25 della Legge regionale 20 giugno 1996, n.
12, precisando che non saranno ammesse offerte in aumento, per un
importo a base d'asta di lire 2.650.000.000 a base d'asta e di
approvare la spesa complessiva di lire 3.180.000.000, (I.V.A.
compresa);
Sottolineato che il bando di gara sarà approvato con successivo
provvedimento dirigenziale;
Riferito, inoltre, che in data 9 gennaio 1998 il comune di
Brusson ha rilasciato la concessione edilizia necessaria per
l'esecuzione delle opere, avendo preventivamente acquisito tutti i
pareri e le autorizzazioni indispensabili per la legittimità della
concessione medesima;
Evidenziato, altresì, che per effetto della circolare n. 41/97
del Ministero del Lavoro e della Previdenza Sociale, essendo
l'affidamento dell'incarico di progettazione inerente i lavori in
argomento anteriore al 24 marzo 1997, data di entrata in vigore del
Dlgs 494/96 concernente le disposizioni minime di sicurezza e
salute da adottarsi nei cantieri temporanei o mobili, relativamente
ai piani di sicurezza e salute fisica dei lavoratori impegnati
nell'esecuzione di tale appalto non si applicano i disposti del
decreto legislativo stesso, bensì l'articolo 10 comma 8 della legge
19 marzo 1990 n. 55;
Vista la Legge 06 luglio 1984, n. 30 e successive modificazioni
ed in particolare l'articolo 20, 1° comma;
Visto l'articolo 329, della Legge 20 marzo 1895, n. 2248,
allegato F;
Visto l'articolo 21, comma 1-bis, della Legge 11 febbraio 1994,
n. 109 e successive modificazioni ed integrazioni ed il Decreto del
Ministro dei Lavori Pubblici in data 28 aprile 1997;
Visto l'articolo 22 della Legge regionale 19 gennaio 1996, n.
1;
Vista la Legge regionale 20 giugno 1996, n. 12;
Vista la deliberazione della Giunta regionale n. 5113 in data 15
novembre 1996;
Preso atto, inoltre, che in data 9 gennaio 1998 il comune di
Brusson ha rilasciato regolare concessione edilizia;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998, prot. n.
861/5FIN;
Visto, inoltre, l'obiettivo gestionale n. 142101 "Attuazione di
iniziative finalizzate al miglioramento ed incremento delle
produzioni" del bilancio di gestione per l'anno 1998;
Visto il parere favorevole di legittimità rilasciato, in vacanza
del posto di Capo del servizio investimenti e infrastrutture, dal
Direttore della promozione e sviluppo agricolo dell'Assessorato
Agricoltura e risorse naturali, ai sensi dell'articolo 72 della
legge regionale n. 3/1956 e successive modificazioni, e del
combinato disposto degli articoli 13 - comma 1 - lett. e) e 59 -
comma 2 - della legge regionale n. 45/1995, in ordine alla presente
deliberazione;
Delibera
1) di approvare, anche ai fini espropriativi di cui agli
articoli 1 e 3 della Legge 3 gennaio 1978, n. 1, il progetto
esecutivo relativo ai lavori di costruzione di un caseificio
cooperativistico in comune di Brusson per un importo complessivo di
lire 3.180.000.000 (I.V.A. compresa);
2) di approvare, ai sensi delle leggi vigenti, l'appalto delle
opere in questione mediante pubblico incanto, articolo 24, comma 1
della Legge regionale n. 12/96, per un importo a base d'asta di
lire 2.650.000.000 incaricando l'Assessorato Agricoltura e Risorse
Naturali, Coordinamento Agricoltura, Direzione Promozione e
Sviluppo Agricolo Servizio Investimenti e Infrastrutture, di
provvedere agli adempimenti necessari, stabilendo che
l'aggiudicazione verrà effettuata nei confronti del soggetto che
avrà presentato il massimo ribasso sull'elenco prezzi posto a base
di gara, ai sensi dell'articolo 25 della Legge regionale 20 giugno
1996, n. 12 precisando che non verranno accettate offerte in
aumento e che, tenendosi la gara con sistema ad offerte segrete, si
procederà all'aggiudicazione, anche in presenza di una sola offerta
purché valida. Ai sensi dell'articolo 21, comma 1-bis, della Legge
n. 109/94 e del D.M. dei LL.PP. del 18 dicembre 1997 si stabilisce
che si procederà all'esclusione automatica delle offerte che
superano la media aritmetica dei ribassi percentuali di tutte le
offerte ammesse incrementata dello scarto medio aritmetico dei
ribassi percentuali che superano la predetta media. Procedura non
esercitabile qualora il numero delle offerte valide risulti
inferiore a 5. Per la partecipazione all'appalto è richiesta
l'iscrizione all'A.N.C. alla categoria 2 per un importo minimo di
lire 3.000.000.000 - classifica 6 - per imprese che intendono
presentarsi singolarmente e per categorie ed importi adeguati per
quelle imprese che intendono partecipare in raggruppamento;
3) di approvare ed impegnare la spesa complessiva di lire
3.180.000.000 (tremiliardicentottantamilioni), I.V.A. compresa nel
modo seguente:
- per lire 2.465.000.000 con imputazione al fondo iscritto al
capitolo 44020 ("Spese per interventi diretti alla realizzazione di
impianti e strutture finalizzati allo sviluppo della cooperazione e
dell'associazionismo in agricoltura") del bilancio di previsione
della Regione per l'anno 1998 (sul fondo di lire 2.465.000.000
proveniente dall'esercizio finanziario 1997 - impegno n. 9227 -
mantenuto ai sensi del 2° comma dell'articolo 64 della legge
regionale 27 dicembre 1989 n. 90 introdotto dall'articolo 10 della
legge regionale 07 aprile 1992 n. 16) che presenta la necessaria
disponibilità (richiesta n. 2648 "caseificio di Brusson");
- per lire 715.000.000 con imputazione sul capitolo 44020 "Spese
per interventi diretti alla realizzazione di impianti e strutture
finalizzati allo sviluppo della cooperazione e dell'associazionismo
in agricoltura" del bilancio di previsione della Regione per l'anno
1998, che presenta la necessaria disponibilità (richiesta n. 2648
"caseificio di Brusson");
4) di stabilire che per l'appalto dei lavori di cui si tratta
valga il capitolato speciale d'appalto redatto dal progettista, per
l'esecuzione delle opere in questione;
5) di stabilire, inoltre, che per l'appalto dei lavori
summenzionati valga l'elenco prezzi allegato al capitolato speciale
d'appalto di cui al punto 4. della presente deliberazione;
6) di rinviare a successivo provvedimento dirigenziale
l'approvazione del bando di gara necessario per l'espletamento del
pubblico incanto di cui si tratta;
7) di demandare a successivi provvedimenti del Direttore della
Direzione Promozione e Sviluppo Agricolo, in vacanza del posto di
capo del Servizio investimenti e Infrastrutture, ogni ulteriore
adempimento per l'esecuzione dell'appalto in questione;
8) di dare atto che per i lavori di cui si tratta non si
applicano i disposti del decreto legislativo 494/96, concernente le
disposizioni minime di sicurezza e salute da adottarsi nei cantieri
temporanei o mobili, bensì l'articolo 10 comma 8 della legge 19
marzo 1990 n. 55 in quanto l'incarico della progettazione esecutiva
è stato affidato anteriormente al 24 marzo 1997, data di entrata in
vigore del decreto legislativo;
9) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera F del Decreto Legislativo 22
aprile 1994, n. 320.
Président Quelqu'un demande la parole? On peut passer à la
votation.
Il y a deux amendements présentés par le Président du
Gouvernement, dont je donne la lecture:
Emendamenti Inserire nelle premesse, prima del parere di
legittimità del dirigente, la seguente formula:
"Richiamati i decreti legislativi n.ri 320/1994 e 44/1998;"
Eliminare il punto 9°) del dispositivo relativo alla formula
della non assoggettabilità.
On vote le texte amendé:
Présents, votants et favorables: 28
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK