Consiglio Regionale della Valle d'Aosta - Oggetto del Consiglio n. 773 del 7 ottobre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 773 del 7 ottobre 2009 - Resoconto
OGGETTO N. 773/XIII - Interpellanza: "Trasferimento presso la
nuova sede degli uffici di rappresentanza della Regione a
Bruxelles".
Président
- Avant de reprendre le point à l'ordre du
jour, je dois porter mes excuses, parce que à 15 heures était
convoqué le Comité de coopération avec les représentants du Conseil
régional de la Vallée d'Aoste au sein du Comité de coopération
interparlementaire entre le Conseil régional de la Vallée d'Aoste,
le Parlement de la Communauté française de Belgique et le Parlement
de la République et du Canton du Jura. Comme il a été bien souligné
de la part de la minorité, il n'y avait pas des conseillers de la
majorité, sauf le collègue André Lanièce. Je m'excuse pour cet
équivoque, je vous invite, chers collègues, quand il y a des
engagements, de les respecter ou bien d'avertir préalablement la
Présidence afin de renvoyer les rencontres ou bien de les effacer.
Merci de votre compréhension.
Interpellanza
Richiamata la delibera 2582 del 18 settembre 2009, con la
quale viene approvato l'acquisto di un immobile a Bruxelles
attualmente di proprietà della Regione Piemonte nel quale
trasferire la nostra sede di rappresentanza;
Preso atto che:
- l'immobile, situato in Rue du Trône, comprende uffici per
un'area complessiva di 487 mq, oltre a due posti auto e un archivio
di 25 mq;
- il costo complessivo dell'operazione ammonta a circa 2
milioni 300 mila euro, somma che comprende il valore dell'immobile,
le spese notarili, le imposte, nonché il rimborso alla Regione
Piemonte per lavori di adeguamento effettuati in passato;
- parte dell'immobile è attualmente locato all'Union Camere
Piemonte e l'amministrazione intende subentrare al contratto al
momento dell'acquisto;
Atteso che nella primavera del 2009 sono già stati stanziati
270 mila euro per il funzionamento e la ristrutturazione parziale
dell'attuale sede;
Considerato che il trasferimento degli uffici di
rappresentanza era già stato annunciato dal Presidente della
Regione durante il dibattito consiliare avvenuto nella seduta del
15 aprile e che questo avrebbe comportato un notevole risparmio sui
costi fissi per la gestione dell'ufficio;
i sottoscritti Consiglieri regionali
Interpellano
il Presidente della Regione per sapere:
1) per quale data è presumibile prevedere il definitivo
trasferimento presso la nuova sede e la messa in funzione della
stessa;
2) se l'insediamento presso la nuova sede comporterà
ulteriori costi, come l'acquisto di nuovi arredi, supporti
informatici o altro e, se la risposta è affermativa, a quanto
ammonta la previsione di spesa;
3) a quanto ammonta il canone di locazione dei locali
affittati all'Union Camere Piemonte;
4) in che modo si intende sfruttare la nuova struttura ai
fini della promozione della nostra regione, ovvero se sono previste
per il prossimo futuro iniziative diverse da quelle fino ad ora
eseguite.
F.to: Zucchi - Lattanzi
Président
- La parole au Conseiller Zucchi.
Zucchi (PdL)
- Signor Presidente Rollandin, l'argomento
era stato già trattato da una nostra iniziativa nella scorsa
primavera, l'occasione all'epoca era nata dalla delibera che
istituiva una determinata somma per il funzionamento e la
ristrutturazione parziale dell'attuale sede presente a Bruxelles.
Per ricordare brevemente qual era lo scopo: lo scopo era quello di
capire qual era di questa somma la parte che era finalizzata alle
spese correnti e quanto invece sarebbe stato destinato per la
promozione. In occasione dello sviluppo dell'iniziativa, lei già
dichiarò in quella data che sarebbero stati approntati in tempi
brevi i necessari atti per giungere all'acquisto di una nuova sede,
cosa che si è puntualmente verificata ed è su questo tema che
intendiamo soffermare la nostra attenzione.
Dall'esame della delibera di Giunta recentissima del mese di
settembre sembra che siamo giunti all'acquisto della nuova sede di
Bruxelles, per cui sono stati stanziati gli importi di circa
2.300.000 euro. Facendo una breve analisi della situazione
preesistente, sembrerebbe che questa materia fosse già stata
inserita nella legge regionale finanziaria 2007, dove l'articolo 29
veniva integrato nel piano acquisti per l'acquisto della sede di
Bruxelles. Per tale disposizione quindi, secondo quanto stabilito
dalla legge medesima, in quella fase si ufficializzava tutta la
materia in capo al piano acquisti degli immobili regionali. Vi sono
poi state delle ragioni... quindi la prima domanda che ci
accingiamo a rivolgerle è di capire il motivo secondo il quale
dalla situazione, che faceva capo al patrimonio e agli uffici della
Regione, si è giunti alla decisione di affidare tutta la materia a
Finaosta, che deve avere trattato sia a livello di perizia, sia a
livello di acquisizione generale per giungere all'acquisizione del
suddetto bene. Ci piacerebbe conoscere quali sono le motivazioni
che hanno fatto stralciare dal piano acquisti del patrimonio
regionale tale struttura, che è presente a Bruxelles, le domande mi
sembra siano chiare, perché riguardano soprattutto gli
intendimenti, ossia per quali dati sarà presumibile poter disporre
di questa sede, se ci saranno quindi imprevisti per ulteriori costi
per l'allestimento della sede medesima per ulteriori arredamenti e
altre attrezzature, se è confermata l'intenzione di locare una
parte di questi immobili all'Unioncamere, che precedentemente era
già locata dalla Regione Piemonte per questo ente e per capire
verso quale corrispettivo di canone ci si attende di poter disporre
e, infine, in che modo si pensa di dover sfruttare questa nuova
struttura, che è una struttura importante, imponente di circa 500
metri quadrati, pertanto lo scopo è di capire lo stato dell'arte di
questa situazione riferita alla sede nuova, che la Regione ha
comperato a Bruxelles.
Président
- La parole au Président de la Région,
Rollandin.
Rollandin (UV)
- Grazie, Presidente. Ringrazio il
Consigliere Zucchi per aver voluto riproporre questo tema che è un
tema importante, in quanto stiamo discutendo di una sede che sarà
il punto di riferimento del nucleo dell'Euroregione. Stiamo
aspettando il via libera, che dovrebbe arrivare in questi giorni
dal Ministro degli esteri per quanto riguarda le ultime
problematiche relative al GEIE, ossia all'organo che gestisce le
sei Regioni facenti parte dell'Euroregione Alpes-Méditerranée, che
così inizierebbe la sua attività, anche se già adesso ha operato,
però non con l'ufficializzazione della Francia e dell'Italia che
devono riconoscersi nel passaggio che l'Unione europea ha previsto
per quanto riguarda la nascita dell'Euroregione. In questo stabile
quindi vediamo il nucleo di questo impianto e soprattutto di un
lavoro in comune nei confronti dell'Unione europea nella sua
complessità, quindi commissioni, il lavoro che sta facendo adesso
il collega Caveri nell'ambito della rappresentanza
nell'Europarlamento, eccetera.
Darò le risposte puntuali alle domande. Sul primo quesito:
"
per quale data è presumibile prevedere il definitivo
trasferimento presso la nuova sede e la messa in funzione della
stessa"
, l'acquisto della porzione dell'immobile ospitante la
sede comune dell'Euroregione Alpes-Méditerranée, di cui la Valle
d'Aosta fa parte, è stato perfezionato a Bruxelles con atto
notarile il 30 settembre 2009. Il trasloco nei nuovi locali è già
avvenuto, in accordo con la Regione Piemonte, nel corso dell'ultima
settimana di settembre e gli uffici di rappresentanza della Regione
sono quindi già operativi nella nuova sede, essendo dotati di beni
e servizi essenziali (arredi, strumentazione, telefono, fax e
internet) e se ne prevede la completa messa a regime nel corso del
mese di ottobre.
Per quanto riguarda il secondo punto:
"
se
l'insediamento presso la nuova sede comporterà ulteriori costi,
come l'acquisto di nuovi arredi, supporti informatici o altro e, se
la risposta è affermativa, a quanto ammonta la previsione di
spesa"
, l'insediamento nella nuova sede, che è già pronto a
perfezionarsi, non comporterà ulteriori costi. L'Ufficio di
rappresentanza ha largamente riutilizzato gli arredi e la
strumentazione preesistente, pertanto l'acquisizione di eventuali
dotazioni residuali potrà essere finanziata a valere sulle risorse
già stanziate e in via prudenziale per il 2009, di cui dirò adesso.
Già a partire dal 2010 è invece stimata una riduzione dei costi
fissi di gestione dell'ufficio, stimabili in circa 55.000 euro
rispetto ai 167.200 stanziati nel 2009, grazie al venir meno dei
canoni di locazione, delle spese per il trasloco e di parte delle
spese per strumentazione e arredi.
"A quanto ammonta il canone di locazione dei locali affittati
all'Unioncamere Piemonte"
: il canone annuo di locazione dei
locali affittati da Unioncamere Piemonte è determinato in euro
67.149, di cui euro 51.811 come valore di mercato dell'immobile ed
euro 15.337 per recupero spese di adeguamento dei locali, che è
stato fatto già dalla Regione Piemonte che lo aveva fatto per
tutti. Il rimborso delle spese di adeguamento è stato rivalutato
tenendo conto che verrà restituito ratealmente nel corso della
durata della locazione. La locazione ha una durata di nove anni e
il canone sarà pagato in rate trimestrali.
Quarta domanda:
"
in che modo si intende sfruttare la
nuova struttura ai fini della promozione della nostra regione,
ovvero se sono previste per il prossimo futuro iniziative diverse
da quelle fino ad ora eseguite"
,
si intende sfruttare la
nuova struttura ai fini della promozione sotto diversi profili.
L'attuale compresenza della Valle d'Aosta e delle Regioni partner
di Euroregione Alpes-Méditerranée in uno stesso immobile favorirà
iniziative comuni, a beneficio della promozione del tessuto
economico valdostano e delle attività istituzionali della Regione.
Sotto diverso profilo i nuovi uffici saranno punto di riferimento
per l'accoglienza e l'assistenza dei referenti regionali,
istituzionali e del tessuto economico, che si recheranno a
Bruxelles per incontri con i responsabili delle istituzioni europee
per la preparazione di specifici dossier progettuali e anche per
conferenze e seminari di particolare rilievo.
Oggi con questa nuova sede abbiamo la possibilità di recuperare
una serie di interventi che finora erano svolti in altra sede,
perché nella sede ex Regione non potevano essere svolti, inoltre
verranno organizzate tutta una serie di iniziative, quelle
collegate tipo Open Days, cui ha partecipato l'Assessore Pastoret
in questi giorni, e altre iniziative su vari temi che vedono
presenti le Regioni potranno fruire di questa dotazione. In più,
come Unioncamere, è chiaro che anche la Camera di commercio della
Valle d'Aosta parteciperà alla promozione e alla validazione
dell'assistenza e della promozione che rientra negli specifici
compiti delle camere di commercio. Riteniamo quindi che il passo
sia abbastanza significativo, poi naturalmente molto dipenderà
dalle persone che sapranno svolgere il ruolo con competenza e saper
attivare dei meccanismi di relazione, perché quello è il discorso
di fondo. Sappiamo che sotto questo profilo anche il Ministero
competente sta facendo uno sforzo non indifferente per fare
formazione per personale che possa essere utilizzato sia nei
rapporti con l'Unione europea, sia nei contatti con le Regioni.
Sotto questo profilo, seguiamo con attenzione anche tali sviluppi,
a cui vogliamo partecipare. Grazie.
Président
- La parole au Conseiller Zucchi.
Zucchi (PdL)
- Presidente, esprimiamo la nostra
soddisfazione in merito alle risposte che sono giunte puntualmente
in merito ai quattro quesiti posti nell'interpellanza. Magari poi è
soltanto un dettaglio, ma per curiosità vorremmo capire questo
importo dei canoni di locazione dei locali affittati a Unioncamere,
che lei ha detto essere pari circa a 50.000 euro più spese di
recupero, a quante metrature è riferito, perché non mi è sembrato
di sentirlo, per capire anche soltanto quanta di quella superficie
(intorno a 500 metri quadrati) è a disposizione della Valle d'Aosta
e quanta di Unioncamere. Al di là di ciò, pur rendendomi conto che
non è inserito nel quesito, non abbiamo udito delle risposte che
forse magari sono rimaste... non sono entrate nella dovuta sua
attenzione, Presidente... nell'illustrazione che ho fatto al
momento di discutere questa iniziativa... ossia capire le
motivazioni per le quali dalla legge finanziaria, che istituiva con
l'articolo 29 l'integrazione di questo acquisto, all'interno del
piano acquisti della Regione, quindi inteso come facente parte del
patrimonio a cura, a onere, a verifica degli uffici competenti, si
è poi deciso di uscire da questa spirale e di andare in Finaosta,
perché risulterebbe che l'Ufficio patrimonio a questo punto sia
stato di fatto non estromesso, ma non ha compiuto nessun tipo di
verifica sulle perizie...
(interruzione del Presidente della Regione, fuori
microfono)
... ci sarebbe piaciuto sentire da parte sua un passaggio su
questo tema, ossia quali sono le motivazioni alla base dello
stralcio dal piano acquisti per andare direttamente in Finaosta,
così come è avvenuto per i locali a Parigi o in situazioni di altra
natura e che meritano una dovuta attenzione e dal nostro punto di
vista una spiegazione; a parte questo, avrà la compiacenza di darci
i dati successivamente. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK