Consiglio Regionale della Valle d'Aosta - Oggetto del Consiglio n. 505 del 6 ottobre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 505 del 6 ottobre 1982 - Resoconto
OGGETTO N. 505/VII - APPROVAZIONE DEL BILANCIO DI PREVISIONE
DEL CONSIGLIO REGIONALE PER L'ANNO 1983.
PRESIDENTE:
Colleghi Consiglieri, siete in possesso
all'allegato che, oltre alla relazione, prevede anche il progetto
di bilancio con l'analisi delle entrate e delle uscite. Non credo
di dover aggiungere molto a quanto è già stato scritto
nell'allegato stesso.
L'Ufficio di Presidenza, nella riunione del 15 settembre, ha
approvato il progetto di questo bilancio di previsione. La celerità
con cui l'Ufficio di Presidenza ha ritenuto di procedere a questo
atto è dovuta al fatto che vogliamo rispettare le scadenze, in modo
che le cifre relative all'attività del Consiglio possano essere
iscritte nel bilancio di previsione della Regione che, come ci è
stato annunciato, dovrebbe essere quest'anno presentato nei termini
prescritti per essere discusso dal Consiglio nel mese di novembre.
Gli aumenti che voi rilevate sono conseguenti alla legge approvata
dal Consiglio nel mese di settembre e al fatto che ci accingiamo,
nel 1983, alla fine della legislatura, e quindi vi sono delle
incombenze che riguardano il bilancio del Consiglio.
La novità, di carattere non solo formale, riguarda l'inserimento
per facilità di esame degli oneri, non solo dei Consiglieri, del
Presidente della Giunta e della Giunta, ma riguarda la indennità di
carica che figura in entrata e in uscita e che quindi permette, ai
fini fiscali, il rilascio di un solo modello 101.
Infatti, negli anni passati, gli uffici dovevano rilasciare, per
la parte di indennità spettante agli Assessori e al Presidente,
come Consiglieri, il modello 101 come il Presidente del Consiglio
e, per la parte di indennità spettante come Assessori e Presidente
da parte degli uffici competenti.
Pertanto si veniva a fare un duplicato che non favoriva
certamente la semplicità della denuncia ed anche di quell'anagrafe
fiscale che il Consiglio ha ritenuto opportuno istituire con una
legge.
I capitoli, quindi, sono stati adeguati laddove si erano
dimostrati insufficienti e carenti, laddove non corrispondevano
alle necessità. ovviamente le entrate sono di un'unica natura, cioè
sono quelle che provengono dal bilancio della Regione.
Se lo ritenete possiamo passare all'esame di ciascun capitolo.
Aprirei la discussione generale sull'oggetto n. 18 che riguarda il
bilancio di previsione del Consiglio.
Qualcuno chiede la parola? Volete esaminare le entrate, le
uscite, le partite di giro, o le spese effettive?
Nessuno chiede la parola, quindi, come conclusione, possiamo
dire che il bilancio pareggia sulla cifra di lire
2.042.600.000.
Ci sono dichiarazioni di voto? Nessuna dichiarazione di
voto.
Metto in approvazione l'oggetto n. 18:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Come ho già detto prima, essendo assente il
Presidente della Giunta, invertiamo l'ordine del giorno e passiamo
quindi alla trattazione dell'oggetto n. 21:
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK