Consiglio Regionale della Valle d'Aosta - Oggetto del Consiglio n. 372 del 28 febbraio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 372 del 28 febbraio 1984 - Resoconto
OGGETTO N. 372/VIII - STABILIMENTO INDUSTRIALE SITO IN COMUNE
DI VERRES DA DESTINARE ALLA SOCIETA' COINCA S.p.A. -
(Interpellanza).
PRESIDENTE
: Do lettura dell'interpellanza presentata dai
Consiglieri Millet e Cout.
INTERPELLANZA
VISTE
1) la deliberazione del Consiglio regionale n. 76 del
27.1.1983, avente per
oggetto:
"Acquisto di un complesso
immobiliare sito in Comune di Verrès, di proprietà della Società
FIAT ENGINEERING da destinare ad attività industriali";
2)
la deliberazione di Giunta n.
909
del
18.2.1983, avente per oggetto: "Affitto di uno stabilimento
industriale e finanziamento di attività produttiva in Comune di
Verrès - Approvazione dello schema di convenzione";
3)
la deliberazione di Giunta n. 8062 del 31.12.1983
avente per oggetto: " COINCA S.P.A. - Impegno di somme per la
realizzazione di uno stabilimento industriale";
i sottoscritti Consiglieri regionali
INTERPELLANO
l'Assessore regionale competente per sapere:
1)
quali sono le impreviste difficoltà che hanno
ritardato l'inizio dei lavori, previsto nel 1983, per la
realizzazione dello stabilimento in Comune di Verrès da mettere a
disposizione alla Società COINCA S.p.A.;
2)
se nella progettazione
è
prevista la
ristrutturazione dello stabilimento industriale acquistato dalla
FIAT ENGINEERING S.p.A. o la realizzazione di un nuovo stabilimento
industriale;
3)
chi appalterà le opere per la realizzazione di
detto stabilimento industriale;
4)
quale sarà il costo complessivo, previsto a
tutt'oggi
,
per la realizzazione dello stabilimento;
5)
chi sono gli azionisti della COINCA S.p.A. e quali
quote azionarie (con relativi importi) detengono i singoli
azionisti;
6)
chi sono i membri del Consiglio di Amministrazione
della Società e con quali incarichi.
PRESIDENTE
: Ha chiesto la parola il Consigliere Millet;
ne ha facoltà.
MILLET ( P.C.I.):
Anche questa interpellanza nasce da una
delibera di Giunta del 31/12/1983, una delle tante di fine anno, in
cui c'è un impegno di spesa per la realizzazione di uno
stabilimento industriale COINCA per sei miliardi e cento milioni.
Quello che ci ha sollecitato ad avere chiarimenti è il perché si è
finalizzato l'impegno di sei miliardi in modo così preciso per la
realizzazione dello stabilimento COINCA. Perché, se era solo una
questione di impegno di spesa, non si è usata una voce più
generica. Questa sollecitazione da dove viene? Se noi vediamo la
delibera di Giunta, ratificata dal Consiglio in data 10/3/1983, che
approva anche la convenzione in cui si parlava di ristrutturazione
dello stabilimento acquistato dalla FIAT, vediamo che si pensava ad
una spesa di un miliardo e quattrocento milioni. L'anno scorso,
quando si è fatta l'integrazione al piano Lavori Pubblici
1982-1983, nell'elenco N "Interventi nel settore industriale" era
inserita la voce: Verrès-riconversione industriale ex FIAT, per un
importo di duemiliardi e quattrocento milioni. Vedendo poi questa
delibera in cui si impegnava in modo così preciso, cioè per la
COINCA, non si diceva: "Si impegnano sei miliardi e cento milioni
per ristrutturazione di stabilimenti industriali..." il che sarebbe
stato forse più corretto. Quindi vorremmo chiedere se si tratta
realmente di realizzazione e perché, visto che in italiano le
parole hanno un senso, prima si parlava sempre di ristrutturazione
e si arrivava fino all'anno scorso ad una spesa di due miliardi e
quattrocento milioni. Adesso invece si parla di realizzazione.
Quindi si tratta di ristrutturazione o di realizzazione? Questo è
il primo quesito.
Secondo quesito: il progetto che viene fatto adesso impegnerà o
no questi sei miliardi? A me pare che si tratti di uno sbaglio se
no devo dire che cominciano già ad aumentare i costi per fare una
fabbrica che impiegherà solo quaranta dipendenti. Quindi vorremmo
sapere se l'impegno per costruire un nuovo stabilimento è realmente
di 6 miliardi oppure se si tratta solo di un marchingegno
contabile. Vorremmo avere una risposta precisa perché è anche vero
che l'impegno di sei miliardi non poteva essere fatto con
deliberazione di Giunta perché la Giunta è delegata ad adottare
provvedimenti fino all'importo previsto e, dato che l'anno scorso
si era previsto un importo di due miliardi e quattrocento milioni,
la Giunta non aveva il potere di deliberare un impegno superiore a
quella cifra.
Questo è quanto vorremmo sapere: vorremmo inoltre conoscere
quali sono i ritardi che hanno portato a questo. Si potrebbe anche
credere che prima si pensava a ristrutturare poi, visto che la
ristrutturazione non conveniva, si è pensato di fare un nuovo
stabilimento. L'altra questione è quella di sapere chi appalta le
opere, se si tratta della Regione oppure se si usa il metodo che la
Regione ha adottato con la SITAV di fare appaltare alla società e
quindi di pagare. Se si usa secondo questo metodo: chi controlla
tutta la fase delle perizie suppletive e dei maggiori costi?
Vorremmo quindi chiedere quale sarà comportamento della Regione.
Vorremmo anche avere, dalla Giunta alcune informazioni delle quali
il Consiglio dovrebbe essere messo a conoscenza. Quando si finanzia
una società bisognerebbe sapere chi sono gli azionisti, e quali
sono le singole quote azionarie tanto per avere quegli elementi
minimi di giudizio e per non costringere i Consiglieri ad andare in
Tribunale a chiedere il fascicolo. Penso che sia doveroso verso il
Consiglio di metterlo in condizione di avere almeno i minimi
elementi di giudizio.
Si da atto che dalle ore 10.49 riassume la Presidenza il
Presidente Bondaz.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P. - U.V.P.):
Sarà bene riandare un
attimo alle origini di questa vicenda, e cioè alla chiusura della
FIAT ENGINEERING di Verrès e alla ricerca fatta dalla Regione per
trovare un insediamento sostitutivo in una zona già duramente
colpita dalla deindustrializzazione. Questa ricerca ha trovato
nella COINCA una azienda che si è resa disponibile ad installarsi
in Valle d'Aosta, portando due specifici vantaggi: il primo di
carattere occupazionale con i quaranta posti previsti dalla
convenzione entro un anno dall'inizio della produzione; un altro
vantaggio, che non va sottovalutato, è che, con il trasferimento
della sede fiscale della COINCA in Valle d'Aosta, tutto lo
sdoganamento che avverrà nello stabilimento di Verrès, permetterà
alla Regione l'acquisizione dei nove decimi previsti dal reparto
fiscale, cioè avere una notevole entrata, visto che da notizie che
abbiamo si tratta di cifre di miliardi. E' un interesse importante
per quanto riguarda le casse della nostra Regione. Questo tipo di
intervento si è concretizzato con la convenzione che, come
ricordava il Consigliere Millet, è stata approvata il 10 marzo
dello scorso anno: non dimentichiamo che in questa convenzione
esistono sia gli obblighi della COINCA che quelli della Regione.
Fra gli obblighi della Regione c'è quello di mettere a disposizione
della società lo stabilimento industriale della FIAT ENGINEERING,
previo acquisto e ristrutturazione, su progetto concordato con la
società. Per quanto riguarda il progetto, la ristrutturazione
riguarda soltanto una parte, quella centrale, cioè il capannone
alto; tutto il resto viene di fatto abbattuto. Possiamo definirla
complessivamente quasi come una costruzione nuova, salvo la parte
centrale del capannone grande. Quindi il tutto viene impostato per
dare alla COINCA la possibilità di trasferire completamente le
proprie attività dello stabilimento di Borgaro e di incrementare in
questo modo la produzione.
La domanda specifica a cui fanno riferimento gli interpellanti è
quella di sapere quali sono le impreviste difficoltà che ha
incontrato la realizzazione dello stabilimento. Intanto va detto
che in un primo tempo, per ragioni di rapidità e di praticità, era
stato deciso di affidare all'azienda la realizzazione degli appalti
e quindi il pagamento su fattura sarebbe stato fatto dalla Regione:
il tutto sarebbe stato seguito dal nostro Assessorato ai Lavori
Pubblici.
A questo proposito, la fase realizzativa materiale era già stata
affidata alla COINCA. Voi sapete che la FINAOSTA è intervenuta nel
capitale sociale della COINCA: per questo motivo ha due componenti
in seno al Consiglio di amministrazione, uno dei quali, il Rag.
Spinoni, era stato delegato dal Consiglio di amministrazione della
COINCA a seguire le fasi di costruzione e di ristrutturazione.
Erano state interpellate alcune ditte che la Regione ha ritenuto
insufficienti. Quindi
si
è ripetuto l'iter, sempre da parte
del delegato del Consiglio di amministrazione della COINCA, e anche
in questa seconda fase la Giunta ha valutato di non essere
sufficientemente tutelata. Poi è subentrata una preoccupazione che
in un primo tempo sembrava non esistesse, e cioè se in questa
situazione la delega era legittima. Abbiamo interpellato un esperto
secondo il quale, non essendo la COINCA mandataria, come nel caso
della Casa da Gioco di Saint-Vincent bisognava applicare le norme
CEE. In conseguenza di questo chiarimento, la Regione procederà per
proprio conto all'appalto. L'Assessorato ai Lavori Pubblici è
pronto e fra venti giorni invierà le lettere di appalto al maggior
numero di ditte possibile.
Il ritardo è legato anche ad un altro elemento di carattere
burocratico. Il Comune di Verrès ha dovuto modificare il piano
regolatore per poter rilasciare la concessione edilizia per
realizzare lo stabilimento in quanto in quel terreno non era
previsto questo tipo di ampliamento. Oltre a questo occorre
ricordare che il progetto è stato fatto su incarico della COINCA e
seguito anche dall'Assessorato ai Lavori pubblici, mentre
successivamente le opere saranno appaltate dalla Regione. I tempi
previsti, salvo sorprese, dovrebbero essere sui sei mesi, cento e
cinquanta giorni lavorativi. Il costo complessivo dello
stabilimento ammonta a circa due miliardi e duecento milioni ai
quali va aggiunto un miliardo e mezzo per impianti tecnologici e un
miliardo e mezzo per gli impianti di silos computerizzati:
complessivamente sono cinque miliardi e duecento milioni. Se
aggiungiamo l'IVA arriviamo a circa sei miliardi e cento milioni,
che è la cifra prevista.
Per quanto riguarda gli ultimi due punti dell'interpellanza il
capitale sociale della COINCA è così suddiviso:
il
Sig.
Francesco FICO 1.425.000.000;
la Sig.na Adele CORTE in FICO 575.000.000;
la FINAOSTA 1.000.000.000.
La FINAOSTA ha esattamente un terzo del capitale sociale che è
di tre miliardi.
Il Consiglio di amministrazione della COINCA è formato da:
Sig. Francesco FICO, Presidente;
Sig. ra Adele CORTE, Vice Presidente;
Sig.
Pier Paolo SPINONI, Consigliere;
Sig. Giuseppe CILEA, Consigliere.
Gli ultimi due sono in rappresentanza della FINAOSTA per il
terzo del capitale sociale a cui è interessata. Il Collegio
sindacale è composto da:
Silvano GIANSOLDATI, Presidente;
Michele REVEL, Sindaco effettivo;
Pier Giorgio PIETRINI, Sindaco effettivo.
Penso di avere dato le risposte richieste e aggiungo anche che
attualmente vi sono sette dipendenti della COINCA S.p.A che ha la
sede in Châtillon (dove c'era già un ufficio della COINCA) che però
rientra, per quanto riguarda l'IVA nella giurisdizione di Verrès;
sette dipendenti già lavorano a Borgaro e fanno i pendolari tutti i
giorni. E' presumibile che, se le cose vanno avanti in maniera
corretta, a fine anno si possa iniziare la produzione in quel di
Verrès.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Ringrazio l'Assessore per la chiara
esposizione. Noi capiamo i vantaggi dello sdoganamento, con i nove
decimi attribuiti alla Valle anche se, nel caso che i ritardi
intorno a questo "caffè d'oro" siano dovuti soprattutto al modo di
gestire, perché questo fatto delle deleghe mi sembra assomigli a
quei pasticci che si erano fatti negli anni Dassati. Quindi i posti
di lavoro, nonostante l'urgenza, sono stati messi in secondo piano
rispetto alle divisioni dei partiti di maggioranza prima delle
elezioni: sarebbe bene in futuro evitare questo modo di procedere.
L'Assessore ci dà poi atto che lo stabilimento costerà più di sei
miliardi e quindi noi poniamo una questione di merito: come può una
delibera di Giunta impegnare sei miliardi e cento milioni rispetto
ai due miliardi e quattrocento autorizzati dal Consiglio? La
Commissione di Coordinamento l'avrà vistata? Mi sembra inoltre un
po' strano che si proceda all'appalto se poi l'appalto viene fatto
in due momenti. Voglio quindi sottolineare questo mancato rispetto
dei poteri del Consiglio da parte della Giunta. Noi riteniamo che
il Consiglio doveva essere investito della questione: infatti,
pensavamo che l'intervento della Giunta fosse stato solo un
marchingegno tecnico di fine anno per non fare andare in avanzo di
amministrazione i fondi destinati all'azienda. Adesso, dalla
risposta dell'Assessore, vediamo che invece l'impegno è stato
proprio preso dalla Giunta, e noi vogliamo sottolineare che c'è
stata una violazione delle competenze. Non si tratta infatti più di
due miliardi e duecento milioni: a questa somma bisogna aggiungere
un miliardo e mezzo, poi un altro miliardo e mezzo e... Insomma,
noi siamo contrari perché l'impegno di spesa finale è di sei
miliardi e cento noi faremo i passi che riterremo opportuni perché
ci sembra scorretto e non rispettoso delle competenze del Consiglio
procedere in questo modo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK