Consiglio Regionale della Valle d'Aosta - Oggetto del Consiglio n. 2080 del 10 giugno 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2080 del 10 giugno 1986 - Resoconto
OGGETTO N. 2080/VIII - ADEGUAMENTO DEI TASSI DI INTERESSE
PRATICATI SUGLI INTERVENTI DI CUI ALL'ART. 5 DELLA LEGGE REGIONALE
28 GIUGNO 1982, N. 16.
PRESIDENTE
: Do lettura della delibera in oggetto:
IL CONSIGLIO REGIONALE
Vista la propria delibera n. 563 in data 14.5.1984 con cui è
stato approvato il testo della Convenzione tra la R.A.V.A. e la
FINAOSTA avente ad oggetto, tra l'altro, i parametri per il calcolo
del tasso di interesse da applicare agli interventi a valere sugli
artt. 5 e 9 della L.R. 28.6.1982 n. 16;
Considerato che, con riferimento al l'ultimo biennio,
l'andamento dei tassi di riferimento determinati con decreto del
Ministro del Tesoro da applicare alle operazioni di credito
pubblico presenta delle variazioni in diminuzione;
Considerato che il tasso di interesse che regola i finanziamenti
effettuati ai sensi degli art. 5 e 9 della L.R. 1982, n. 16 viene
calcolato sulla base del tasso di riferimento in vigore per il
settore di appartenenza delle imprese beneficiarie e che
attualmente risulta pari all'8% variabile;
Ritenuta la necessità, in relazione alle variazioni delle
condizioni del tasso d'interesse praticato nel settore pubblico, di
modificare la determinazione della misura del tasso di interesse da
applicare alle operazioni di cui sopra perfezionate anteriormente
all'entrata in vigore delle condizioni previste nella precitata
Convenzione;
Considerato che l'intervento in oggetto comporterà favorevoli
effetti in ordine agli oneri finanziari a carico delle aziende
interessate con possibilità quindi di un incremento di sviluppo in
un periodo particolarmente difficile per l'economia industriale
della Regione, mortificata dalla recente chiusura degli
stabilimenti ILSSA-VIOLA di Pont-Saint-Martin:
DELIBERA
di dare mandato alla FINAOSTA S.p.A. di modificare il tasso
di interesse che regola le operazioni di finanziamento a valere
sugli artt.
5
e 9 della L.R. 28.6.82 n. 16 perfezionate
sotto forma di mutuo, locazione finanziaria o prestito
obbligazionario anteriormente alla Convenzione sottoscritta tra la
R.A.V.A. e
la
FINAOSTA in data 20.6. 1984 rep. 6758,
applicando a queste ultime un tasso di interesse variabile, sulla
base delle fluttuazioni attive e passive del tasso di riferimento,
calcolato secondo le modalità previste nella Convenzione precitata.
L'applicazione del tasso di interesse calcolato secondo i parametri
di cui sopra è subordinata al perfezionamento di idoneo
documento
o
atto dal quale risulti l'accettazione delle
variazioni apportate e avrà effetto a decorrere dalle rate, dai
canoni o dalle cedole con scadenza in data posteriore all'
1.7.1986, restando invariata ogni altra modalità di concessione del
finanziamento originariamente prevista.
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
Una delle ragioni principali che hanno
determinato l'istituzione della FINAOSTA era di fornire alle
imprese del denaro ad un tasso agevolato per investimenti ed
attività produttive. Man mano che l'attività della FINAOSTA si è
incrementata, si è perfezionato lo stesso modo di operare e si è
addivenuti ad una convenzione tra la Regione e la FINAOSTA per
quanto riguarda la gestione speciale, nel senso che il tasso di
interesse da applicare ai finanziamenti concessi è stato regolato
sulla base del 50% del tasso di riferimento. A mio avviso questa è
stata una iniziativa abbastanza positiva perché ha permesso di
avere dei tassi concorrenziali sia che il costo del denaro
scendesse, sia che il costo del denaro salisse. Nel frattempo,
però, prima che venisse fatta questa convenzione, la FINAOSTA aveva
già operato ed erano stati fatti diversi interventi sotto forma di
leasing, di mutui o di prestiti obbligazionari, ad un tasso, che
allora era fisso, del 13%. Fortunatamente in questi ultimi tempi il
costo del denaro è sceso di parecchio. Anche sui giornali si legge
che il tasso di sconto continua a scendere e lo stesso accade anche
per il tasso di riferimento, mentre i tassi praticati per i mutui
contratti prima di questa convenzione, cioè da quando è stata
istituita la FINAOSTA negli anni 1982 e 1983, sono praticamente
fermi al 13% e sono vicinissimi al costo del "prime rate" e quindi
non risultano più competitivi.
Ora, tra le aziende che hanno ottenuto questi finanziamenti, ce
ne sono alcune che hanno fatto dei grossi investimenti e che ora si
trovano nella situazione di dover pagare dei mutui ad un tasso
piuttosto elevato per le condizioni attuali. Si è pensato quindi di
modificare questi tassi, applicando alle rate che devono ancora
essere restituite gli stessi tassi previsti nella convenzione con
la FINAOSTA nel maggio del 1981. Sulle rate che saranno ancora da
restituire si applicherà, quindi, il tasso di interesse relativo al
50% del tasso di riferimento. Questa è la ragione della
presentazione di questa delibera. Naturalmente, legando questi
tassi a quello di riferimento, come stabilito nella convenzione, se
il denaro salirà, saliranno di conseguenza anche i tassi di
interesse.
PRESIDENTE
: Se nessuno chiede la parola metto in
votazione la delibera in oggetto:
ESITO DELLA VOTAZIONE
Presenti, votanti e favorevoli: 21.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK