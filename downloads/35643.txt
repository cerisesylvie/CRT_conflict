Consiglio Regionale della Valle d'Aosta - Oggetto del Consiglio n. 110 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 110 del 25 settembre 2013 - Resoconto
OGGETTO N. 110/XIV - Interrogazione: "Notizie in merito ad un
viaggio del Presidente della Regione in Estremo Oriente".
Président
- Pour la réponse, la parole au Président
Rollandin.
Rollandin (UV)
- Grazie Presidente.
Confermo che tra il 24 e il 27 agosto, accompagnato da un
funzionario dell'area marketing del Casino de la Vallée, mi sono
recato in Estremo Oriente, a Hong Kong e Macao, per incontri con le
aziende interessate a visitare la Valle d'Aosta, per esplorare
possibili collaborazioni nel settore turistico-commerciale e anche
legate ai giocatori d'azzardo. La maggioranza regionale è al
corrente. Quando queste manifestazioni daranno gli esiti che - come
speriamo - saranno nei prossimi mesi, ragguaglieremo su quelle che
sono le situazioni anche eventualmente nelle commissioni, se
richieste.
Président
- Pour la réplique, la parole au collègue
Viérin.
Viérin L. (UVP)
- Sì, Presidente, lei deve essere molto
affezionato alla Cina, e comunque all'Estremo Oriente, se durante
quest'estate, dedicata anche all'allenamento per il Tor des Géants,
ha trovato il tempo per andare a trovare i suoi amici cinesi! Ma,
al di là di questa considerazione e al di là dei rapporti
commerciali che sempre più stanno contraddistinguendo i legami tra
la Valle d'Aosta e l'Estremo Oriente, non solo l'Amministrazione,
ma anche gli imprenditori, noi prendiamo atto, attraverso questa
sua dichiarazione che, se ancora ce ne fosse bisogno, lei si occupa
direttamente della questione delle partecipate e in particolar modo
della questione del casinò.
La richiesta del fatto se fosse accompagnato dall'Amministratore
delegato era semplicemente per capire se la casa da gioco o
un'altra partecipata fosse rappresentata. Chiaramente in questo
momento potremmo anche evitare di avere un Amministratore unico se
lei si occupa direttamente di queste strategie! Ma, al di là di
questo...beh, la condivisione con la maggioranza noi la facciamo
ritrovare all'interno di una distribuzione di deleghe che,
probabilmente, ha fatto passare la delega del casinò all'Assessore
Baccega, quindi prendiamo atto che i problemi sono stati assunti e
una grande assunzione di responsabilità da parte dell'Assessore,
mentre altri dossier, forse anche diversi, più piacevoli dei
viaggi, sono stati gestiti ancora direttamente dal Presidente.
Speriamo che questi giocatori arrivino! Ieri, nel sopralluogo,
abbiamo visto tanti cinesi nelle stanze, abbiamo visto
proporzionato alle presenze che c'era una grande percentuale di
cinesi, ma non penso che siano i cinesi che lei è andato a cercare
in Cina, perché, ecco, la clientela non è dal punto di vista
tipologico, credo, quella, anzi, sono quelli che fanno scappare gli
altri giocatori... Lei è andato da solo e speriamo che sia
ritornato accompagnato, sebbene in prospettiva, da promesse di
presenze cinesi; quindi sicuramente oggi il legame con l'Estremo
Oriente si rafforza, il casinò diventa ancora più "cinese", e
accanto alle "turbine cinesi" e ai "taglieri cinesi" - cari
all'Assessore Marguerettaz, ne parleremo in questo Consiglio -,
oggi la casa da gioco cerca di attrarre questa fetta di
mercato.
Ripetiamo: non vorremmo in questo caso che i cinesi, oltre a
comprarsi negozi, a comprarsi tutto ciò che fa parte di un'attività
commerciale, si comprassero anche il casinò! Ecco, ripetiamo: noi
chiediamo conto di questo viaggio e prendiamo atto, oggi, che sono
in qualche modo delle strategie turistiche. Noi vorremmo anche che
ci fosse un rilancio da un punto di vista strategico per avere dei
giocatori non solo cinesi, ma avere un rilancio anche di un'altra
tipologia di giocatori, ma se il mercato sta andando in quella
direzione, capiamo che un viaggio probabilmente era necessario.
Al di là di queste considerazioni, per quanto riguarda il
"dossier casinò" noi auguriamo all'Assessore Baccega buon lavoro, e
ci complimentiamo con il Presidente per aver saputo sbolognare
questa delega all'Assessore, condividendo le responsabilità e
invece assumendosi, per quanto riguarda le cose positive, l'onere
di agire direttamente. Oggi, se non per tutti, almeno per lei,
parafrasando un famoso film di Bellocchio, "la Cina è vicina"!
Président
-Point 22 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK