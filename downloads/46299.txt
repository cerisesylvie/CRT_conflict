Consiglio Regionale della Valle d'Aosta - Oggetto del Consiglio n. 2757 del 27 settembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2757 del 27 settembre 2023 - Resoconto
OGGETTO N. 2757/XVI - Interrogazione: "Notizie in merito al
perfezionamento e alla trasmissione alle Commissioni consiliari
competenti del Documento di Economia e Finanza Regionale".
Bertin (Presidente) -
Punto n. 15. Risponde il Presidente
della Regione, ne ha facoltà.
Testolin (UV) -
La Consigliera chiede di sapere a che
punto è la lavorazione del DEFR e quando il documento sarà
trasmesso alle competenti Commissioni consiliari.
Come comunicato questa mattina dal Presidente del Consiglio, il
DEFR per il triennio 2024-2026 è stato approvato dalla Giunta
regionale lunedì 25 settembre scorso e trasmesso alla Presidenza
del Consiglio ieri, martedì 26 settembre.
Presidente -
Per la replica, la consigliera Minelli, ne
ha facoltà.
Minelli (PCP) -
L'interrogazione che a nome del mio
gruppo ho depositato, credo, Presidente, fosse in qualche modo
prevedibile perché proprio lei, invitandomi a ritirare la mozione
discussa in aula il 24 maggio scorso - ma presentata molto tempo
prima, ad inizio aprile, ed iscritta una prima volta ai lavori
dell'Aula il 19 aprile - mi aveva detto: "Credo che seriamente si
possa pensare di chiudere il percorso del DEFR con una
presentazione a quest'Aula entro il mese di luglio, prima della
chiusura dei lavori estivi" e noi - la collega Guichardaz è uscita
ma se lo ricorderà bene - mentre lei parlava, ci eravamo anche
dette: "A questo punto il Presidente ci chiederà di modificare
l'impegno per la trasmissione del DEFR, proporrà di scrivere 'entro
il prossimo mese di luglio'" ed eravamo pronte ad accettare,
perché, rispetto a quanto accade fin dal 2016, sarebbe stato un
passo avanti apprezzabile. Invece no, lei ha chiesto il ritiro, io
l'ho rifiutato ed è stata una decisione opportuna visto come sono
andate le cose, e quella mozione è stata votata da tutte le forze
di opposizione.
Siamo arrivati praticamente a fine settembre e fino alla
comunicazione che è giunta da poco, fino a questa decisione di
lunedì, non avevamo avuto alcuna notizia.
Adesso lei ce lo conferma, abbiamo visto che il DEFR è stato
inserito negli atti amministrativi. Non so se il deposito
dell'iniziativa abbia dato un'accelerata oppure no, ma non è una
cosa che ha importanza. Quello che è importante, e lo abbiamo detto
più volte, è che il DEFR è un fondamentale atto di programmazione
finanziaria e, da quando esiste, la nostra Regione non ha mai
rispettato l'indicazione estiva, l'indicazione di approvarlo
precedentemente al bilancio. Non è un obbligo, è un'indicazione, lo
avevamo chiarito.
Il documento è sempre arrivato all'esame del Consiglio o
contestualmente o a ridosso dell'esame del bilancio di previsione,
che è una cosa che, di fatto, vanifica una funzione specifica, cioè
definire gli indirizzi generali a cui si deve attenere la
predisposizione del bilancio.
Il deposito di quel documento a luglio a nostro avviso era il
termine ultimo per una gestione intelligente, meditata, sensata del
DEFR. Il ritardo è cresciuto significativamente ancora e si
restringe il tempo per distinguere adeguatamente tra preparazione
del DEFR e quella del bilancio di previsione.
Questo è comunque il modo di operare che abbiamo visto e di cui
siamo purtroppo testimoni su tanti documenti e su tante questioni;
vedremo se, andando avanti nel tempo, si riuscirà ad arrivare ad
approvare questo DEFR per quella che è una sua scadenza naturale e
corretta dal punto di vista delle operazioni che vanno fatte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK