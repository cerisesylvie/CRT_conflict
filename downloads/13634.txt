Consiglio Regionale della Valle d'Aosta - Oggetto del Consiglio n. 108 del 29 settembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 108 del 29 settembre 1993 - Resoconto
OGGETTO N. 108/X - Problemi concernenti la situazione di crisi
dell'edilizia abitativa. (Interpellanza).
Interpellanza - Rammentando il pesante impatto sociale
determinato dalla di­namica degli sfratti in corso di esecuzione
nella città di Aosta e nell'intera Regione;
Rilevato che la Pubblica amministrazione manifesta
sorpren­denti posizioni di inerzia sul grave problema,
i sottoscritti consiglieri regionali
interpellano
l'Assessore ai Lavori Pubblici per venire a
conoscenza:
- quali provvedimenti immediati l'Assessore intende assumere
per fronteggiare il rilascio coatto dell'abitazione da parte di
molte famiglie indigenti;
- come intende provvedere per l'impostazione e l'esecuzione
di un programma di edilizia residenziale pubblica;
- che fine hanno fatto i consistenti fondi accumulati negli
anni passati e destinati all'edilizia popolare ed
economica.
F.to: Aloisi-Lavoyer-Bich-Piccolo.
Presidente -
Ha chiesto la parola il Consigliere
Bich.
Bich (APA) -
Questo è un tema che ormai è
conosciutissimo, sia perché ne ha parlato la stampa, sia perché ha
una incidenza sociale notevole. Ed è un tema estremamente serio,
che non possiamo trasfor­mare né in forma di propaganda né in forma
di pubblicità poli­tica. Spesso si presentano interpellanze solo
perché vengono poi riprese dalla televisione, dai giornali: ai più
"simpatici" viene anche elargita l'intervista fuori dalla sede del
Consiglio; quindi il consigliere è spinto, per farsi un po' di
pubblicità, a presenta­re un bel po' di interpellanze e di atti
ispettivi del Consiglio.
Questo non è il caso. Questo problema, il problema abitativo in
generale, sta mietendo veramente delle condizioni di vita molto
pesanti soprattutto nel comprensorio di Aosta.
Sappiamo che il mercato delle locazioni è bloccato, sappiamo che
sono in corso una serie di sfratti esecutivi, quindi di rilasci
coattivi di unità di abitazioni. Sappiamo che per l'edilizia
popo­lare, quella che chiamiamo "popolare", ma che poi è una
edilizia economica e nella parte sovvenzionata e nella parte
convenzio­nata, sia le cooperative sia l'IACP hanno messo in
cantiere dei modesti programmi di fabbricazione di alloggi a
condizioni eco­nomiche. Questi programmi hanno incontrato una serie
notevo­le di difficoltà, tanto che adesso c'è una sospensione dei
lavori per alcuni piani di zona che erano stati approvati nel
Comune di Aosta. In altri comuni mi sembra invece vada avanti
meglio l'edilizia convenzionata, cioè quella delle cooperative.
Va da sè che poi con le angustie dei piani regolatori e con
l'as­senza di piani per l'edilizia economica popolare in quasi
tutti i comuni della Valle lo strumento urbanistico è bloccato;
quindi bisogna risolvere questo problema accedendo al libero
mercato, il quale comporta spese che si aggirano sui 300-350
milioni per l'acquisizione di un alloggio.
Mi domando se è possibile che la parte più debole, la parte più
sensibile a certe situazioni della popolazione soprattutto aosta­na
e dell'area aostana debba assoggettarsi a condizioni di mer­cato
che sono letteralmente iugulatorie.
Capisco bene che i poteri in ballo in queste problematiche sono
diversi: quando si parla di Pubblica amministrazione non c'è solo
la Regione, ma ci sono lo Stato, le Regioni, i Comuni, e quindi ci
deve essere un momento di coordinamento. Il momen­to di
coordinamento finora era stato tenuto dalla Regione, sia sullo
scaglionamento dei provvedimenti coattivi di sfratto, sia per
quanto riguarda l'esecuzione e l'impostazione di program­mi.
Abbiamo un settore della nostra Amministrazione che è delegato
proprio ad impostare, di concerto con i comuni, i pro­grammi di
edilizia residenziale pubblica.
Sapevamo anche che c'era un accantonamento di 30-35 miliardi per
l'esecuzione di queste opere: non sappiamo dove queste ri­sorse
siano state dislocate. Una parte minima è finita nei piani di zona
a cui mi riferivo prima, mentre sulla parte più consi­stente ho il
dubbio che questi soldi siano ritornati nell'Ammi­nistrazione
statale perché i tempi di esecuzione, i tempi di pro­gettazione e
di programmazione dell'edilizia economica sono assai ristretti e,
se le amministrazioni locali non stanno dentro questi temp, i fondi
vengono riassorbiti. Quindi i fondi c'erano, ma oggi non ci sono
più.
Chiedo all'Assessore che ci ragguagli su questi problemi che qui
vengono anche trascritti, dopo di che discuteremo.
Si dà atto che, alle ore 11,35, assume la Presidenza il
Vicepre­sidente, Viérin Marco.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Nous avons partagé en deux les
réponses. Je veux informer les conseillers concernés quant aux
décisions qui ont été adoptées par la commission des expulsions,
afin de faire face aux problèmes de manque de logements.
Cette commission s'est en effet réunie au mois d'août dernier
et, après avoir examiné la situation actuelle ainsi que les
solutions possibles, a proposé des lignes directrices qui ont été
suivies et par le Gouvernement et par la commune d'Aoste dans
l'examen des différentes situations.
Tout d'abord elle a confirmé les lignes directrices qui avaient
été antérieurement adoptées quant à:
- la non-opportunité d'un report généralisé des expulsions, afin
de ne pas pénaliser les propriétaires qui ont réellement besoin de
reprendre possession de l'immeuble. Et donc l'adoption d'une
attitude d'examen ponctuel des différentes situations, pour ne pas
généraliser le problème;
- la nécessité d'examiner avec attention la situation de chaque
foyer frappé par une mesure d'expulsion, à savoir sa condition
économique et sociale, la présence de mineurs et de personnes
âgées, en demandant, s'il y a lieu, les informations nécessaires
afin qu'une éventuelle documentation complémentaire, dans le but de
repérer les familles qui, n'ayant pas de problèmes réels, sont à
mesure de trouver un autre logement de manière autonome, soit
présentée et puisse être prise en considération par la
commission,
- la nécessité de repérer, compte tenu de l'actuelle pénurie de
logements sociaux, des structures provisoires, ce qui pourrait
permettre de relier les temps de construction de nouveaux
logements. Structures susceptibles de répondre aux besoins les plus
urgents, notamment les foyers dont les conditions économiques, ou
d'autres raisons, ne leur permettent pas de trouver un logement de
manière autonome.
A cet effet la Présidence du Gouvernement et la commune d'Aoste
sont en train de s'activer pour que des conventions spécifiques
soient conclues avec des hôtels, qui se sont déjà déclarés disposés
à accueillir temporairement des familles expulsées;
- l'opportunité de proroger les expulsions uniquement dans les
cas suivants, sous réserve de contrôles énumérés: les foyers qui
figurent au classement général pour l'attribution de logements
sociaux et qui pourront bénéficier d'un logement suite aux
prochaines mesures de construction de logements sociaux, ou foyers
présentant une déclaration d'un autre propriétaire attestant sa
disponibilité à louer à ces mêmes foyers un logement dans les deux
ou trois mois qui suivent, ou bien présentant une déclaration de
l'entreprise intéressée, quant au délai d'achèvement des travaux
dans des immeubles qui ont été achetés par des familles qui sont
aujourd'hui expulsés. Dans ces cas il est en tout cas prévu de
consulter et d'obtenir également la concertation des propriétaires,
de façon à éviter un contentieux;
- foyers auxquels un logement social a déjà été attribué et qui
attendent d'en prendre possession. Le cas échéant une prorogation
est accordée sur la base d'une déclaration de la commune d'Aoste,
relative au délai nécessaire pour que le logement soit livré;
- enfin, la nécessité d'examiner les demandes qui ont été
déposées par les familles expulsées et visant à bénéficier des
logements sociaux. A ce propos une commission spécifique examine
actuellement toutes les demandes qui ont été déposées à la Région,
à la commune d'Aoste, ou à l'IACP (environ 150), dans le but de
déterminer avant tout les foyers répondant aux conditions requises
pour bénéficier des procédures qui ont été concertées et d'établir,
ainsi, les différentes priorités dans l'examen des différents cas
qui sont soumis à son attention.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.)
- Ho particolarmente gradito la
presenta­zione di questa interpellanza, perché mi consente di
fornire qualche dato in una materia così importante come l'edilizia
re­sidenziale pubblica, in modo che si esca dalla genericità. Mi
consente altresì di delineare, sia pure in maniera molto rapida,
gli orientamenti dell'Assessorato, non ancora della Giunta, per
l'edilizia residenziale pubblica; orientamenti che richiedono
verifiche e confronti, in tempi brevi, e che naturalmente vanno
precisati ed approfonditi.
In merito alla presunta "sorprendente posizione di inerzia
dell'Amministrazione", come è detto nella interpellanza e che in
parte condivido, gli interpellanti, proprio per il ruolo di governo
che hanno avuto sino ad ieri sia alla Regione che al Comune di
Aosta, sicuramente ne sanno più di me, quindi mi aspetto un
contributo in questa sede ed in altre sedi che attiveremo per
capire le cause dei ritardi del passato.
Passando ai quesiti che sono stati posti dall'interpellanza,
oltre a quello a cui ha già risposto il Presidente, vediamo intanto
i dati. Le esecuzioni fissate già dall'Ufficiale giudiziario sono
18 per il mese di settembre, 33 per ottobre, 13 per novembre, 4 per
dicembre. Quindi entro fine anno sono previste 68 esecuzioni. A
questa cifra vanno aggiunti ancora alcuni casi da risolvere, che
derivano da rinvii effettuati nei mesi di luglio e di agosto.
Questi numeri ci dicono che siamo in presenza di una situazio­ne
certo seria, ma che a me pare eccessivo definire drammatica. In
ogni caso, una situazione che si può affrontare ribadendo due cose:
che circa il 90 percento di questi sfratti interessa in­quilini di
Aosta (è noto a tutti ed è dimostrabile che la ricerca di una
sistemazione per gli sfratti eseguiti nei vari comuni della Valle è
più facile, mentre il problema è più difficile da ri­solvere nella
città di Aosta); che una parte anche se piccola di sfrattati riesce
da sola a trovare una sistemazione diversa, mentre altri, per
difficoltà oggettive, hanno bisogno del soste­gno della Pubblica
amministrazione.
Di qui le cose che ricorda­va il Presidente, quindi gli
indirizzi assunti in agosto dalla speciale Commissione regionale
per l'emergenza abitativa. L'insieme di questi indirizzi portano a
far sì che gli sfratti ven­gono eseguiti solo in presenza di una
soluzione abitativa, anche se provvisoria.
Il punto dolente è la scarsa disponibilità di abitazioni nel
Co­mune di Aosta, per ospitare anche per brevi periodi gli
sfratta­ti. Anche a causa dei ritardi nell'esecuzione di programmi
di edilizia residenziale pubblica, di cui parlerò subito, oggi il
Co­mune di Aosta ha pochissimi alloggi che si possono utilizzare
per renderli disponibili per gli sfrattati. D'altra parte è chiaro
che le misure per affrontare le esigenze dei prossimi mesi ad
Aosta, ad esempio la convenzione con alcuni
residence
e così
via, sono misure tampone che affrontano l'emergenza, in attesa che
il mercato degli affitti si stabilizzi. Ma per attenuare e
ri­solvere questo problema, come già Bich ha sottolineato, è
ur­gente una iniziativa pubblica sia per favorire l'accesso alla
pro­prietà della casa, sia per garantire una quota di alloggi e
l'af­fitto controllato, così come è fondamentale la presenza di un
polmone consistente di edilizia residenziale pubblica, per
cal­mierare il mercato e per dare risposta alle fasce più deboli
della popolazione.
Vengo subito alle altre due domande contenute nella
interpel­lanza. Che fine hanno fatto i fondi destinati all'edilizia
resi­denziale pubblica? E' un modo diretto, che a me piace, di
porre i problemi. Però devo dire subito in maniera altrettanto
diretta che ho trovato in eredità una situazione di ritardi gravi
accu­mulatisi nel tempo, anche se non credo che la responsabilità
sia da attribuire alla Regione. I fondi di edilizia residenziale
pub­blica stanziati dallo Stato, relativi al biennio 1988-1989 e
1990-1991, non sono stati tuttora utilizzati dai comuni interessati
ed in alcuni casi non sono state poste in essere le procedure
pre­viste.
Più in dettaglio la situazione è la seguente. Per quanto
riguar­da gli IACP, biennio 1988-1989, uno stanziamento di 1.640
mi­lioni è stato localizzato nel lontano 1988 ad Aosta, ed è stato
destinato dal Comune alla ristrutturazione del quartiere Cogne
nell'ambito del terzo lotto di interventi. Però a tutt'oggi, per
difficoltà burocratiche di ogni genere, non è stato ancora
utiliz­zato. Per il biennio 1990-1991 l'intera disponibilità, che è
di 7.270 milioni, circa 45 alloggi, è stata assegnata nel 1990 al
Comune di Aosta. Il Comune ha localizzato gli interventi in due
lotti, ma a tutt'oggi l'IACP non è ancora in possesso della
con­cessione edilizia; gli uffici hanno avuto assicurazione che
tutti i problemi sono stati superati e che la concessione dovrebbe
esse­re rilasciata a giorni, consentendo quindi di dar corso agli
ap­palti.
Per quanto riguarda l'edilizia agevolata, il quadro è ancora più
nero. Tutti i fondi del biennio 1988-1989 sono stati assegnati a
cooperative di Aosta per un intervento complessivo di circa 90
alloggi. Le difficoltà del Comune nel reperire nuove aree
edifi­cabili sono state grandi. Le varie giunte che si sono
succedute hanno scelto, rifiutando la logica delle localizzazioni
episodiche, la strada di rivedere il PRG della città per
individuare nuove aree. Oggi questa scelta dovrebbe essere in
dirittura finale, il nuovo strumento urbanistico dovrebbe essere
adottato entro la fine di ottobre, stando alle dichiarazioni
pubbliche dell'Asses­sore Ferina.
Mi pare che una cosa sia chiara: o con l'adozione del nuovo PRG
si rendono rapidamente disponibili aree per le cooperati­ve, o il
rischio di revoca dei finanziamenti da parte del Ministe­ro dei
lavori pubblici diventa da un rischio una certezza, con una perdita
grave di alloggi.
Nel biennio 1990-1991 i fondi per la edilizia agevolata sono
stati assegnati ad una cooperativa di Verrès, che in questi giorni
sta ottenendo la concessione edilizia per poi avviare l'intervento
edificatorio.
Quali programmi - si chiede nella interrogazione - per
l'edilizia residenziale pubblica? Sono assolutamente d'accordo con
quanto diceva Bich, che il problema è la programmazione degli
interventi pubblici per l'edilizia residenziale.
Questa programmazione ha bisogno di una nuova legge regio­nale,
anche alla luce delle ultime normative emesse in campo nazionale
che hanno modificato le modalità di intervento dello stato,
chiedendo in sostanza alle regioni di programmare.
D'altra parte la Regione, sia in virtù dell'articolo 4 della
legge 457, sia del DPR 182 sulle norme di attuazione dello statuto,
ha piena competenza in materia di edilizia residenziale
pubbli­ca.
Alla luce di tutte queste considerazioni, come Assessore
incari­cato di questo settore, mi impegno ad avviare al più presto
una discussione sugli strumenti dell'intervento pubblico ragionando
su questa linea, che esprimo brevemente in quattro punti.
1. L'intervento regionale a favore dell'accesso alla proprietà
della prima casa credo si possa dire abbia prodotto risultati
im­portanti, forse da verificare ulteriormente in termini di
impatto economico. Ma oggi, anche a causa dei vincoli di bilancio,
alcu­ne modalità di assegnazione dei mutui devono essere riviste.
Intendo presentare alla prossima Giunta una proposta in que­sto
senso.
2. Si impone un provvedimento che finanzi la realizzazione o il
recupero di abitazioni da assegnare in locazione ad affitto
con­trollato. Molti degli sfrattati presentano la caratteristica di
non aver diritto a case popolari, di cercare case in affitto e di
non trovarle.
3. Per l'edilizia sovvenzionata è necessario che la Regione
con­cordi preventivamente le linee di programmazione con i comu­ni,
privilegiando un recupero dei centri storici e pensando poi agli
opportuni canali di finanziamento.
4. Ai sensi dell'articolo 16 della legge 179/82 dobbiamo
legifera­re ai fini di rendere operativi i piani integrati per le
aree di qualificazione urbana, compresi i centri storici.
Queste mi sembrano le cose importanti da affrontare, al di là
dell'emergenza degli sfratti. Gli uffici in passato erano stati
messi al lavoro ed io ho sollecitato la definizione di alcuni testi
che già gli uffici stavano elaborando; sono pronto al confronto sul
modo di intervenire, con la consapevolezza che mentre negli ultimi
anni è venuto meno il tradizionale intervento dello stato, non
abbiamo ancora provveduto ad una nuova legislazione e ad una
conseguente programmazione.
Presidente -
Ha chiesto la parola il Consigliere
Bich.
Bich (APA) -
Detesto il sarcasmo con cui
l'Assessore si è rivolto agli interpel­lanti come a coloro che
hanno svolto un ruolo di governo, ecce­tera. Sì, un po' di
sarcasmo, ed è paradossale, perché proprio il suo vicino di destra
ha avuto modo di sperimentare come su queste tematiche abbiamo
sempre litigato. Lei accennava a chi ha governato al Comune, alla
Regione eccetera, ed io mi ricordo che in Comune litigammo "a
sangue" per l'esecuzione dei piani di zona, qualche volta
localizzati funambolicamente, con criti­che anche appropriate da
parte dell'opposizione, ma alla fine arrivammo a costruire. Furono
costruite in dieci anni, almeno per quello che posso dire - ma non
voglio nessuna medaglia, per carità - circa 700 alloggi di edilizia
economica residenziale ad Aosta e riuscimmo non dico a tamponare
l'emergenza, ma in qualche modo a non essere strozzati dalle
condizioni di emer­genza che oggi si stanno facendo avanti. Perché
non è vero che la dinamica degli sfratti è solo quella che ha lei,
Assessore; la dinamica degli sfratti è ben più pesante. Questi sono
sfratti esecutivi, poi c'è una serie di richieste di sfratti di cui
non si co­nosce l'entità perché rientrano nel privato e che poi
possono emergere a seconda delle condizioni. Adesso con la
liberalizza­zione del mercato delle locazioni la dinamica degli
sfratti pren­de un brio folle ed arriviamo a condizioni di crescita
esponen­ziale nella curva degli sfratti esecutivi. Quindi il
problema è guardare al di là dell'atto giudiziario che mette fuori
di casa delle persone.
Per contro anche a libero mercato non abbiamo offerte locative.
Una vecchia massima di Henry Ford è:
"Diamo la possibilità a chi
non ha i soldi di comprarsi la casa"
. Però mi sembra che la
Giunta stia andando in posizione diversificata, tagliando sui mutui
per la prima casa, come lei accennava un attimo fa, As­sessore: non
è più possibile lasciare aperto questo flusso di fi­nanziamenti,
senza che, peraltro, ci sia una regolamentazione un po' più
restrittiva.
Lei, Assessore, ritira fuori il vecchio armamentario dei
recuperi dei centri storici; ma su questo siamo d'accordo tutti.
Non sia­mo d'accordo poi nella realtà, perché nel momento in cui
lei ha i fondi - e li ha - ed intende intervenire sui centri
storici per il ri­uso delle abitazioni che attualmente sono
degradate, ci accor­giamo che i costi saltano, che il riferimento
alla legge 457, il vecchio piano decennale e le leggi sulla
edilizia abitativa eco­nomica saltano altresì, perché non sta nei
costi predeterminati. Già in Valle d'Aosta i costi predeterminati
che si praticano nel resto d'Italia non sono praticabili, c'è un
aumento del 20-30 percento in più. Quindi già su questo deve
integrare la Regione, e qui mai nessuno se n'è fatto carico.
Per quanto riguarda i piani di recupero, il Comune deve
elabo­rarli, deve presentarli in accordo e di concerto con
l'Ammini­strazione regionale. Allora mi sa dire un piano di
recupero do­v'è? Un modestissimo piano di recupero per l'edilizia
economica popolare, che ricomprenda condizioni per l'impresario o
l'im­prenditore che voglia accedere a questi fondi per la
riattribu­zione degli alloggi a prezzi predeterminati. Non ce n'è
uno.
Si è tentato di farlo al Comune di Aosta, c'è un ostacolo
insor­montabile che è l'accesso alla proprietà, delle volte anche
con motivazioni più che serie. Lo strumento dell'occupazione
urgen­te dei terreni ha comportato in passato contenziosi, a cui
pur­troppo gli enti locali hanno dovuto porre fine con rifusioni
note­voli di risorse; quindi ci troviamo in una impasse
assoluta.
Lei stasera ha teorizzato il blocco dei programmi di esecuzione
dell'edilizia economica e popolare, almeno nei termini di tre anni.
Qui c'è il carissimo amico e collaboratore Borre Fedele, il quale
si ricorda benissimo che questi argomenti li avevamo af­frontati
anni ed anni fa nell'Amministrazione pubblica ed alla fine abbiamo
dovuto concludere che i piani di recupero sono costosissimi, tant'è
vero che gli unici recuperi che vanno avanti ed anche bene nei
centri storici, non solo di Aosta, ma nel resto di tutta la
Regione, sono i recuperi privati.
Resta una fascia bassa e meno protetta della popolazione, che
non ha accesso al mercato della locazione, non ha accesso alla
acquisizione della prima casa perché o è onerosissima oppure non ci
sono neppure più i meccanismi del conseguimento del denaro a basso
prezzo, quindi del mutuo agevolato; allora mi dica l'Assessore come
è possibile superare in tempi brevi queste condizioni.
La soluzione tampone dei
residence
la conosciamo anche
quella: a parte che è costosissima, lascio immaginare cosa vuol
dire far abitare in un
residence
una famiglia di tre persone
in un mono­locale con un angolo di cottura. Ed abbiamo avuto questa
ca­sistica ripetutamente praticata dall'ente locale, soprattutto ad
Aosta, ed abbiamo visto che devastazione compie nell'ambito
familiare.
Quanto meno si svolga una indagine appropriata a tappeto
sull'utilizzo che viene fatto del patrimonio abitativo ERP
(edilizia residenziale pubblica) già occupato, perché ci sono delle
famiglie che l'alloggio lo tengono per venire d'estate. Nel Comune
di Aosta facemmo fare una indagine di questo tipo, da cui risultò
che diversi alloggi erano occupati, o abusivamente, o in modo non
appropriato. In quei casi l'ente proprietario proce­deva alle
procedure di sfratto. Questo perché anche con la so­luzione tampone
è vero che al momento in cui avviene l'esecu­zione dello sfratto si
offre in tempi limitati una casa ad affitto sociale; ma, almeno per
il Comune di Aosta, non vi sono abita­zioni di questo tipo. Dopo
aver fatto il censimento nel
turn over
di queste abitazioni,
le abitazioni sono al massimo dieci e risol­vono il problema per
dieci famiglie. E le altre?
Evito di pronunciare frasi di rito:
"sono soddisfatto o non
sono soddisfatto"
. Dico solo che il problema non è affrontato;
che è difficile ed è pluridisciplinare e che la Pubblica
amministra­zione per intero è impegnata in questo.
Le chiedo, Assessore, di provocare un momento di raccordo fra le
amministrazioni terri­toriali, che sono centrali in questa
problematica della società, ma soprattutto che la Regione assuma in
se stessa, perché ne ha competenza e ne ha potenzialità,
l'iniziativa di raccogliere intorno al tavolo della trattativa
soprattutto i comuni per arri­vare eventualmente a quei vagheggiati
ed agognati piani inter­comunali di sviluppo per l'edilizia
economica e residenziale.
Se non abbiamo gli strumenti edilizi ed urbanistici, non
possiamo intervenire. Se aspettiamo i piani di recupero per i
centri sto­rici, andiamo ai tempi "storici" sul serio e non
risolviamo asso­lutamente il problema dell'abitazione neppure nelle
condizioni di tempo ragionevoli, che sono quelle di qualche anno.
Sicura­mente è così perché abbiamo sperimentato che non è possibile
fare diversamente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK