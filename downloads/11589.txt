Consiglio Regionale della Valle d'Aosta - Oggetto del Consiglio n. 4138 del 27 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4138 del 27 gennaio 1993 - Resoconto
OGGETTO N. 4138/IX Stato dei lavori del raccordo autostradale
del Gran San Bernardo
. (Interpellanza)
Interpellanza Ricordato che i lavori di costruzione del
raccordo autostradale del Gran San Bernardo dovevano essere
ultimati entro il 30 agosto 1992 e che la mancata ultimazione dei
lavori nei termini di legge ha determinato la decadenza delle
autorizzazioni;
Ricordato altresì che è dovere delle competenti autorità
assumere gli opportuni provvedimenti per impedire la prosecuzione
di un'opera priva di regolari autorizzazioni;
Rilevato che né al Consiglio regionale né alle competenti
Commissioni è stata illustrata la proposta di variante al progetto
preannunciata da molti mesi;
il sottoscritto Consigliere regionale del Gruppo Verde
Alternativo
Interpella
l'Assessore regionale ai Lavori Pubblici per sapere:
1) in che data i Sindaci dei comuni di Aosta, St. Christophe e
Quart hanno provveduto a verificare lo stato dei lavori del citato
raccordo autostradale;
2) quali esiti ha dato tale accertamento, a chi è stato
trasmesso ed in quale data;
3) quali rapporti sono intercorsi fra Regione Valle d'Aosta e
Ministero dei Lavori Pubblici in merito alla prosecuzione dei
lavori del raccordo autostradale del Gran San Bernardo ben oltre le
scadenze di legge e quali decisioni sono state assunte o si
intendono assumere;
4) quando si intende illustrare al Consiglio regionale o alla
competente Commissione consiliare la variante al progetto per
salvaguardare Plan Signayes ed evitare l'abbattimento della Casa
Faverge.
F.to: Riccarand.
Presidente
Ha chiesto d'illustrare l'interpellanza
il Consigliere Riccarand.
Riccarand (VA)
L'ultima volta che avevamo affrontato in
Consiglio, con una interpellanza, questo argomento avevamo
sollevato la questione del termine previsto dalla legge sulle
Colombiadi per la ultimazione dei lavori. Questo termine era stato
fissato inizialmente al 27 febbraio 92 e poi prorogato al 30 agosto
92.
Non essendo ultimati, come chiunque può constatare, i lavori del
raccordo del Gran San Bernardo entro tale data, decadono le
autorizzazioni che stanno alla base di questi lavori, e devono
essere rinnovate.
In questo senso avevamo chiesto un intervento dei sindaci e
della Giunta regionale, perché assumessero provvedimenti
conseguenti a questa situazione, al mancato rispetto di questo
termine dei lavori.
La Giunta ha acquisito un parere legale, ha fatto delle
riunioni, ha scelto una linea morbida nel senso di dire che la
competenza decisionale spettava al Ministro dei Lavori Pubblici,
per cui ha scaricato tutto sul Ministro dei Lavori Pubblici, gli ha
fatto pervenire il quadro della situazione, una relazione comune
per comune che riferiva sullo stato dei lavori, in modo che il
Ministro decidesse cosa fare.
Questa era la posizione, quindi una parte di questa
interpellanza è dedicata a sapere cosa è stato trasmesso da parte
delle varie amministrazioni comunali di Aosta, Saint-Christophe e
Quart, al Ministro dei Lavori Pubblici, quali trattative, quali
rapporti sono intercorsi fra la Regione Valle d'Aosta ed il
Ministero dei Lavori Pubblici, e quali decisioni sono state assunte
su questo problema di lavori che vanno avanti al di fuori della
scadenza di legge.
Voglio sottolineare che questo discorso della scadenza di legge
non è semplicemente una volontà peregrina di puntualizzare
burocraticamente un dato di un periodo che non è stato rispettato.
È invece un discorso fondamentale, perché il progetto è stato
approvato in quella forma ed è stato appaltato e si sta eseguendo
in quella forma, perché quelle opere dovevano essere concluse entro
tale data. Non essendosi verificato quello, ci troviamo in una
situazione che è del tutto fuori da ogni norma, per cui sarebbe
opportuno un intervento.
Questa è la prima parte della interpellanza, per sapere a che
punto siamo rispetto alla regolarità di quelle cose che si stanno
facendo.
L'altra questione rilevante riguarda le varianti al progetto.
Varianti che sono state richieste da tutto il Consiglio, dal comune
di Aosta, dalle comunità montane eccetera, e che riguardavano Plan
Signayes e Casa Faverge.
Su questo punto non c'è stata finora una posizione chiara da
parte della Giunta regionale; le cose sono arrivate ad un punto
tale per cui non ci può più essere ambiguità di posizioni, bisogna
dire chiaramente cosa si vuol fare e da che parte si vuole
stare.
Fin dall'inizio avevamo sempre sostenuto che il progetto degli
svincoli non andava bene, che bisognava eliminare gli svincoli a
Plan Signayes, che bisognava realizzare gli svincoli a nord della
zona della Faverge, sostanzialmente ai confini fra il comune di
Valpelline, il comune di Gignod e il comune di Aosta, più o meno
all'altezza di dove sbocca attualmente la strada che scende dalla
frazione di (?).
La SAV aveva sempre contestato questa impostazione, dicendo che
era impossibile fare gli svincoli a nord, che bisognava farli per
forza a Plan Signayes, che c'era tutta una serie di problemi. A
questo riguardo mi ricordo che anche durante le audizioni in
com-missione era stato detto che degli svincoli al massimo si
poteva eliminare un braccio, il resto però doveva rimanere
eccetera.
Poi questa posizione si è modificata, adesso sembra che gli
svincoli a Plan Signayes non si facciano più e si facciano nella
zona della Casa Faverge, però senza modificare l'uscita della
galleria e quindi comportando comunque l'abbattimento della Casa
Faverge e una interferenza pesante con tutto il gruppo di
abitazioni della zona.
Questa è la situazione. Ho visto una lettera della SAV in data
21 gennaio, indirizzata al Presidente della Giunta, all'Assessore
ai Lavori Pubblici, al Sindaco di Aosta, all'Assessore ai Lavori
Pub-blici del Comune di Aosta, in cui la SAV riferisce di aver
mandato il 12 novembre un progetto che prevede quelle variazioni,
rispetto al quale non ha avuto ulteriori informazioni.
Continua poi la SAV: "Adesso il nostro consiglio di
am-ministrazione nella riunione del 21 dicembre 92 ha dato mandato
alla presidenza della direzione generale di dar corso ai lavori
senza ulteriori indugi". Il che significa seguire questa
strada.
Non condividiamo questa impostazione, riteniamo che c'è una
soluzione diversa, alternativa, più razionale, che è quella che è
stata indicata dal comitato degli abitanti di Signayes.
Vorrei ricordare, per quanto riguarda uno spostamento più a nord
della Casa Faverge e della galleria, che questo era poi il progetto
che era stato illustrato dalla stessa SAV alla commissione, perché
la prima volta che siamo andati a fare un sopralluogo a Signayes,
l'ing. Allocco ci fece vedere un disegno in cui la galleria passava
in modo da non comportare l'abbattimento della Casa Faverge.
Poi quel disegno è scomparso, la SAV si è rimangiata tutto, ha
detto che non si poteva fare per i problemi delle frane, per i
problemi dell'assetto geologico, eccetera, con tutte le vicende che
conosciamo.
Riteniamo che invece non solo sia necessario confermare la
scelta di eliminare gli svincoli a Plan Signayes e di farli a nord,
ma che sia possibile ancora oggi confermare una impostazione che
permetta di salvaguardare la zona di Signayes e la Casa Faverge,
spostando di un centinaio di metri più a nord l'uscita dalla
galleria e i relativi svincoli.
Tutto questo si può fare, secondo noi si deve fare; non ci
sembra che da parte della Giunta regionale ci sia stata la
necessaria determinazione su queste cose.
A nostro avviso si è subito una impostazione della SAV e adesso
siamo arrivati ad un punto in cui bisogna dire cosa si vuol fare,
perché i lavori in galleria stanno procedendo e se non si
interviene adesso, successivamente nasceranno problemi di pendenze,
di variazioni di tracciati anche della galleria, per cui siamo agli
ultimi giorni per poter prendere una decisione se si vuol fare una
variante che vada nel senso delle cose richieste dagli abitanti
della zona di Signayes.
Continuiamo ad essere convinti che questa sia una soluzione
fattibile sul piano tecnico e sia la soluzione migliore da
realizzare; vorremmo sapere la Giunta a quali conclusioni è
arrivata.
Presidente
Ha chiesto di parlare l'Assessore ai
Lavori Pubblici, Vallet.
Vallet (UV)
En répondant au Conseiller Riccarand,
au mois de décembre j'avais dit que la Junte pensait procéder dans
la question de la validité des autorisations ou non sur la base des
réponses et de l'avis que M. Siniscalco avait donnés.
En ce sens les Syndics des communes d'Aoste, Quart et
Saint-Christophe ont reçu une lettre de la part de la Présidence de
la Junte, qui leur demandait de faire le point de la situation et
des travaux.
Les Administrations communales ont chargé un technicien de
rédiger ces expertises; les expertises ont été transmises au
Ministère des Travaux Publics et à la Présidence de la Junte
respectivement le 29 décembre 1992 en ce qui concerne la Commune
d'Aoste, le 31 décembre en ce qui concerne les communes de Quart et
de Saint-Christophe.
Pour ce qui concerne les détails de ces expertises, je peux
faire avoir à M. Riccarand copie de la même expertise, de laquelle
je dirai synthétiquement que l'analyse est faite sur les différents
lots et pour les mêmes on a établi le pourcentage des réalisations
par rapport à l'oeuvre entière.
Pour ce qui concerne les rapports avec le Ministère des Travaux
Publics, j'avais déjà dit que la Présidence de la Junte a envoyé au
Ministère une requête d'éclaircissement et un télégramme dans la
date du 17 novembre 1992, et qu'on n'a pas eu, à tout aujourd'hui,
des réponses en ce sens.
Nous n'avons pas retenu faire d'autres pas, étant donné que
l'avis de M. Siniscalco en ce sens est clair: la compétence pour
prendre dans ce cas des différentes déterminations est du Ministre
aux Travaux Publics, en accord avec l'Administration régionale.
Pour ce qui concerne le quatrième point de l'interpellation,
j'ai déjà demandé au Président de la III Commission de bien vouloir
prévoir au cours d'une prochaine réunion de la III Commission ce
point à l'ordre du jour; le Président m'a dit que mardi on pourra
discuter en III Commission de ce problème.
En ce temps j'ai illustré le projet aux chefs de groupe de la
commune d'Aoste, qui en avaient fait requête par le biais du
Syndic, aux Syndics de la Communauté de Montagne du Grand Combin,
qui dans le temps avait exprimé toute une série des perplexités
quant au problème de la viabilité. Donc je pense que dans la séance
de mardi on pourra examiner le problème aussi dans la commission du
Conseil.
Quel est le projet qu'on ira illustrer? On ira illustrer le
projet qui est ressorti du travail qui a été fait par la commission
technique, qui avait été formée suite à la rencontre au mois de
juillet avec les responsables de l'ANAS.
Je n'entre pas dans les détails de ce projet, étant donné qu'on
aura l'occasion de le faire dans la réunion de la Commission.
Presidente
Ha chiesto di parlare il Consigliere
Riccarand.
Riccarand (VA)
Non sono soddisfatto della risposta
dell'Assessore ai Lavori Pubblici.
Ripeto che la valutazione del nostro Gruppo è che la Giunta
regionale e l'Assessore non abbiano voluto utilizzare le
possibilità che c'erano, per costringere la SAV a modificare le sue
intenzioni, che erano non accettabili. Fin dall'inizio la SAV ha
avuto un comportamento estremamente scorretto, e la Giunta
regionale ha (soprattutto in questi ultimi mesi) gli strumenti per
costringerla a modificare le sue posizioni.
Il fatto che non sia stata rispettata la scadenza del 30 agosto
per la ultimazione dei lavori, è un'arma in mano
dell'Amministrazione che però non si vuole usare; il fatto che
abbiano presentato determinate previsioni di progetti che poi non
hanno rispettato, non lo si vuole utilizzare.
Il progetto di cui parla l'Assessore è un progetto che il
comitato degli abitanti della zona di Signayes non ha accettato,
che non condivide, su cui dà una valutazione negativa.
Nello stesso tempo non si sono mai messe in atto le procedure
necessarie per verificare la possibile realizzazione della
alternativa che proponevano, perché era una alternativa che doveva
essere studiata tecnicamente fino in fondo, però questo non lo si è
voluto fare.
Vedremo in commissione la settimana prossima che tipo di
progetto verrà presentato e che tipo di argomentazioni verranno
svolte, però preannuncio che se il progetto è quello della SAV del
novembre scorso, da parte nostra il giudizio non può che essere
negativo.
Mi auguro che questa inchiesta che è stata aperta a livello
nazionale sull'ANAS e che coinvolge anche tutto il filone delle
opere che hanno attinenza con le Colombiadi, dedichi un momento di
attenzione a questa nostra vicenda valdostana.
Questa è una cosa che riguarda il modo di operare proprio della
SAV, il modo in cui è stata impostata questa cosa, il fatto che è
inaccettabile che si utilizzino dei pretesti, come quello
rappresentato dalle Colombiadi di Genova per farsi approvare
un'opera che si sa fin dall'inizio che non potrà mai essere
realizzata in tempo per quel tipo di scadenza.
Questo è un reato di tipo penale, con un nome preciso: falso
ideologico; spero che chi ha delle responsabilità su questa vicenda
sia chiamato a risponderne proprio nell'ambito di questa inchiesta,
che si sta sviluppando in diverse procure e che credo riguardi
direttamente anche la nostra Regione.
Presidente
Si conclude la seduta mattutina. Il
Consiglio è riconvocato per oggi pomeriggio alle 16.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK