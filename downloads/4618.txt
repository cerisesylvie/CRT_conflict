Consiglio Regionale della Valle d'Aosta - Oggetto del Consiglio n. 316 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 316 del 10 giugno 1982 - Resoconto
OGGETTO N. 316/VII - SVILUPPI DELLA SITUAZIONE AZIENDALE
DELLA FORTUNA WEST E DELLA SIV DI ARNAD.- (Interpellanza).
PRESIDENTE:
Do lettura dell'interpellanza presentata dai
Consiglieri Cout, Tonino e Carral
INTERPELLANZA
ESSENDO trascorsi ormai alcuni mesi dalla data in cui la
Giunta regionale si era impegnata a portare all'esame del Consiglio
precisi elementi di valutazione ed eventuali proposte per la
soluzione delle crisi aziendali della Fortuna West e della SIV di
Arnad;
CONSIDERATO che pubbliche dichiarazioni di esponenti della
Giunta hanno lasciato intravedere possibili sbocchi per i livelli
di occupazione e per il futuro produttivo delle predette
aziende;
i sottoscritti Consiglieri regionali
INTERPELLANO
La Giunta regionale per conoscere gli sviluppi della
situazione delle due aziende e per avere inoltre notizie relative
alle spettanze dei lavoratori
(arretrati, Liquidazioni, indennità di cassa
integrazione....).
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Le notizie relative alla Fortuna West
ed alla SIV di Arnad le abbiamo apprese a spezzettoni dai giornali.
Siccome la Giunta si era presa l'impegno alcuni mesi fa di portare
all'esame del Consiglio eventuali piani e valutazioni, anche
forniti dalle aziende, chiediamo in questa interpellanza che queste
notizie vengano portate in Consiglio, per avere un quadro preciso
della situazione.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
E' difficile portare delle notizie
quando non ci sono. Per quanto riguarda la Fortuna West, d'intesa
con l'azionista, abbiamo fatto fare una verifica contabile che è
adesso terminata. Stiamo spingendo il Sig. Grecchi a depositare i
libri in tribunale perché ci interessa che fallisca il più in
fretta possibile, in modo da avere di nuovo lo stabilimento. Di
questo ne abbiamo già parlato con il giudice in questione, per
ripetere una di quelle operazioni di stasi del fallimento, e poter
intervenire subito per garantire almeno parzialmente i livelli
occupazionali.
La notizia che darò adesso non è ancora sicura al 100% ma solo
al 96%: la SIV dovrebbe essere ripresa dal gruppo
Zucchi-Bassetti-Artom e dal 21.6 al 1.7 entreranno in fabbrica le
prime 65 persone per fare le prove di lavoro. Nell'autunno
l'accordo dovrebbe essere completo, in modo che tutta la produzione
della SIV sia impiegata nelle altre produzioni (tovaglie,
biancheria, ecc.). L'operazione sembra ben avviata, dovrei avere
nei prossimi giorni l'incontro decisivo su queste questioni,
tuttavia potrebbe ancora avvenire che tutto questo lavorio sfoci,
come è già accaduto una volta nel caso della SIV, sul nulla di
fatto dell'ultimo momento.
La situazione del tessile - non è che debba illustrarvela - è
gravissima; sembra che la GEPI abbia richiesto la non lieve somma
di 100 miliardi, sennò si parla di qualcosa come 30.000
licenziamenti, perché dovrebbero chiudere un certo numero di
aziende. Mi sia permesso dire che se chiudono quelle, noi qui
avremmo molti meno problemi.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Vorrei dire che mi dichiaro
parzialmente soddisfatto, nel senso che è opportuno che questa
possibile soluzione della SIV, nel momento in cui sia sicura al
100%, sia fatta conoscere nei suoi termini più complessivi, in modo
da poterne dare un giudizio.
Per la Fortuna West il quadro è sempre più desolante; non ho
sentito parlare di soluzioni successive al fallimento, per cui
probabilmente quella della Fortuna West è una vicenda che avrà
ancora dei tempi abbastanza lunghi e questo ci preoccupa.
Sul complesso di questi temi è opportuno che non appena ci sono
delle novità, la Giunta informi esaurientemente il Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK