Consiglio Regionale della Valle d'Aosta - Oggetto del Consiglio n. 2804 del 22 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2804 del 22 novembre 1991 - Resoconto
OGGETTO N. 2804/IX Approvazione di perizia suppletiva e di
nuovi prezzi per i lavori di costruzione della strada dei vigneti
nei comuni di Donnas e Pont-Saint-Martin (Tronco di completamento)
- Approvazione ed impegno di spesa.
Presidente
Do lettura del testo della
delibera:
Deliberazione Il Consiglio
delibera
1) di approvare la perizia suppletiva allegata relativa
all'esecuzione di nuovi e maggiori lavori occorrenti per il
completamento dei lavori di costruzione della strada dei vigneti
nei Comuni di Donnas e Pont-Saint-Martin (tronco di completamento)
per un importo di spesa previsto in L. 307.956.425= al netto del
ribasso d'asta (I.V.A. esclusa);
2) di affidare l'esecuzione dei lavori di cui sopra all'impresa
Lis s.r.l. d Serravalle Sesia (VC), alle condizioni e prezzi già
praticati per l'esecuzione dei lavori principali per un importo di
spesa di L 366.468.145. (I.V.A. compresa) al netto del ribasso
d'asta del 31,06%;
3) di approvare ed impegnare la suddetta sposa di L.
366.468.145=
(tre-centosessantaseimilioniquattrocentosessantottomilacinquecentoquarantacinque)
con imputazione al Capitolo 41760 del bilancio di previsione della
Regione per l'am 1991 che presenta la necessaria disponibilità
(Spese per opere di miglioramento fondiario);
4) di stabilire per l'esecuzione dei lavori di cui sopra un
aumento di tempo utile di 50 giorni consecutivi;
5) di stabilire che le modalità di liquidazione siano le stesse
dell'appalto principale;
6) di approvare i sottoelencati nuovi prezzi unitari, in base ai
quali, sotto deduzione del pattuito ribasso d'asta del 31,06 per
cento saranno pagate le opere non previste nell'elenco prezzi dei
lavori di cui all'oggetto.
Presidente
Ha chiesto di parlare l'Assessore
all'Agricoltura, Forestazione e Risorse Naturali Lanièce, ne ha
facoltà.
Lanièce (DC)
Oltre a quanto già illustrato nella proposta,
vorrei solo esplicitare alcuni lavori che vengono eseguiti e che
sono l'oggetto di questa perizia suppletiva. Siccome stiamo
predisponendo l'impianto di irrigazione in zona, si è ritenuto
opportuno di far posizionare la tubazione nella strada dei vigneti
prima di ultimare il fondo della stessa.
Pertanto abbiamo affidato, con i prezzi previsti dalla
progettazione dell'impianto di irrigazione e con i ribassa d'asta
già previsti nell'appalto precedente, la posa in opera di questi
tubi da parte della ditta che sta lavorando in loco.
Un altro lavoro per il quale si è proceduto alla perizia,
riguarda l'operazione di messa in sicurezza di alcuni blocchi
rocciosi, che potrebbero in seguito allo scavo provocare distacchi
e rotolamento verso il pendio sottostante.
Questi sono i due interventi più costosi di questa perizia
suppletiva.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
E' possibile sapere quanto è
costata finora questa strada?
Presidente
Ha chiesto di parlare l'Assessore
all'Agricoltura, Forestazione e Risorse Naturali Lanièce, ne ha
facoltà.
Lanièce (DC)
Potrei rispondere a memoria, però non
ritengo che sia giusto; mi informo con gli uffici e farò sapere al
Consigliere Riccarand in mattinata o nel primo pomeriggio l'importo
globale a tuttora speso.
Presidente
Pongo in votazione la delibera in
oggetto:
Esito della votazione
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK