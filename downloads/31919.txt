Consiglio Regionale della Valle d'Aosta - Oggetto del Consiglio n. 788 del 7 ottobre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ALPINISMO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 788 del 7 ottobre 2009 - Resoconto
OGGETTO N. 788/XIII - Disegno di legge: "Modificazioni alla
legge regionale 7 marzo 1997, n. 7 (Disciplina della professione di
guida e di aspirante guida alpina in Valle d'Aosta)".
Articolo 1
(Sostituzione dell'articolo 2)
1. L'articolo 2 della legge regionale 7 marzo 1997, n. 7
(Disciplina della professione di guida alpina e di aspirante guida
alpina), è sostituito dal seguente:
"Articolo 2
(Oggetto della professione di guida alpina)
1. È guida alpina chi esercita professionalmente, anche in
maniera non continuativa ed esclusiva, le seguenti
attività:
a) accompagnamento di persone in escursioni e in ascensioni
in ambiente di montagna;
b) accompagnamento di persone in escursioni sciistiche,
sci-alpinistiche e in itinerari eli-escursionistici;
c) insegnamento delle tecniche dell'alpinismo,
dell'arrampicata su roccia, ghiaccio o struttura artificiale, dello
sci-alpinismo e dello sci fuori pista, con esclusione delle
tecniche sciistiche su piste di discesa e di fondo;
d) allenamento alla pratica anche competitiva delle attività
di cui alle lettere a), b) e c).
2. Lo svolgimento a titolo professionale delle attività di
cui al comma 1, su qualsiasi terreno e senza limiti di difficoltà
e, per le escursioni sciistiche, fuori delle stazioni sciistiche
attrezzate o delle piste di discesa o di fondo, e comunque laddove
possa essere necessario l'uso di tecniche ed attrezzature
alpinistiche, è riservato alle guide alpine iscritte all'albo
professionale regionale di cui all'articolo 6, fatto salvo quanto
disposto dall'articolo 2bis e dalla normativa regionale vigente in
materia di esercizio della professione di maestro di sci e di guida
escursionistica naturalistica.".
Articolo 2
(Inserimento dell'articolo 2bis)
1. Dopo l'articolo 2 della l.r. 7/1997, come sostituito
dall'articolo 1, è inserito il seguente:
"Articolo 2bis
(Gradi della professione)
1. La professione di guida alpina si articola in due
gradi:
a) aspirante guida alpina;
b) guida alpina-maestro di alpinismo.
2. L'aspirante guida alpina deve conseguire il grado di guida
alpina-maestro di alpinismo entro il decimo anno successivo
all'abilitazione tecnica all'esercizio della professione come
aspirante guida alpina. In mancanza, decade di diritto
dall'iscrizione all'albo professionale regionale di cui
all'articolo 6.
3. L'aspirante guida alpina può svolgere le attività di cui
all'articolo 2, comma 1, con esclusione di quelle di maggiore
impegno, come definite con deliberazione dalla Giunta regionale su
proposta dell'Unione Valdostana Guide di Alta Montagna (UVGAM), che
possono essere svolte dall'aspirante guida alpina solo nell'ambito
di un gruppo organizzato e condotto da una guida alpina-maestro di
alpinismo.".
Articolo 3
(Sostituzione dell'articolo 3)
1. L'articolo 3 della l.r. 7/1997 è sostituito dal
seguente:
"Articolo 3
(Specializzazioni)
1. Le guide alpine possono conseguire, a seguito della
frequenza di appositi corsi di formazione teorico-pratici e del
superamento dei relativi esami organizzati dall'UVGAM o dal
Collegio nazionale delle guide alpine-maestri di alpinismo e degli
aspiranti guida, le seguenti specializzazioni:
a) il torrentismo sportivo, consistente nell'accompagnamento
di persone lungo itinerari interessati dalla presenza di torrenti,
forre, orridi e simili, per affrontare i quali è necessario l'uso
di tecniche e di attrezzature alpinistiche, nonché l'insegnamento
delle relative tecniche;
b) le altre specializzazioni, come definite dall'articolo 10
della legge 2 gennaio 1989, n. 6 (Ordinamento della professione di
guida alpina).
2. L'esercizio delle attività di cui al comma 1 è riservato
alle guide alpine che hanno conseguito la relativa specializzazione
ai sensi del presente articolo.".
Articolo 4
(Inserimento dell'articolo 3bis)
1. Dopo l'articolo 3 della l.r. 7/1997, come sostituito
dall'articolo 3, è inserito il seguente:
"Articolo 3bis
(Doveri della guida alpina)
1. Le guide alpine iscritte all'albo professionale regionale
di cui all'articolo 6 sono tenute ad esercitare la professione con
dignità e correttezza, conformemente alle norme della deontologia
professionale. In caso di infortuni in montagna o, comunque, di
pericolo per alpinisti, escursionisti o sciatori, esse sono tenute
a prestare la loro opera individualmente o nell'ambito delle
operazioni di soccorso, compatibilmente con il dovere di mantenere
le condizioni di massima sicurezza per i propri clienti.
2. Nello svolgimento della professione, le guide alpine
devono tenere un comportamento improntato alla tutela
dell'ambiente, della flora e della fauna, nonché al rispetto delle
comunità che vivono e operano in montagna.
3. Le società locali di guide alpine e gli iscritti all'albo
professionale regionale di cui all'articolo 6 sono tenuti a
segnalare all'UVGAM eventuali situazioni di esercizio abusivo o
irregolare della professione.".
Articolo 5
(Inserimento dell'articolo 3ter)
1. Dopo l'articolo 3bis della l.r. 7/1997, come introdotto
dall'articolo 4, è inserito il seguente:
"Articolo 3ter
(Divisa professionale)
1. Le guide alpine iscritte all'albo professionale regionale
di cui all'articolo 6 devono adottare, nello svolgimento della loro
attività, la divisa professionale ufficiale individuata
dall'UVGAM.".
Articolo 6
(Sostituzione dell'articolo 4)
1. L'articolo 4 della l.r. 7/1997 è sostituito dal
seguente:
"Articolo 4
(Esercizio stabile della professione)
1. È considerato esercizio stabile della professione
l'attività svolta dalla guida alpina che offre stabilmente le
proprie prestazioni nel territorio regionale.
2. L'esercizio stabile della professione di guida alpina è
subordinato all'iscrizione all'albo professionale regionale di cui
all'articolo 6.
3. L'iscrizione all'albo professionale regionale di guide
alpine in possesso di titoli professionali rilasciati da altri
Stati membri dell'Unione europea è subordinata al riconoscimento
della qualifica professionale, nel rispetto di quanto previsto
dalle disposizioni del titolo III del decreto legislativo 9
novembre 2007, n. 206 (Attuazione della direttiva 2005/36/CE
relativa al riconoscimento delle qualifiche professionali, nonché
della direttiva 2006/100/CE che adegua determinate direttive sulla
libera circolazione delle persone a seguito dell'adesione di
Bulgaria e Romania).
4. L'esercizio stabile della professione può essere
svolto:
a) in forma individuale;
b) nell'ambito di una società locale ai sensi dell'articolo
19;
c) nell'ambito di associazioni o enti costituiti ai sensi
dell'articolo 19bis.".
Articolo 7
(Sostituzione dell'articolo 5)
1. L'articolo 5 della l.r. 7/1997 è sostituito dal
seguente:
"Articolo 5
(Libera prestazione di servizi)
1. L'esercizio occasionale nel territorio regionale della
professione di guida alpina in regime di libera prestazione di
servizi da parte di soggetti stabiliti in altri Stati dell'Unione
europea è effettuato nel rispetto di quanto previsto dalle
disposizioni del titolo II del d.lgs. 206/2007.".
Articolo 8
(Modificazioni all'articolo 6)
1. Il comma 3 dell'articolo 6 della l.r. 7/1997 è sostituito
dal seguente:
"3. L'iscrizione all'albo ha efficacia triennale ed è
rinnovata previa verifica, a cura dell'UVGAM, della permanenza dei
requisiti di cui all'articolo 7, comma 1, lettere c), e), e h). Il
rinnovo è altresì subordinato all'adempimento dell'obbligo di
aggiornamento professionale di cui all'articolo 12.".
2. Dopo il comma 3 dell'articolo 6 della l.r. 7/1997, come
sostituito dal comma 1, è aggiunto il seguente:
"3bis. È ammesso il trasferimento su domanda della guida
alpina iscritta all'albo di un'altra Regione o Provincia autonoma
all'albo professionale regionale, previa verifica, a cura
dell'UVGAM, dei requisiti di cui all'articolo 7, comma 1, lettere
g) e h).".
3. Dopo il comma 3bis dell'articolo 6 della l.r. 7/1997,
inserito dal comma 2, è aggiunto il seguente:
"3ter. È ammessa, nel caso in cui la guida alpina intenda
esercitare stabilmente la professione nel territorio di più
regioni, l'iscrizione in più di un albo, previa verifica, a cura
dell'UVGAM, dei requisiti di cui all'articolo 7, comma 1, lettere
g) e h).".
Articolo 9
(Sostituzione dell'articolo 7)
1. L'articolo 7 della l.r. 7/1997 è sostituito dal
seguente:
"Articolo 7
(Iscrizione all'albo professionale regionale)
1. Sono iscritti all'albo professionale regionale i soggetti
che ne fanno richiesta all'UVGAM e che sono in possesso dei
seguenti requisiti:
a) cittadinanza italiana o di altro Stato membro dell'Unione
europea oppure cittadinanza di Stati non appartenenti all'Unione
europea, se soggetto regolarmente soggiornante nel territorio dello
Stato;
b) età minima di 18 anni;
c) non aver subito condanne a pene restrittive della libertà
personale superiori a tre anni per delitto non colposo, non aver
subito condanne per delitto contro la moralità pubblica e il buon
costume, non essere dichiarato delinquente abituale, professionale
o per tendenza e non essere sottoposto a misure di sorveglianza
speciale o a misure di sicurezza personale e non aver subito
condanne che comportano l'interdizione dall'esercizio della
professione, salvo che il reato sia estinto o sia intervenuta la
riabilitazione;
d) possesso di diploma di scuola secondaria di primo grado o
titolo di studio equipollente conseguito all'estero e riconosciuto
ai sensi di legge;
e) idoneità psicofisica all'esercizio della professione,
certificata da un medico di sanità pubblica in data non anteriore a
tre mesi dalla data della richiesta;
f) abilitazione tecnica conseguita ai sensi dell'articolo 11
o possesso di titolo di abilitazione tecnica riconosciuto
dall'Union internationale des associations de guides de montagne
(UIAGM) o ai sensi dell'articolo 4, comma 3;
g) conoscenza della lingua italiana e di una lingua di uno
Stato membro dell'Unione europea, da accertarsi mediante specifica
prova d'esame;
h) copertura assicurativa mediante polizza di responsabilità
civile verso i terzi derivante dallo svolgimento dell'attività,
stipulata per somme non inferiori a quelle stabilite
dall'UVGAM.
2. Per i cittadini appartenenti ad altri Stati membri
dell'Unione europea, il possesso dei requisiti di cui al comma 1,
lettere c) ed e), è comprovato da idonee certificazioni rilasciate
dalle autorità competenti dello Stato di origine o di
provenienza.".
Articolo 10
(Sostituzione dell'articolo 9)
1. L'articolo 9 della l.r. 7/1997 è sostituito dal
seguente:
"Articolo 9
(Sospensione e cancellazione dall'albo professionale
regionale)
1. Le guide alpine che hanno perduto uno dei requisiti di cui
all'articolo 7, comma 1, lettere c), e) e h), o che non siano in
regola con l'assolvimento dell'obbligo di aggiornamento
professionale di cui all'articolo 12 sono sospese dall'albo
professionale regionale, fino al riacquisto del requisito o dei
requisiti mancanti. La durata della sospensione non può comunque
eccedere i tre anni, trascorsi i quali l'UVGAM procede d'ufficio
alla cancellazione dell'interessato dall'albo.
2. In caso di cessata attività per anzianità, le guide alpine
possono essere iscritte, su richiesta, in una sezione separata
dell'albo, fermo restando il divieto dell'esercizio della
professione.".
Articolo 11
(Abrogazione dell'articolo 10)
1. L'articolo 10 della l.r. 7/1997 è abrogato.
Articolo 12
(Sostituzione dell'articolo 11)
1. L'articolo 11 della l.r. 7/1997 è sostituito dal
seguente:
"Articolo 11
(Abilitazione tecnica all'esercizio della
professione)
1. L'abilitazione tecnica all'esercizio della professione si
consegue mediante il superamento dei test tecnico-attitudinali, la
frequenza degli appositi corsi teorico-pratici e il superamento dei
relativi esami, organizzati dall'UVGAM.
2. L'ammissione ai test tecnico-attitudinali, ai corsi
teorico-pratici e ai successivi esami è subordinata al possesso dei
requisiti di cui all'articolo 7, comma 1, lettere a), b), c), d) ed
e). Nel caso di corsi per guida alpina-maestro di alpinismo è
altresì richiesto l'effettivo esercizio della professione nel grado
di aspirante guida alpina per un periodo non inferiore a due
anni.
3. Le attività di insegnamento pratico in occasione dei corsi
sono svolte da istruttori tecnici qualificati ai sensi
dell'articolo 18 o dell'articolo 7, comma 8, della l.
6/1989.".
Articolo 13
(Modificazioni all'articolo 12)
1. Il comma 2 dell'articolo 12 della l.r. 7/1997 è sostituito
dal seguente:
"2. Nel caso di impossibilità di frequenza entro il termine
del triennio per causa di forza maggiore, la guida alpina è tenuta
a frequentare il corso di aggiornamento immediatamente successivo e
la relativa iscrizione all'albo professionale regionale è prorogata
per un periodo massimo di due anni.".
2. Al comma 3 dell'articolo 12 della l.r. 7/1997, le parole:
"di guida alpina" sono sostituite dalle seguenti: "nel grado di
guida alpina-maestro di alpinismo".
Articolo 14
(Modificazioni all'articolo 13)
1. Al comma 2 dell'articolo 13 della l.r. 7/1997, le parole:
"autorizzate a norma dell'art. 19" sono soppresse.
2. Il comma 5 dell'articolo 13 della l.r. 7/1997 è
abrogato.
Articolo 15
(Modificazioni all'articolo 14)
1. Il comma 1 dell'articolo 14 della l.r. 7/1997 è sostituito
dal seguente:
"1. Le tariffe per le prestazioni professionali delle guide
alpine sono stabilite dall'UVGAM e comunicate alla struttura
regionale competente in materia di formazione delle professioni
turistiche che ne dispone la pubblicazione nel Bollettino ufficiale
della Regione.".
2. Il comma 2 dell'articolo 14 della l.r. 7/1997 è
abrogato.
Articolo 16
(Sostituzione dell'articolo 15)
1. L'articolo 15 della l.r. 7/1997 è sostituito dal
seguente:
"Articolo 15
(Sanzioni)
1. Salvo che il fatto costituisca reato, l'esercizio abusivo
della professione di guida alpina è punito con la sanzione
amministrativa del pagamento di una somma di denaro da euro 500 a
euro 1.500. In caso di recidiva, la somma minima e quella massima
sono raddoppiate.
2. L'irregolare esercizio della professione di guida alpina
comporta:
a) la sanzione amministrativa del pagamento di una somma di
denaro da euro 500 a euro 2.000, in caso di inosservanza delle
disposizioni di cui all'articolo 13, commi 3 e 4;
b) la sanzione amministrativa del pagamento di una somma di
denaro da euro 100 a euro 1.000, per ogni altra violazione delle
disposizioni di cui alla presente legge.
3. Per l'applicazione delle sanzioni amministrative di cui ai
commi 1 e 2 si osservano le disposizioni di cui alla legge 24
novembre 1981, n. 689 (Modifiche al sistema penale).".
Articolo 17
(Modificazioni all'articolo 17)
1. La lettera b) del comma 1 dell'articolo 17 della l.r.
7/1997 è sostituita dalla seguente:
"b) provvedere alla preparazione tecnica, culturale e
professionale delle guide alpine organizzando, per conto e d'intesa
con la Regione, anche in collaborazione con il Collegio nazionale
delle guide alpine-maestri di alpinismo e degli aspiranti guida o
con altri collegi regionali di cui all'articolo 13 della l. 6/1989,
i corsi e gli esami per l'accertamento dell'idoneità tecnica
all'esercizio della professione, i corsi di aggiornamento
professionale, i corsi per istruttori, nonché i corsi per il
conseguimento delle specializzazioni;".
2. La lettera g) del comma 1 dell'articolo 17 della l.r.
7/1997 è sostituita dalla seguente:
"g) formulare, su richiesta degli enti pubblici interessati,
pareri su questioni riguardanti l'ordinamento della professione di
guida alpina, nonché su aspetti concernenti interventi a rifugi
alpini, sentieri e percorsi alpini e altre opere di pubblico
interesse;".
3. Dopo la lettera i) del comma 1 dell'articolo 17 della l.r.
7/1997, è aggiunta la seguente:
"ibis) provvedere ad individuare gli elementi base delle
polizze di responsabilità civile verso i terzi derivanti dallo
svolgimento dell'attività professionale;".
4. Dopo la lettera ibis) del comma 1 dell'articolo 17 della
l.r. 7/1997, introdotta dal comma 3, è aggiunta la
seguente:
"iter) verificare l'adeguatezza delle polizze di
responsabilità civile verso i terzi di cui agli articoli 19, comma
5, 19bis, comma 2, e 20, comma 2, lettera cbis), derivanti dallo
svolgimento dell'attività.".
Articolo 18
(Sostituzione dell'articolo 18)
1. L'articolo 18 della l.r. 7/1997 è sostituito dal
seguente:
"Articolo 18
(Corsi per istruttori)
1. L'UVGAM può organizzare, d'intesa con la struttura
regionale competente in materia di formazione delle professioni
turistiche, i corsi teorico-pratici e i relativi esami per il
rilascio della qualifica di istruttore tecnico, in conformità ai
programmi stabiliti dal Collegio nazionale delle guide
alpine-maestri di alpinismo e degli aspiranti guida.
2. Ai corsi sono ammesse le sole guide alpine-maestri di
alpinismo che hanno esercitato la professione per un periodo non
inferiore a due anni.
3. Le attività di insegnamento pratico nei corsi sono svolte
da istruttori tecnici.".
Articolo 19
(Sostituzione dell'articolo 19)
1. L'articolo 19 della l.r. 7/1997 è sostituito dal
seguente:
"Articolo 19
(Società locali)
1. Le società locali organizzano e coordinano il lavoro delle
guide alpine ad esse aderenti, in funzione delle esigenze della
zona in cui operano.
2. Le società locali esistenti nel territorio regionale
svolgono in particolare i seguenti compiti:
a) collaborare con l'UVGAM nello svolgimento dei compiti di
cui all'articolo 17, comma 1, lettere c), d), e) e g), riguardanti
la zona di competenza;
b) collaborare con gli enti turistici locali, con i Comuni e
con la Regione per l'organizzazione di manifestazioni sportive e,
in generale, di iniziative volte alla promozione della zona di
competenza;
c) collaborare con l'UVGAM ai fini della classificazione
delle ascensioni effettuabili nella zona di competenza;
d) collaborare con l'UVGAM ai fini della chiodatura e
manutenzione delle falesie di mezza montagna nella zona di
competenza.
3. Possono aderire ad una società locale le guide alpine
esercenti stabilmente nella zona di competenza, iscritte all'albo
professionale regionale e che ne accettino lo statuto e i
regolamenti. Possono inoltre aderire anche le guide alpine invalide
o le guide alpine che hanno cessato l'attività e risultano iscritte
nella sezione speciale dell'albo di cui all'articolo 9, comma 2,
residenti in uno dei comuni compresi nella zona di competenza della
società locale e che ne accettino lo statuto e i
regolamenti.
4. Lo statuto delle società locali individua i comuni
compresi nella zona di competenza.
5. Le società locali devono disporre di copertura
assicurativa mediante polizza di responsabilità civile verso i
terzi derivante dallo svolgimento dell'attività, stipulata per
somme non inferiori a quelle stabilite dall'UVGAM.".
Articolo 20
(Inserimento dell'articolo 19bis)
1. Dopo l'articolo 19 della l.r. 7/1997, come sostituito
dall'articolo 19, è inserito il seguente:
"Articolo 19bis
(Esercizio stabile della professione in forma
organizzata)
1. Le guide alpine iscritte all'albo professionale regionale
che non fanno parte di una società locale possono esercitare la
professione anche nell'ambito di associazioni o altri enti
costituiti per organizzare e coordinare il lavoro degli aderenti,
in funzione di una più efficiente offerta dei servizi alla
clientela.
2. L'esercizio della professione nelle forme di cui al comma
1 è subordinato a copertura assicurativa mediante polizza di
responsabilità civile verso i terzi derivante dallo svolgimento
dell'attività, stipulata per somme non inferiori a quelle stabilite
dall'UVGAM.
3. È fatto divieto alle associazioni ed enti di cui al
presente articolo di assumere la denominazione di società
locale.".
Articolo 21
(Modificazioni all'articolo 20)
1. Alla rubrica e al comma 1 dell'articolo 20 della l.r.
7/1997, dopo le parole: "scuole di alpinismo" sono inserite le
seguenti: "e sci-alpinismo".
2. Alla lettera b) del comma 2 dell'articolo 20 della l.r.
7/1997, le parole: "a quello delle guide alpine" sono sostituite
dalle seguenti: "a quello delle guide alpine-maestri di
alpinismo".
3. Alla lettera c) del comma 2 dell'articolo 20 della l.r.
7/1997, le parole: "guida alpina" sono sostituite dalle seguenti:
"guida alpina-maestro di alpinismo".
4. Dopo la lettera c) del comma 2 dell'articolo 20 della l.r.
7/1997, come modificata dal comma 3, è aggiunta la
seguente:
"cbis) la scuola dispone di copertura assicurativa mediante
polizza di responsabilità civile verso i terzi derivante dallo
svolgimento dell'attività, stipulata per somme non inferiori a
quelle stabilite dall'UVGAM.".
Articolo 22
(Modificazioni all'articolo 26)
1. All'ultimo periodo della lettera a) del comma 1
dell'articolo 26 della l.r. 7/1997, le parole: "approvati dalla
struttura regionale competente in materia di turismo" sono
sostituite dalle seguenti: "verificati dalla struttura regionale
competente in materia di formazione delle professioni
turistiche".
2. La lettera b) del comma 1 dell'articolo 26 della l.r.
7/1997 è sostituita dalla seguente:
"b) concede all'UVGAM, sulla base di un preventivo di spesa
verificato dalla struttura regionale competente in materia di
formazione delle professioni turistiche, un contributo per
l'organizzazione ed attuazione dei corsi ed esami per istruttori,
nonché per l'organizzazione dei relativi corsi di aggiornamento. Il
contributo è liquidato ad attività conclusa e non può comunque
essere superiore al disavanzo finanziario risultante dai rendiconti
presentati alla struttura regionale competente in materia di
formazione delle professioni turistiche e dalla stessa
verificati;".
3. Alla lettera c) del comma 1 dell'articolo 26 della l.r.
7/1997, le parole: "approvato dalla struttura regionale competente
in materia di turismo" sono sostituite dalle seguenti: "verificato
dalla struttura regionale competente in materia di formazione delle
professioni turistiche".
4. Alla lettera d) del comma 1 dell'articolo 26 della l.r.
7/1997, le parole: "approvate dalla struttura regionale competente
in materia di turismo" sono sostituite dalle seguenti: "verificate
dalla struttura regionale competente in materia di formazione delle
professioni turistiche".
5. Al comma 2 dell'articolo 26 della l.r. 7/1997, le parole:
"struttura regionale competente in materia di turismo" sono
sostituite dalle seguenti: "struttura regionale competente in
materia di formazione delle professioni turistiche".
Articolo 23
(Disposizioni di coordinamento)
1. Alla l.r. 7/1997 sono apportate le seguenti
modificazioni:
a) nel titolo della legge, le parole: "e di aspirante guida
alpina" sono soppresse;
b) al comma 1 dell'articolo 1, le parole: "e aspirante guida
alpina" sono soppresse;
c) al comma 1 dell'articolo 6, le parole: "e aspiranti guide
alpine" sono soppresse;
d) al comma 1 dell'articolo 12, le parole: "ed aspiranti
guide" sono soppresse;
e) all'articolo 16 sono apportate le seguenti
modificazioni:
1) al comma 1, le parole: "ed aspiranti guide" sono
soppresse;
2) al comma 3, le parole: "e le aspiranti guide" sono
soppresse;
f) all'articolo 17 sono apportate le seguenti
modificazioni:
1) alla lettera d) del comma 1, le parole: "e aspirante
guida" sono soppresse;
2) alle lettere e), f) e i) del comma 1, le parole: "e
aspiranti guide" sono soppresse;
g) alla lettera a) del comma 2 dell'articolo 20, le parole:
"o aspiranti guide alpine" sono soppresse;
h) all'articolo 21 sono apportate le seguenti
modificazioni:
1) alla rubrica, le parole: "e delle aspiranti guide" sono
soppresse;
2) al comma 1, le parole: "ed alle aspiranti guide" sono
soppresse;
i) al comma 1 dell'articolo 22, le parole: "ed aspiranti
guide" sono soppresse;
j) ai commi 2 e 3 dell'articolo 23, le parole: "ed aspiranti
guide" sono soppresse;
k) al comma 3 dell'articolo 25, le parole: "o aspirante
guida" sono soppresse;
l) al comma 1 dell'articolo 26, sono apportate le seguenti
modificazioni:
1) alla lettera a), le parole: "ed aspiranti guide" sono
soppresse;
2) alla lettera f), le parole: "e aspiranti guide" sono
soppresse.
Articolo 24
(Disposizioni transitorie)
1. Le guide alpine iscritte all'albo professionale regionale
di cui all'articolo 6 della l.r. 7/1997 alla data di entrata in
vigore della presente legge provvedono a costituire o adeguare,
entro il 31 dicembre dell'anno di entrata in vigore della medesima,
la polizza assicurativa prescritta ai sensi dell'articolo 7, comma
1, lettera h), della l.r. 7/1997, come sostituito dall'articolo
9.
2. Le società locali e le scuole di alpinismo e di
sci-alpinismo esistenti alla data di entrata in vigore della
presente legge provvedono a costituire o adeguare, entro il 31
dicembre dell'anno di entrata in vigore della medesima, la polizza
assicurativa prescritta, rispettivamente, ai sensi dell'articolo
19, comma 5, della l.r. 7/1997, come sostituito dall'articolo 19, e
dell'articolo 20, comma 2, lettera cbis), della l.r. 7/1997,
inserita dal comma 4 dell'articolo 21.
3. Le associazioni o altri enti costituiti per organizzare e
coordinare il lavoro degli aderenti provvedono a costituire o
adeguare, entro il 31 dicembre dell'anno di entrata in vigore della
presente legge, la polizza assicurativa prescritta ai sensi
dell'articolo 19bis, comma 2, inserito dall'articolo 20.
Président
- Je vous rappelle que sur ce projet de loi a
été déposé un amendement de la part du groupe Vallée d'Aoste
Vive-Renouveau et du groupe PD.
La parole au rapporteur, Conseiller Agostino.
Agostino (UV)
- Merci, M. le Président. Vista l'ora
tarda, cercherò di essere più conciso possibile, visto che la
relazione è abbastanza lunga, cercherò di tagliare qualcosa.
Gentili colleghi, a distanza di oltre dieci anni dall'approvazione
della legge regionale 7 marzo 1997: "Disciplina della professione
di guida alpina e aspirante guida alpina in Valle d' Aosta", emerge
l'opportunità e in parte anche la necessità di introdurre alcune
modificazioni alla disciplina regionale in materia. L'esigenza di
parziale rinnovamento dell'impianto normativo della legge del 1997
è riconducibile sostanzialmente al soddisfacimento delle seguenti
aspettative: rispondere alle istanze dell'organo di autogoverno
regionale della professione, ovvero dell'Unione valdostana guide di
alta montagna, tendenti ad aggiornare i contenuti della disciplina
regionale alla luce dell'evoluzione della professione, delle
esigenze di rinnovamento della stessa, dell'esperienza applicativa
sinora maturata; adeguare la legge vigente ad alcuni principi e
disposizioni derivanti dall'ordinamento comunitario, in particolare
per quanto attiene il riconoscimento delle qualifiche professionali
dei soggetti provenienti da altri Stati aderenti all'Unione europea
ai fini dello svolgimento in forma stabile della professione in
Italia, nonché ai fini dell'esercizio della professione in regime
di libera prestazione dei servizi.
Le principali modificazioni apportate, in armonia con i criteri
citati di adeguamento alle definizioni e disposizioni contenute
nella legge quadro nazionale e nella normativa europea, sono state,
in sintesi, le seguenti: rispetto all'oggetto della professione di
guida alpina, sono stati declinati i contenuti in relazione alle
attività che le guide alpine sono chiamate con sempre maggiore
frequenza a svolgere per soddisfare le diversificate esigenze della
clientela, rappresentate non solo più dalle ascensioni in montagna
nel senso tradizionale, ma dal vivere emozioni, sentendosi parte
dell'ambiente frequentato e praticando diverse attività sportive:
dall'escursione all'arrampicata, allo sci in ambienti quasi per
nulla frequentati.
Ancora è previsto il riconoscimento di un'unica professione di
guida alpina articolata su due gradi: aspirante guida alpina, guida
alpina-maestro di alpinismo, precisando che le aspiranti guide
alpine possono esercitare tutte le attività riconducibili alla
professione, fatta esclusione per le sole attività di
accompagnamento nelle ascensioni di maggiore difficoltà,
individuate dall'Unione valdostana guide di alta montagna, per le
quali è richiesta comunque la presenza e la conduzione di una guida
alpina-maestro di alpinismo.
Nell'ambito delle disposizioni di contenuto generale concernenti
tutte le guide alpine sono stati inseriti due nuovi articoli
riguardanti rispettivamente le norme generali di comportamento
delle guide alpine, i loro doveri (sempre in armonia con la legge
quadro nazionale) e l'adozione da parte delle stesse di una divisa
professionale ufficiale, individuata dall'Unione valdostana guide
di alta montagna, al fine di rendere immediatamente riconoscibile
la guida alpina, affermando così un'immagine unitaria legata
all'importante ruolo e professionalità che tale figura esprime e
che è strettamente connessa all'immagine della Valle d'Aosta, anche
ai fini della promozione e del marketing turistico.
Inoltre con riferimento al mutato quadro della disciplina
comunitaria, è stato previsto un espresso richiamo alla recente
disciplina statale in materia di riconoscimento delle qualifiche
professionali, che ha recepito i contenuti della direttiva
2005/36/CE, alle cui disposizioni occorre ora fare rinvio per
quanto concerne lo svolgimento in Italia, con carattere di
stabilità, della professione da parte di guide alpine in possesso
di titoli professionali rilasciati da altri Stati appartenenti
all'Unione europea, nonché ai fini del rispetto dei principi
comunitari regolanti la libera prestazione di servizi da parte di
professionisti migranti.
In relazione all'esercizio stabile della professione, vengono
specificate le modalità con le quali essa può essere svolta: forma
individuale, nell'ambito di una società locale o, e questa è la
novità introdotta dalle modifiche apportate, in forma organizzata,
da parte delle guide alpine non facenti parte dell'organico di una
società locale, nell'ambito di altre associazioni o enti costituiti
per organizzare e coordinare il lavoro degli aderenti, in funzione
di un'efficiente offerta dei servizi alla clientela. Viene così
favorita la più ampia possibilità di organizzazione collettiva del
lavoro, salvaguardando nel contempo la presenza e il ruolo delle
società locali attualmente operanti sul territorio.
La direttiva, relativa ai servizi nel mercato interno, intende,
infatti, promuovere la qualità dei servizi e stabilire una
cooperazione amministrativa effettiva tra gli Stati membri,
ponendosi l'obiettivo di semplificare le procedure amministrative
preordinate allo svolgimento delle attività contemplate. Il tutto
per eliminare ogni sorta di discriminazione e di ingiustificato
appesantimento nei confronti dei soggetti che, provenendo da altri
Paesi membri, intendano stabilirsi in un diverso Stato membro per
esercitare la propria attività ovvero prestare la medesima attività
in detto Stato a titolo temporaneo. Alla luce di ciò, il regime di
autorizzazione previsto per lo svolgimento della professione di
guida alpina non è discriminatorio nei confronti del prestatore
proveniente da altri Stati membri, visto che l'iscrizione all'albo
professionale regionale non può essere negata per motivi legati
alla cittadinanza o alla residenza; mentre il possesso del
requisito della capacità tecnica è accertato secondo quanto
previsto dalla sopra richiamata direttiva 2005/36/CE, la cui
applicazione è espressamente fatta salva; la necessità di
iscrizione all'albo professionale regionale, oltre ad essere
prevista a livello statale dalla legge 6/1989, è giustificata da un
motivo imperativo di interesse generale, rinvenibile nell'esigenza,
attraverso la verifica dell'idoneità tecnica dell'interessato, di
assicurare la sicurezza dei destinatari dei servizi resi.
Da questo punto di vista, un'importante novità è l'introduzione,
ai fini dell'iscrizione all'albo professionale regionale, del
riconoscimento del titolo di abilitazione tecnica posseduto da una
guida alpina a sua volta riconosciuto dall'Union internationale des
associations de guide de montagne, associazione internazionale,
fondata nel 1965 dalle guide di alta montagna di Francia, Austria,
Svizzera e Valle d'Aosta - va precisato Valle d'Aosta, perché in
Italia era la Valle d'Aosta che rappresentava l'Italia -, che
raggruppa le associazioni di guide di oltre venti Paesi d'Europa,
Asia, America e Oceania e che garantisce l'uniformità e il livello
di formazione delle guide alpine abilitate nei Paesi aderenti, in
quanto per diventare guida certificata è richiesto un alto livello
di competenza, il più elevato esistente, in quattro diverse
discipline: roccia, ghiaccio, alpinismo e sci d'alta montagna.
Voglio ricordare che la presidenza di questa importante
associazione è affidata a turno ogni quattro anni ai quattro Paesi
fondatori e cioè Francia, Austria, Svizzera e Valle d'Aosta.
Nell'ottica della tutela del cliente, è stato introdotto
l'obbligo a carico sia della singola guida alpina per essere
iscritta all'albo professionale regionale, sia alle forme
organizzate di esercizio dell'attività (società locali, altri enti
o associazioni, scuole di alpinismo e sci-alpinismo) di essere
dotati di adeguata copertura assicurativa mediante polizza di
responsabilità civile verso i terzi derivante dallo svolgimento
dell'attività, stipulata coerentemente con gli elementi base e per
somme non inferiori a quelle stabilite dall'Unione valdostana guide
di alta montagna.
Altre modifiche di carattere più operativo riguardano:
relativamente all'esercizio dell'attività di guida alpina da parte
di coloro che hanno già acquisito il grado di guida alpina-maestro
di alpinismo, in sede di vidimazione annuale del documento di
riconoscimento, quindi successivamente alla prima iscrizione
nell'albo professionale regionale, è stata introdotta la
possibilità che l'idoneità psicofisica sia parziale, consentendo lo
svolgimento di determinate attività nell'ambito di tutte quelle
esercitabili da una guida alpina e non la totalità, in quanto
presente qualche elemento, dal punto di vista sanitario, che
riduce, temporaneamente o permanentemente, l'ambito di attività.
Tale introduzione è motivata dal fatto che, in relazione
all'allungamento della vita media delle persone, all'evoluzione del
lavoro e della salute delle persone, nonché al fatto che l'essere
guida alpina comporta sempre più, rispetto a quanto avveniva in
passato, lo svolgimento di diversificate attività non consistenti
unicamente in ascensioni in alta montagna, si amplia la possibilità
di mantenere un'attività lavorativa che altrimenti verrebbe
totalmente preclusa anche in caso di sopravvenute condizioni di
salute che, debitamente certificate da un medico di sanità
pubblica, il quale provvederà ad individuare le prescrizioni
necessarie o le limitazioni cui la guida alpina-maestro di
alpinismo sarà sottoposta... permettano comunque di esercitare
delle attività derivanti dalla professione evidentemente consone al
proprio stato di salute. Bene mi fermo qui, spero di essere stato
esauriente in modo che tutti votino a favore di questa legge
modificata ed adeguata al passo con i tempi. Grazie per
l'attenzione.
Président
- Je vous rappelle que sur ce projet de loi ont
été déposés 4 amendements de la part de la IV
e
Commission et un amendement du groupe Vallée d'Aoste Vive-Renouveau
et du PD.
La discussion générale est ouverte.
La parole au Vice-président Chatrian.
Chatrian (VdAV-R)
- Grazie, Presidente. Due
considerazioni. Abbiamo votato questo disegno di legge già in
Commissione, abbiamo apprezzato la condivisione e il confronto, ma
soprattutto lo stimolo che è arrivato dall'associazionismo,
dall'Associazione guide di alta montagna. Abbiamo apprezzato
soprattutto una delle novità: quella di apportare modifiche nella
possibilità di dare forma organizzativa, quindi di creare le
condizioni per favorire la più ampia occasione di organizzazione
collettiva non solo legata alle società locali, ma dando la
possibilità di organizzarsi. Forse potevamo creare le condizioni
prima, ma interessante e importante è la condivisione dell'adozione
di una divisa professionale come riconoscimento e dal punto di
vista di sicurezza sulle nostre montagne e, dal punto di vista
professionale, come figura di capacità, di qualità e di conoscenza
del nostro territorio montano. Sono questi meccanismi e automatismi
che danno carattere operativo, quindi una semplificazione interna e
una chiarezza di fondo che va verso quella interessante
semplificazione.
Vorrei in itinere a questo disegno di legge rilanciare
l'iniziativa che avevamo portato nero su bianco lo scorso anno a
dicembre proprio nell'esigenza che percepivamo e percepiamo di una
maison de la montagne
. A dicembre avevamo presentato una
nostra piccola, ma intensa mozione, dove volevamo creare le
condizioni o provare per creare le condizioni, sentita la necessità
di una sede condivisa da tutte queste associazioni. Oggi quindi
andiamo a discutere due rinnovamenti di disegno di legge, dove
negli automatismi non sono delle novità; tale tema a noi caro e
caro a questo Consiglio, perché era già stato dibattuto da diversi
anni, lo rilanciamo con forza; secondo noi, è sempre attuale e
cercheremo di portare il nostro apporto.
Président
- La parole au Conseiller Lattanzi.
Lattanzi (PdL)
- Mi scuso con i colleghi, anche se l'ora
è tarda, ma credo che le osservazioni su questa professione siano
doverose e dovute in quest'aula trattandosi di quelli che possiamo
considerare senza ombra di dubbio gli ambasciatori del nostro
turismo. Crediamo che il ruolo delle guide alpine in questa regione
che vive e vuol vivere di montagna, che vuol vivere di un certo
turismo ecocompatibile, ecologico, sia quello di far amare ai
nostri utenti-turisti le nostre montagne, riteniamo che le guide
alpine di alta montagna siano forse gli ambasciatori privilegiati a
cui dobbiamo porre attenzione.
Diceva il collega Agostino nell'introdurre la relazione che è un
atto di aggiornamento della legge, noi aggiungiamo dovuto e
doveroso proprio perché le evoluzioni della professione sono state
moltissime. Dobbiamo ringraziare l'associazionismo che ha
contribuito in maniera importante ad indicare l'indirizzo che la
politica doveva tracciare per rendere professionale questa attività
sempre più complessa non solo per il multiculturalismo, il
multilinguismo, ma per quel ruolo di ambasciatori del turismo
valdostano nel mondo e per il mondo. Di questo disegno di legge
apprezziamo l'estrema libertà che viene concessa
all'associazionismo e all'individuo nell'espletamento della sua
professione e all'interno di regole molto precise di iscrizione
all'albo, della professionalità riconosciuta e dei criteri di
professionalità che si devono dimostrare per poter accedere a
questa professione, che è una professione delicata per la materia
stessa della sua attività. Un'organizzazione della libertà che
purtroppo non abbiamo visto in altri decreti o in altre
organizzazioni come ad esempio quella dei maestri di sci su cui
torneremo, perché questo sarebbe uno schema perfetto per
regolamentare la professione del maestro di sci, che oggi è
incatenata da mille lacci e laccioli. In questo caso dobbiamo
apprezzare questa legge per l'opportunità che dà ai singoli, alle
associazioni e alle organizzazioni locali di potersi esprimere
nella loro attività sul territorio e sulle montagne valdostane.
Ci sono i dovuti passaggi per regolamentare l'integrazione delle
professioni dei diversi Paesi della Comunità europea; sappiamo che
questo è un tema complesso che anche con i maestri di sci abbiamo
dovuto più di una volta affrontare. Credo che non siamo ancora
riusciti a creare una condizione di oggettiva integrazione, mentre
ritengo che con questa legge sulle guide alpine di alta montagna
abbiamo trovato una visione e un'indicazione che possano
contemplare, da una parte, la necessità di non mettere delle
frontiere laddove non ci sono più, ma dall'altra parte di garantire
che chi fa tale professione in queste vallate, in queste montagne,
che sono le più alte d'Europa, abbia dei criteri di professionalità
assolutamente... direbbe l'Assessore: livelli di assistenza minima
sociale e assistenziale assolutamente di alto rilievo; questo è
quello che apprezziamo in tale cosa che sin da tale legge viene
affrontata.
Ci permetterete, dichiarando il nostro voto favorevole al
disegno di legge, una battuta sull'assicurazione e sull'obbligo che
questa legge dà ai professionisti della montagna di doversi
assicurare professionalmente per lo svolgimento della loro attività
sia dei danni causati a terzi, sia dei danni causati a sé stessi,
quindi una corretta e giusta copertura assicurativa professionale
ed extraprofessionale per lo svolgimento della loro attività che
nel decreto precedente non abbiamo intravisto. Per la libertà di
questo disegno di legge, per l'organizzazione, per la competenza e
la professionalità che indica questo disegno di legge quindi daremo
senz'altro - con una battuta d'ironia sulla copertura assicurativa
- il nostro voto favorevole.
Président
- La parole au Conseiller Donzel.
Donzel (PD)
- Raccolgo volentieri l'invito del
Consigliere Agostino a sostenere questa legge, condivido le
considerazioni fatte dai colleghi, regione turistica, regione di
montagna, questa è una legge assolutamente importante, ecco il
motivo per cui ci esprimiamo con voto favorevole. Ritengo anche che
il metodo, quindi una spinta dal basso dell'associazionismo che
viene raccolta anche per consentire l'adeguamento normativo
europeo, quindi mette insieme anche un percorso corretto di
commissione, sia un elemento positivo che va rilevato.
Due ultime battute rapide. Una considerazione sulla questione di
attenzione all'insieme di una grande professionalità, quindi per
garantire massima sicurezza anche per chi espleta un lavoro in
condizioni molto difficili. Anch'io una battuta sulle
assicurazioni, per finire in tarda serata, soprattutto l'attenzione
anche al turista: una garanzia chiediamo a chi viene in Valle
d'Aosta e quindi questo è un obiettivo assolutamente condivisibile,
per questo voteremo a favore.
Président
- Pas d'autres? Je ferme la discussion
générale. On passe à l'examen article par article.
Je soumets au vote l'article 1
er
:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 2:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 3:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 4:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 5:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 6:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 7:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 8:
Conseillers présents et votants: 32
Pour: 32
Le Conseil approuve à l'unanimité.
Président
- A l'article 9 nous avons le premier
amendement de la IV
e
Commission et l'amendement de
Vallée d'Aoste Vive-Renouveau et du PD et le deuxième amendement de
la IV
e
Commission.
La parole à l'Assesseur au tourisme, aux sports, au commerce et
aux transports, Marguerettaz.
Marguerettaz (UV)
- Grazie, Presidente. Farò un
intervento unico su tutti gli emendamenti senza voler anticipare la
presentazione dell'emendamento del gruppo Vallée d'Aoste
Vive-Renouveau, solo per dire che l'emendamento n. 1 è frutto del
lavoro della commissione, che ringrazio per aver aiutato una
definizione che abbiamo condiviso con il collega Lanièce rispetto
ai professionisti che sono in grado di fare un certificato, anziché
"di sanità pubblica"
,
"della struttura sanitaria
dell'Azienda USL territorialmente competente"
, quindi abbiamo
ampliato il numero di soggetti che possono attestare il giusto
profilo professionale.
L'emendamento n. 2 della Commissione è quello della vidimazione,
quindi dell'appartenenza alla figura di guida anche in presenza di
idoneità psicofisiche parziali, quindi, qualora vi siano dei
problemi specifici parziali rispetto a questo, c'è la possibilità
di mantenere... questa è un'attenzione che può essere vista in
altre categorie ed è un'attenzione molto interessante.
Sull'emendamento proposto da Vallée d'Aoste Vive-Renouveau
accelera un percorso che avevamo in animo, nel senso che c'era
un'attività non disciplinata all'interno della legge, dove avevamo
lasciato un margine meno stretto, dove avevamo la presenza
dell'italiano, del francese e di una lingua straniera e
parallelamente anche con l'Associazione delle guide un percorso
dove si andavano a formare le guide, con l'introduzione di una
terza lingua. Così come è stato inserito, ci troviamo d'accordo;
voteremo questo emendamento e in sintonia con la filosofia di fondo
facciamo un'accelerata, ma credo che possa essere condiviso, quindi
annunciamo parere favorevole alla proposta.
Président
- La parole au Conseiller Louvin.
Louvin (VdAV-R)
- Nous ne sommes pas aussi rapides que
l'Assesseur dans ses accélérations, mais nous souhaitons préciser
que tous les collègues nous pardonnent de prendre deux ou trois
minutes pour le faire... la nécessité de ce changement par rapport
au texte originaire de la loi. Il n'est pas question ici d'être
premiers de la classe et de lever un drapeau de priorité; ici nous
sommes sur un terrain: celui des guides de montagne et des
moniteurs de ski, dans lequel nous avons une compétence spéciale,
qui nous est reconnue par notre Statut, que nous avons défendue -
aujourd'hui la Cour constitutionnelle est à l'honneur pour d'autres
raisons - à maintes reprises devant la Cour constitutionnelle dans
des temps où la compétence régionale était fort contestée et nous
sommes même allés devant la Cour constitutionnelle expliquer que
pour des raisons de sécurité à l'intérieur de cette région le
bilinguisme français-italien avait une nécessité extrême. Or il
nous paraît assez surprenant qu'il y ait, par rapport à une
discipline générale et par rapport à la catégorie des moniteurs de
ski, qui a été rappelée tantôt, comme une sorte de recul, une
situation dans laquelle le français soit considéré simplement comme
une des langues d'un Etat membre de l'Union européenne et non pas
comme la langue ayant parité.
Je n'introduis pas alors un élément de polémique, Assesseur
Marguerettaz, mais il ne s'agit pas d'une accélération de parcours,
ni d'une philosophie de fond: il s'agit d'un problème
constitutionnelle là, d'une nécessité de maintenir sur un pied
d'égalité les deux langues jusqu'à ce que nous considérerons les
bases de notre Statut comme étant des bases partagées et reconnues.
Alors sur cette considération nous avons proposé et nous
réjouissons qu'il y ait une acceptation de la part du Gouvernement
et de la majorité de venir à une formulation qui nous paraît
rejoindre la situation qui est reconnue à l'article 11 de la loi n°
44/1999 pour les moniteurs de ski. Pour les moniteurs de ski il y a
une parité totale, il y a l'obligation de vérifier la connaissance
des deux langues, comme nous la demandons pour un tas d'autres
catégories professionnelles même sur un niveau inférieur, il s'agit
ici de maintenir un niveau de parité.
Il y a donc une question de principe qui se double dans le cas
des guides de haute montagne et je ne réitérerai pas les
appréciations qui sont dues à cette catégorie, mais qui se doublent
d'une nécessité d'avoir ici des guides qui soient parfaitement à
même de maîtriser les deux langues dans un contexte de proximité,
qui le voit tout le temps être d'un côté et de l'autre de la
frontière et avoir la nécessité de manier avec les autorités
locales et les responsables des différents secours, et cetera, une
parfaite aisance dans les deux langues, dans l'intérêt de leurs
clients, de leur sécurité et également en tant que porte-parole,
ambassadeur, comme vous préférez, d'une professionnalité dont la
Vallée d'Aoste peut à juste titre être fière. Nous précisons donc
cela par un souci de clarté et par la nécessité, M. le Président du
Conseil aussi, d'éviter que l'on arrive à la dernière minute à
trouver ce genre de problèmes qui ne sont pas de moindre nature sur
notre chemin.
L'inscription en voie d'urgence a peut-être aussi contribué à
faire de sorte qu'il n'y ait pas une attention suffisamment large
de notre part aussi au moment de la discussion en Commission et
nous le regrettons, mais il faut qu'il y ait sur tout le projet de
loi un examen préalable de respect des dispositions statutaires
notamment dans ce domaine. Je vous demande, et la question sera
réitérée par la I
ère
Commission qui s'est déjà posée la
question, qu'il y ait sur tout le projet de loi un filtre, une
vérification préalable d'ensemble sur les problèmes majeurs qui
peuvent se poser en la matière. En tout cas - et sur cette question
merci d'avoir partagé notre souci et de rejoindre la nécessité
d'une modification de la loi - nous voterons positivement également
les autres amendements sur lesquels nous nous sommes déjà exprimés
dans ce même sens en commission.
Président
- Je donne lecture de l'amendement n° 1 de la
IV
e
Commission:
Emendamento
Alla lettera e) del comma 1 dell'articolo 7 della l.r.
7/1997, come sostituito dall'articolo 9, le parole: "di sanità
pubblica" sono sostituite dalle seguenti: "della struttura
sanitaria dell'Azienda USL territorialmente competente.".
Je donne lecture de l'amendement présenté par le groupe Vallée
d'Aoste Vive-Renouveau et par le groupe PD:
Emendamento
Sostituire la lett. g) del comma 1 dell'articolo 7 della l.r.
7/1997, come sostituito dall'articolo 9 del d.l., con la seguente
formulazione:
"conoscenza delle lingue italiana e francese e di un'altra
lingua di uno Stato membro dell'Unione europea, da accertarsi
mediante specifica prova d'esame".
Je soumets au vote l'article 9 dans le texte ainsi amendé:
Articolo 9
(Sostituzione dell'articolo 7)
1. L'articolo 7 della l.r. 7/1997 è sostituito dal
seguente:
"Articolo 7
(Iscrizione all'albo professionale regionale)
1. Sono iscritti all'albo professionale regionale i soggetti
che ne fanno richiesta all'UVGAM e che sono in possesso dei
seguenti requisiti:
a) cittadinanza italiana o di altro Stato membro dell'Unione
europea oppure cittadinanza di Stati non appartenenti all'Unione
europea, se soggetto regolarmente soggiornante nel territorio dello
Stato;
b) età minima di 18 anni;
c) non aver subito condanne a pene restrittive della libertà
personale superiori a tre anni per delitto non colposo, non aver
subito condanne per delitto contro la moralità pubblica e il buon
costume, non essere dichiarato delinquente abituale, professionale
o per tendenza e non essere sottoposto a misure di sorveglianza
speciale o a misure di sicurezza personale e non aver subito
condanne che comportano l'interdizione dall'esercizio della
professione, salvo che il reato sia estinto o sia intervenuta la
riabilitazione;
d) possesso di diploma di scuola secondaria di primo grado o
titolo di studio equipollente conseguito all'estero e riconosciuto
ai sensi di legge;
e) idoneità psicofisica all'esercizio della professione,
certificata da un medico della struttura sanitaria dell'Azienda USL
territorialmente competente in data non anteriore a tre mesi dalla
data della richiesta;
f) abilitazione tecnica conseguita ai sensi dell'articolo 11
o possesso di titolo di abilitazione tecnica riconosciuto
dall'Union internationale des associations de guides de montagne
(UIAGM) o ai sensi dell'articolo 4, comma 3;
g) conoscenza delle lingue italiana e francese e di un'altra
lingua di uno Stato membro dell'Unione europea, da accertarsi
mediante specifica prova d'esame;
h) copertura assicurativa mediante polizza di responsabilità
civile verso i terzi derivante dallo svolgimento dell'attività,
stipulata per somme non inferiori a quelle stabilite
dall'UVGAM.
2. Per i cittadini appartenenti ad altri Stati membri
dell'Unione europea, il possesso dei requisiti di cui al comma 1,
lettere c) ed e), è comprovato da idonee certificazioni rilasciate
dalle autorità competenti dello Stato di origine o di
provenienza.".
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote le deuxième amendement de
la IV
e
Commission, qui récite:
Emendamento
Dopo l'articolo 9 è inserito il seguente:
"Articolo 9bis
(Modificazione all'articolo 8)
1. Dopo il comma 2 dell'articolo 8 della l.r. 7/1997 è
aggiunto il seguente:
"2bis. L'UVGAM procede alla vidimazione annuale,
relativamente alle guide alpine-maestri di alpinismo, anche in
presenza di idoneità psicofisica parziale, temporanea o permanente,
con prescrizioni o limitazioni, certificata da un medico della
struttura sanitaria dell'Azienda USL territorialmente
competente."."
Conseillers présents et votants: 31
Pour: 31
Le Conseil approuve à l'unanimité.
Président
- A l'article 10 il y a l'amendement n° 3 de la
IV
e
Commission, qui récite:
Emendamento
Al comma 2 dell'articolo 9 della l.r. 7/1997, come sostituito
dall'articolo 10, dopo le parole: "In caso di" sono inserite le
seguenti: "perdita del requisito di cui all'articolo 7, comma 1,
lettera e), o in caso di".
Je soumets au vote l'article 10 dans le texte ainsi amendé:
Articolo 10
(Sostituzione dell'articolo 9)
1. L'articolo 9 della l.r. 7/1997 è sostituito dal
seguente:
"Articolo 9
(Sospensione e cancellazione dall'albo professionale
regionale)
1. Le guide alpine che hanno perduto uno dei requisiti di cui
all'articolo 7, comma 1, lettere c), e) e h), o che non siano in
regola con l'assolvimento dell'obbligo di aggiornamento
professionale di cui all'articolo 12 sono sospese dall'albo
professionale regionale, fino al riacquisto del requisito o dei
requisiti mancanti. La durata della sospensione non può comunque
eccedere i tre anni, trascorsi i quali l'UVGAM procede d'ufficio
alla cancellazione dell'interessato dall'albo.
2. In caso di perdita del requisito di cui all'articolo 7,
comma 1, lettera e), o in caso di cessata attività per anzianità,
le guide alpine possono essere iscritte, su richiesta, in una
sezione separata dell'albo, fermo restando il divieto
dell'esercizio della professione.".
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 11:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 12:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 13:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 14:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 15:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 16:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 17:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 18:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 19:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 20:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 21:
Conseillers présents et votants: 31
Pour: 31
Le Conseil approuve à l'unanimité.
Président
- A l'article 22 il y a l'amendement n° 4 de la
IV
e
Commission, qui récite:
Emendamento
Dopo il comma 4 dell'articolo 22 è inserito il
seguente:
"4bis. Alla lettera e) del comma 1 dell'articolo 26 della
l.r. 7/1997, le parole: "annue lire 3.000.000 lorde" sono
sostituite dalle seguenti: "annui euro 1.549,37 lordi".".
Je soumets au vote l'article 22 dans le texte ainsi amendé:
Articolo 22
(Modificazioni all'articolo 26)
1. All'ultimo periodo della lettera a) del comma 1
dell'articolo 26 della l.r. 7/1997, le parole: "approvati dalla
struttura regionale competente in materia di turismo" sono
sostituite dalle seguenti: "verificati dalla struttura regionale
competente in materia di formazione delle professioni
turistiche".
2. La lettera b) del comma 1 dell'articolo 26 della l.r.
7/1997 è sostituita dalla seguente:
"b) concede all'UVGAM, sulla base di un preventivo di spesa
verificato dalla struttura regionale competente in materia di
formazione delle professioni turistiche, un contributo per
l'organizzazione ed attuazione dei corsi ed esami per istruttori,
nonché per l'organizzazione dei relativi corsi di aggiornamento. Il
contributo è liquidato ad attività conclusa e non può comunque
essere superiore al disavanzo finanziario risultante dai rendiconti
presentati alla struttura regionale competente in materia di
formazione delle professioni turistiche e dalla stessa
verificati;".
3. Alla lettera c) del comma 1 dell'articolo 26 della l.r.
7/1997, le parole: "approvato dalla struttura regionale competente
in materia di turismo" sono sostituite dalle seguenti: "verificato
dalla struttura regionale competente in materia di formazione delle
professioni turistiche".
4. Alla lettera d) del comma 1 dell'articolo 26 della l.r.
7/1997, le parole: "approvate dalla struttura regionale competente
in materia di turismo" sono sostituite dalle seguenti: "verificate
dalla struttura regionale competente in materia di formazione delle
professioni turistiche".
5. Alla lettera e) del comma 1 dell'articolo 26 della l.r.
7/1997, le parole: "annue lire 3.000.000 lorde" sono sostituite
dalle seguenti: "annui euro 1.549,37 lordi"."
6. Al comma 2 dell'articolo 26 della l.r. 7/1997, le parole:
"struttura regionale competente in materia di turismo" sono
sostituite dalle seguenti: "struttura regionale competente in
materia di formazione delle professioni turistiche".
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 23:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 24:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote la loi dans son
ensemble:
Conseillers présents et votants: 31
Pour: 31
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK