Consiglio Regionale della Valle d'Aosta - Oggetto del Consiglio n. 1940 del 27 luglio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ARTIGIANATO
INDUSTRIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1940 del 27 luglio 2011 - Resoconto
OGGETTO N. 1940/XIII - Relazione sullo stato di avanzamento
del programma triennale dell'industria e dell'artigianato della
Regione autonoma Valle d'Aosta per il periodo 2010-2012.
Presidente
- La parola all'Assessore alle attività
produttive, Pastoret.
Pastoret (UV)
- Le 10 mars 2010 le Conseil de la Vallée a
examiné et approuvé le programme triennal de l'industrie et de
l'artisanat, qui avait été présenté aux termes de la loi régionale
n° 6/2003. Dans mon intervention j'avais annoncé l'intention de
présenter chaque année le compte rendu de l'activité, même si ce
n'était pas prévu par la loi et donc il n'y avait pas l'obligation
formelle de le faire. Cependant le Gouvernement a bien voulu que le
Conseil puisse avoir connaissance en tout état de cause de
l'avancement du programme en question. Le fait qu'au Conseil de la
Vallée puissent être fournies les informations de l'activité
administrative nous le considérons avant tout un devoir; nous
estimons aussi que la connaissance des choses puisse contribuer à
donner à cette Assemblée les instruments nécessaires pour déployer
son activité au service de la collectivité. Je suis content de
pouvoir soumettre à votre attention un acte qui témoigne aussi le
bon travail accompli par les structures et par le personnel de
l'Assessorat. Il y a souvent des lieux communs par lesquels le
travail du personnel de l'Administration régionale est sous-estimé,
ce compte rendu en dit le contraire et rend honneur à tous ceux qui
y ont contribué.
Comme vous avez pu le constater, ce rapport prend en compte les
premiers 9 mois de 2010, le programme triennal ayant été approuvé
au mois de mars, et examine point par point, action par action, axe
par axe, selon l'architecture du programme triennal, les résultats
atteints dans la période prise en examen.
Evidentemente quindi questo atto fa un resoconto e non formula
indirizzi e non introduce strategie operative, potrebbe farlo e lo
farà, se sarà il caso, negli anni a venire, ma, come detto, il
periodo preso in esame è assai breve e soprattutto in questo caso
interessava mantenere l'impegno preso: quello di venire a
relazionare l'anno successivo in Consiglio e introdurre un metodo
di lavoro che dimostrasse la possibilità di fissare obiettivi
chiari - cosa che era stata fatta con il programma triennale - e
verificabili - cosa che facciamo ora - ripercorrendo punto per
punto il programma e definendo per ognuno di essi il risultato
conseguito. Apparirà evidente che in questo modo noi - i soggetti
politici - ci sottomettiamo ad una rendicontazione puntuale e che
le strutture devono avere sotto controllo l'avanzamento delle
funzioni loro attribuite e devo dire, mi sia consentito, che esse
lo hanno fatto assai bene.
Non entrerò troppo nelle specifiche del documento che si vuole
informativo, sottolineo però alcuni aspetti: il primo, concerne
l'importanza di un momento, in cui ci si sottomette ad un esame
specifico eseguito punto per punto come in questo caso. Questo
serve anche per far emergere ritardi o rallentamenti, perché se
fosse solo un documento che si presenta per tessere delle lodi,
sarebbe puro esercizio di stile, ed effettivamente ci sono delle
cose sulle quali ci si deve interrogare rispetto ad alcuni
elementi; il secondo è che l'insieme del resoconto dimostra come la
capacità di far fronte agli impegni finanziari, liquidandoli con
rapidità, rispettando le aspettative degli utenti sia molto
elevata, segno questo di un'efficienza che va sottolineata; il
terzo aspetto: che, laddove non vi sia corrispondenza rapida tra
l'impegnato e la spesa, vi sono ragioni oggettive, alcune
potranno/dovranno essere rimosse con la rimodulazione di alcune
leggi o con la rimodulazione di disposizioni applicative. Altre non
possono essere superate per l'obbligo che l'ente pubblico ha di
effettuare erogazioni solo dopo la presentazione dei dovuti
resoconti. Sotto questo aspetto, è evidente che la Regione deve
saper fare, lei sì, fronte in modo rapido agli impegni, ma è anche
necessario che l'utenza sia altrettanto rapida nel produrre le
necessarie documentazioni; ad ogni modo questa procedura dimostra
una sua utilità nell'individuare le varie casistiche.
Cito infine alcuni elementi della premessa del documento
sottolineato, dicendo che da questa prima verifica si individua
un'elevata attendibilità delle previsioni di attività e di spese
contenute nel programma stesso. Sul fronte degli impegni di spesa
totale i risultati sono stati pari al 105 percento rispetto a
quelli previsti, la previsione di impegni era di 51.000.000 di euro
per il 2010 e ci siamo attestati in una spesa di 54.000.000 di
euro, superiore di 2.717.000 alla previsione iniziale.
La tabella allegata presenta lo stato dei fatti, la previsione,
l'impegnato, quanto speso. Ci sono degli scostamenti, rispetto ai
quali nell'introduzione della relazione ci sono le opportune
spiegazioni. Altre forse non le avete trovate puntualmente, io mi
esimerò dal fornirle qui perché questo è un atto riassuntivo che
presentiamo al Consiglio. Siamo però a disposizione per fornire io,
o direttamente gli uffici tutte le necessarie informazioni di
dettaglio.
Cito solo due cose velocemente, nel senso che, rispetto a dei
bandi per le imprese di innovazione e trasferimento tecnologico
rispetto a 1.800.000 di previsione e di impegnato, non abbiamo
nulla di speso, perché si è deciso per varie ragioni di riportare
questo bando al 2011. In altri casi, per quanto riguarda gli aiuti
alla ricerca, ci sono delle differenze fra l'impegnato e il
liquidato, le differenze sono dovute al fatto che i progetti di
ricerca hanno durata pluriennale, quindi a volte le liquidazioni
non vengono fatte nell'immediato, ma si protraggono nel tempo.
Questo è quanto avevo da dire, prenderò puntualmente nota delle
osservazioni che vorrete avanzare, ribadisco il fatto che gli
uffici - e io stesso - siamo a disposizione per fornire tutte le
ulteriori informazioni necessarie. Spero che tale atto abbia
contribuito ad avere conoscenza dell'andamento del programma
triennale e, lungi dal pensare che esso esaudisca tutte le
curiosità, aspettiamo le eventuali osservazioni e suggerimenti con
l'impegno di riportare, a resoconto, anche per l'anno successivo,
atto analogo. Grazie.
Presidente
- Dichiaro aperta la discussione generale.
La parola al Consigliere Donzel.
Donzel (PD)
- Egregio Presidente, cari colleghi, intanto
per ringraziare l'Assessore perché l'impegno che ha preso e
mantenuto è un impegno importante e significativo; il confronto su
questi temi è più che mai opportuno in un momento che sappiamo
essere estremamente difficile per il nostro sistema economico.
Alcune considerazioni, che poi in sede di replica lei potrà
precisare o correggere, intanto ritengo importantissima la parte
che riguarda il sostegno alla nascita delle nuove imprese, che
all'interno di questo programma ha una parte significativa e, dal
mio punto di vista, la più significativa, perché è quella anche
economicamente legata alle fonti energetiche rinnovabili, poi c'è
una piccola precisazione che farò a parte; quindi, dal punto di
vista dell'entità, è significativo. Ritengo assolutamente
importante che si continui a seminare, ad investire, che non si
rinunci all'idea che anche nel nostro piccolo territorio non ci
possano essere spazi per attività di eccellenza e di qualità, come
mi pare sia l'indirizzo che si vuole percorrere. È chiaro che,
quando si semina, il raccolto non è sempre immediato ed è in questo
momento più che mai difficile, ma non rinunciamo a vedere esplorato
anche quello spazio di occupabilità, di attività del nostro
territorio, perché - ce lo dimostrano i dati anche che abbiamo
visto oggi del piano del lavoro - di per sé il settore del
terziario non è in grado di far fronte alla domanda di lavoro
enorme che c'è in questo momento in Valle d'Aosta, quindi per forza
dobbiamo cercare altri settori. Una piccola perplessità che avevo
messo in luce in precedenza riguarda il fatto che dentro questo
piano è stato inserito il
bon chauffage
, che pompa un poco
le cifre, butta su di 17.000.000 di euro il piano, per cui dire che
il
bon chauffage
fa parte di un programma di risparmio
energetico...
(interruzione dell'Assessore Pastoret, fuori
microfono)
...infatti, immaginavo, ma ci tenevo a precisare che questo
dato, inserire 17.000.000 di euro nel computo generale, leggendolo
dall'esterno, sicuramente dà un tono a questo dato che in realtà in
un'analisi andrebbe scorporato; ecco ha una sua attività, ma che
non risponde alla finalità generale in cui è.
Una considerazione ancora la faccio sul fatto che una serie di
importanti risorse arrivano dall'esterno, dall'Unione europea e da
altri fondi anche in modo significativo. Questo mi piace metterlo
in luce, perché vuol dire che in tale settore, se si opera bene,
c'è accesso a delle risorse anche esterne alla Valle d'Aosta. Anche
qui alle volte c'è una visione semplicistica di qualcuno che
intanto vede unicamente industria come inquinamento, oggi dobbiamo
immaginare anche sistemi di ricerca e innovazione che non sono più
così impattanti come in passato; altra cosa: queste attività sono
fonte anche e ci danno la possibilità di acquisire anche energie e
finanziamento dall'esterno.
Infine, se mi è consentita, ancora una considerazione. Non è che
sia una novità di quest'anno (quindi non è un rimprovero che muovo
all'Assessore), ma vorrei fare una considerazione sull'artigianato
tipico e di tradizione: mi è sembrato proprio una Cenerentola.
Anche lei è stato molto corretto nel dire...dico tutto e dico anche
di alcune criticità...questa, le riconosco, è una criticità, perché
non sono state attivate una serie di azioni, mentre sarebbe
interessante esplorare questo settore, che mi pare - come
dimostrano le interessanti attività che vengono svolte - abbia
davvero un potenziale enorme per la qualità dei suoi prodotti.
Bisogna capire come tale attività non si limiti a qualche
esposizione, ma possa dare una possibilità di sbocco economico di
un certo rilievo. Mi aspetto da lei alcune considerazioni su
questo: di questa posizione da Cenerentola dell'artigianato tipico
e di tradizione. Grazie.
Presidente
- La parola al Vicepresidente Chatrian.
Chatrian (ALPE)
- Grazie Presidente. Un resoconto è
sempre apprezzabile perché fa il punto della situazione delle
misure e delle azioni messe in campo. Penso che l'introduzione
predisposta dagli uffici e avallata dal Governo regionale possa far
riflettere il Consiglio regionale che su certe misure e azioni, se
le azioni vengono rimodulate, da parte delle aziende, delle
famiglie e del singolo cittadino, c'è l'interesse e c'è anche un
impegno di tipo economico, un sostegno e poi l'ultimo passaggio, a
nostro avviso, non meno importante, c'è l'atto di liquidazione. Ci
sono quindi le condizioni nel momento in cui uno cerca di procedere
in modo organico e anche programmato e ben organizzato.
Penso che questo documento ci serva nei prossimi mesi per
discutere sulle singole azioni e misure, come integrare, come
modificare o eventualmente come invertire la rotta e perché certe
azioni non abbiano avuto le ricadute ipotizzate solo un anno e
mezzo fa. Cito qualche esempio, ma senza soffermarmi più di tanto,
ad esempio nell'azione 1.1, quella che sostiene lo
start up
mediante contributi e servizi di incubazione a favore delle
imprese; ricordo il dibattito avvenuto in aula al momento in cui si
è deciso di inserire la
Pépinière
di Pont-Saint-Martin,
possiamo registrare l'azione messa in campo positiva. Ad esempio su
questa azione soffermiamoci nel futuro prossimo per ricalibrare
anche altre zone, non solo quella di Pont-Saint-Martin e quella di
Aosta, già inserite con tali potenzialità. Questo per dire che se
ci sono delle formule che possono attrarre in questo momento degli
investimenti, delle aziende solide e interessanti, penso sia
d'obbligo un ulteriore approfondimento ed eventualmente rimodulare
e ricalibrare le azioni messe in campo. È importante un documento
di questo genere anche per tarare le procedure, i tempi, le
risposte, le difficoltà di azione e di coordinamento fra gli attori
principali che seguono le azioni o le misure, quali il suo
Assessorato, Vallée d'Aoste Structure, il Dipartimento al bilancio,
ma anche il braccio operativo che in questo momento viene
utilizzato parecchio dal vostro Assessorato, ovvero Finaosta. In
tante azioni ho visto che si cita l'organismo intermedio, Finaosta,
proprio per l'implementazione della misura, cito qualche esempio;
su questo cerchiamo di tarare possibilmente...è un consiglio, se
può aiutare a migliorare le procedure, ma soprattutto i tempi. In
sede di dibattito di bilancio, quando abbiamo approfondito qualche
criticità, il fatto di erogare direttamente i finanziamenti
relativi al settore dell'energia tramite la società finanziaria
regionale sta dando qualche difficoltà in certi settori e in certe
leggi dirette, tipo la legge n. 3/2006; se può essere un aiuto o un
sostegno, proprio andare a rivedere le procedure...soprattutto
semplificarle e chi si occupa dell'azione messa in campo non solo
deve parlarsi, ma deve verso il cittadino e l'azienda cercare di
dare delle risposte in maniera più rapida. Sono considerazioni
importanti in questo momento da fare, ma nei prossimi mesi legate
alle azioni 5.3 e 5.4, legate alla costituzione del catasto
energetico degli edifici. Forse non è il momento di entrare nel
dettaglio delle singole azioni, cercheremo di utilizzare le
strutture, chiedendo le informazioni in dettaglio, ma penso che
l'obiettivo sia quello nei mesi di settembre-ottobre di avere uno
stato dell'arte in commissione per vedere le criticità ed
eventualmente mettere sul tavolo delle integrazioni e delle
rimodulazioni. A mio avviso, se lei è d'accordo, la nostra proposta
va in quella direzione; prendere atto positivamente delle azioni
che hanno avuto maggior successo, eventualmente migliorarle ancora
e, dall'altra, capire le criticità e capire anche l'informazione
che è mancata e ritarare delle procedure che devono essere
ricalibrate e velocizzate. La nostra richiesta quindi va in quella
direzione: un lavoro apprezzabile fatto, che ci serve da una parte
a fare il resoconto e, dall'altra, a verificare le ricadute, però
in seconda battuta penso che non dobbiamo perdere tempo, se fosse
possibile approfondire ulteriormente il tutto nella commissione
competente... Grazie.
Presidente
- Se non vi sono altri interventi, dichiaro
chiusa la discussione generale.
Il Consiglio
Premesso che:
-
la Giunta regionale con deliberazione n. 1285 del 3 giugno
2011 ha approvato lo stato di avanzamento al 31 dicembre 2010 del
programma triennale dell'industria e dell'artigianato approvato dal
Consiglio regionale con deliberazione n. 1095/XIII in data 10 marzo
2010, disponendone la presentazione al Consiglio regionale;
-
l'Assessore alle attività produttive ha presentato
all'attenzione del Consiglio regionale la relazione allegata alla
deliberazione n. 1285/2011, "Programma triennale dell'industria e
dell'artigianato - Avanzamento al 31 dicembre 2010", in merito allo
stato di avanzamento fisico e finanziario del programma triennale
dell'industria e dell'artigianato della Regione autonoma Valle
d'Aosta per il periodo 2010-2012, così come previsto dal programma
medesimo;
Prende atto
della relazione stessa.
Allegato
(omissis)
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK