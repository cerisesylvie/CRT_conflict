Consiglio Regionale della Valle d'Aosta - Oggetto del Consiglio n. 752 del 19 settembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 752 del 19 settembre 1984 - Resoconto
OGGETTO N. 752/VIII - RICORRENZA TRENTENNALE DELLA CONQUISTA
DA PARTE DELLA SPEDIZIONE ITALIANA, DELLA VETTA DEL K2 -
(Interpellanza).
PRESIDENTE:
Do lettura dell'interpellanza presentata dai
Consigliere Torrione e Berti:
INTERPELLANZA
RILEVATA
l'evidenza data dalla stampa al trentennale
della vittoria conseguita al K2 dalla spedizione italiana, impresa
che pose il nostro Paese al centro dell'attenzione
mondiale;
OSSERVATO
che particolari festeggiamenti sono stati
organizzati a Bormio, in onore di Achille Compagnoni, uno dei
conquistatori del K2, originario di quella località, ma residente a
Breuil-Cervinia da decenni;
CONSIDERATO che a far parte della spedizione furono chiamate
alcune fra le più prestigiose guide valdostane del tempo quali
Ubaldo Rey ed i compianti Mario Puchoz e Sergio Viotto il primo
deceduto proprio nel corso della spedizione stessa ed il secondo
vittima successivamente di un banale incidente alpinistico;
CONSTATATO che proprio per questi motivi la Valle d'Aosta, ha
pagato il più alto prezzo al successo dell'impresa;
RILEVATA infine la totale assenza di iniziative da parte della
Regione valdostana volta non solo a celebrare il trentennale di un
evento che ebbe risonanza internazionale, ma anche a dimostrare
tangibilmente la riconoscenza, la simpatia e la solidarietà
dell'intera Valle d'Aosta alle guide valdostane ancora viventi che
presero parte a tale spedizione;
INTERPELLANO
il Presidente della Giunta e l'Assessore regionale competente
per conoscere se l'assenza della nostra Regione a manifestazioni
celebrative della ricorrenza trentennale dell'impresa del K2 sia
dovuta a semplice, seppure imperdonabile, dimenticanza oppure a
motivi di altra natura.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Mi rendo conto che la nostra
interpellanza ha perso parte della sua validità per il fatto che il
Presidente del Consiglio regionale si è occupato dell'argomento. In
occasione della ricorrenza della conquista del K2, la stampa
nazionale e la R.A.I. avevano reso omaggio a coloro che avevano
compiuto questa impresa alpinistica, che ha costituito una pietra
miliare nella storia dell'alpinismo himalaiano, anche perché
eravamo negli anni eroici in cui non si poteva neanche ipotizzare
che un uomo come Messner riuscisse a scalare da solo un 8.000! Ora
invece le cose sono sostanzialmente cambiate e c'è uni altra
concezione dell'alpinismo.
Eravamo quindi rimasti decisamente meravigliati dal fatto che
coloro che avevano partecipato a questa spedizione non avevano
trovato, da parte dell'amministrazione regionale, un solo gesto che
significasse "riconoscenza". La cosa ci sembrava tanto più strana
in quanto, nella spedizione, di cui facevano parte numerose guide
valdostane, aveva perso la vita il valdostano Mario Puchoz. Si è
però riparato al torto che si stava facendo a coloro che hanno
compiuto quest'impresa e che sono ancora in vita (e mi devo scusare
perché, per un precedente impegno, non ho potuto partecipare a
questa manifestazione) e ringrazio il Presidente del Consiglio per
la sensibilità che ha dimostrato in questa occasione, gestendo in
prima persona quest'iniziativa.
Esprimo, da parte mia e da parte del Consigliere Berti, la
nostra ammirazione, solidarietà e riconoscenza a coloro che hanno
compiuto quest'impresa che ha portato il nome della Valle d'Aosta
nel mondo.
E' chiaro che a questo punto ritiriamo la nostra interpellanza
facendo una piccola considerazione: forse questa volta
l'interpellanza è servita a far sì che non ci si dimenticasse di
coloro che hanno compiuto un'impresa di questo tipo: se non sarà
così il merito sarà solo della maggioranza.
PRESIDENTE:
L'interpellanza si considera quindi
ritirata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK