Consiglio Regionale della Valle d'Aosta - Oggetto del Consiglio n. 619 del 27 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 619 del 27 novembre 1981 - Resoconto
OGGETTO N. 619/81 - COMUNICAZIONI DEL PRESIDENTE DEL
CONSIGLIO.
Presidente
- Faccio presente che gli argomenti che devono
ancora essere trattati sono il disegno di legge n. 334 iscritto al
punto 22 bis dell'ordine del giorno e l'ordine del giorno
presentato ieri e che il Consiglio ha deciso di demandare all'esame
della Commissione. L'ordine del giorno, su cui è stato trovato un
accordo unitario, è firmato da tutti i componenti della
Commissione; vi verrà distribuito e sarà votato subito dopo la
conclusione concernente il disegno di legge n. 334.
Prima di aprire la discussione generale su tale oggetto, poiché
la seduta è stata sospesa per avere maggiori dettagli e
precisazioni, devo informare il Consiglio che circa le notizie
pervenute ieri in modo piuttosto rocambolesco e poi confermate
dall'Agenzia Ansa e pubblicate sulla stampa nazionale stamattina,
in merito a rilievi che sarebbero stati formulati sulla legge
relativa al nuovo ordinamento finanziario della Regione, il
Presidente della Giunta Andrione, come ha avuto occasione di
comunicare qui in apertura di seduta, ha ricevuto stamane
assicurazione da parte del Presidente della Repubblica della loro
infondatezza. Anche la Presidenza del Consiglio ha avuto, da parte
della Presidenza della Camera, analoghe precisazioni.
In base a ciò si deve ritenere che, malgrado gli equivoci che
possono essere sorti, la legge sul riparto fiscale dopo la
promulgazione da parte del Capo dello Stato sarà quanto prima
pubblicata sulla Gazzetta Ufficiale.
Definita la questione, che ci ha tenuto un po' in ansia per le
notizie contraddittorie che si sono avute tra ieri e oggi, passiamo
all'esame del disegno di legge n. 334.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK