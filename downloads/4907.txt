Consiglio Regionale della Valle d'Aosta - Oggetto del Consiglio n. 628 del 24 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 628 del 24 novembre 1982 - Resoconto
OGGETTO N. 628/VII - INIZIATIVE PER LO SFRUTTAMENTO TURISTICO
DELLA ZONA DEL MONTE ZERBION - (Interpellanza).
PRESIDENTE:
Do lettura dell'interpellanza in oggetto,
presentata dal Consigliere Fosson.
INTERPELLANZA
Preso atto che da tempo si discute della possibilità di una
messa a frutto del domaine skiable del Monte Zerbion, a proposito
della quale sono già stati elaborati studi di fattibilità;
Constatato che negli ultimi mesi sono nate iniziative da
parte di privati e di enti pubblici territoriali e locali in ordine
al progetto di costruzione di un impianto funiviario al Monte
Zerbion;
Ritenuto che il fatto sia di estremo interesse per i Comuni
della Comunità del Marmore:
INTERPELLA
la Giunta regionale per sapere:
1)
se è stata cointeressata dai promotori
dell'iniziativa;
2)
qual è la sua posizione nei confronti della stessa,
nel quadro globale di sviluppo turistico della Regione.
PRESIDENTE:
La parola al Consigliere Fosson, che illustra
l'interpellanza.
FOSSON - (D.C.):
L'interpellanza mi sembra
sufficientemente chiara già nel testo scritto allegato agli atti
del Consiglio. E' da anni, penso almeno una ventina, che a
Saint-Vincent si parla dello sfruttamento del domaine skiable del
Monte Zerbion, e già in tempi passati sono state fatte delle
valutazioni sulla possibilità dello sfruttamento del domaine
skiable stesso.
Il motivo di questa interpellanza sta nel fatto che ultimamente
sia il Comune di Saint-Vincent, sia il Comune di Châtillon, che
alcuni privati, hanno riproposto il problema. A me pare che la
questione possa essere di notevole interesse per la Comunità
Montana del Marmore e perciò interpello la Giunta regionale per
sapere che cosa ne pensa in un quadro globale di sviluppo turistico
della nostra Regione, tenendo conto delle possibilità di ulteriore
sviluppo dello sci in Valle d'Aosta e, direi, in Europa.
Vorrei sapere, dunque, se la Giunta regionale ha già fatto una
valutazione di quelli che potrebbero essere i costi e i ricavi, in
parole povere della fattibilità di un'opera di questo tipo, che non
è certo cosa di poco conto e che quindi va studiata
attentamente.
PRESIDENTE:
Risponde il Presidente della Giunta; ne ha
facoltà.
ANDRIONE - (U.V.):
Nel vasto quadro delle possibilità
sciistiche della Valle d'Aosta, la conca, tanto per intenderci,
diciamo, del Francou, compresa fra il Portola, il Tantané e lo
Zerbion da questa parte, potrebbe rivestire un notevolissimo
interesse, anche perché poi con degli impianti leggeri si possono
collegare il Breuil, Cimes Blanches, Chamois, Cheneil e arrivare a
questa zona.
Io ho avuto un solo incontro con i primi promotori, e l'ostacolo
è l'arroccamento tra il Comune di Châtillon e Varé. Ho chiesto di
avere un primo progetto, anche se di larghissima massima, su quello
che si intende fare, indicando che la Società dev'essere unica;
infatti c'era una piccola idea, che l'arroccamento lo avrebbero
fatto gli uni e gli impianti leggeri, quelli che rendono, li
avrebbero fatti gli altri. In questo modo, però, la funivia
Châtillon-Varé sarebbe condannata a passivi estremamente elevati,
perciò non è concepibile una cosa del genere.
In linea di massima, la Regione concorrerà all'iniziativa con il
35%, come per qualsiasi tipo di iniziativa interessante e valida
sotto questo profilo. Il problema è che un trasporto a fune di
questo genere, il più breve possibile, sia ben chiaro - quindi
quelle storielle che sono state raccontate di partire dalla
stazione non hanno alcun senso - per arrivare a Varé costa comunque
nell'ordine di miliardi, non di centinaia di milioni. Qualora si
arrivi a proporre qualche cosa di più concreto, vedremo,
interessando i Comuni, il Casinò e la Regione, quanto si riesce a
sottoscrivere per un'opera di questo genere, che evidentemente
anche se molto cara ha un grosso interesse turistico.
PRESIDENTE:
Il Consigliere Fosson intende replicare? Ne
ha facoltà.
FOSSON - (D.C.):
Prendo atto delle dichiarazioni del
Presidente della Giunta e per il momento mi dichiaro
soddisfatto.
PRESIDENTE:
Passiamo alla trattazione dell'oggetto
iscritto al n. 17 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK