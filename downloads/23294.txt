Consiglio Regionale della Valle d'Aosta - Oggetto del Consiglio n. 2476 del 7 febbraio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
NORME DI ATTUAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2476 del 7 febbraio 2007 - Resoconto
OGGETTO N. 2476/XII - Parere sullo schema di decreto
legislativo recante norme di attuazione dello Statuto speciale
della Regione Valle d'Aosta/Vallée d'Aoste in materia di
catasto.
Il Consiglio
Considerato che l'articolo 48 bis dello Statuto speciale per
la Valle d'Aosta dispone che il Governo è delegato ad emanare uno o
più decreti legislativi recanti le disposizioni di attuazione dello
Statuto stesso e le disposizioni per armonizzare la legislazione
nazionale con l'ordinamento della Regione Valle d'Aosta, tenendo
conto delle particolari condizioni di autonomia attribuita alla
Regione, e che gli schemi dei decreti legislativi sono elaborati da
una commissione paritetica composta da sei membri nominati,
rispettivamente, tre dal Governo e tre dal Consiglio regionale
della Valle d'Aosta e sono sottoposti al parere del Consiglio
stesso;
Rilevato che con nota in data 2 gennaio 2007, il Ministro per
gli Affari regionali ha trasmesso, ai fini dell'acquisizione del
parere di cui all'articolo 48 bis dello Statuto speciale, lo schema
di norme di attuazione in materia di catasto, approvato dalla
Commissione paritetica in data 11 dicembre 2006;
Visto l'articolo 48bis dello Statuto speciale per la Valle
d'Aosta;
Visto il parere della I Commissione consiliare
permanente;
Esprime
parere favorevole sullo schema di decreto legislativo recante
norme di attuazione dello Statuto speciale della Regione autonoma
Valle d'Aosta/Vallée d'Aoste in materia di catasto.
Président
- La parole au Président de la Région,
Caveri.
Caveri (UV)
- Lo schema di norme di attuazione in materia
di catasto è stato licenziato dalla Commissione paritetica l'11
dicembre e trasmesso alla Regione solo i primi di gennaio. Lo
schema viene licenziato dopo un travagliatissimo iter che ha
occupato la Commissione paritetica negli ultimi anni e che ha visto
impegnata la Regione nella strenua difesa delle proprie peculiarità
di diritto e di fatto, a fronte delle pretese omogeneizzatrici
dello Stato. Devo dire che questa norma costituisce l'applicazione
alla Valle d'Aosta di alcune importanti disposizioni del celebre
decreto legislativo n. 112/1998 mediante la procedura prevista dal
provvedimento stesso, che rimette alla Commissione paritetica
l'elaborazione di apposite norme di attuazione, in virtù della
particolarità dei nostri ordinamenti. Nella materia in questione,
in particolare, rileva la competenza primaria della Regione in
materia di ordinamento degli enti locali, ciò che la differenzia
dalle altre Regioni a statuto ordinario, alle quali, invece, le
disposizioni del "112" si applicano direttamente e le più recenti
norme della finanziaria ne sono una conseguenza.
Come è noto, anche nelle Regioni a statuto ordinario le
disposizioni del "112" inerenti al catasto non hanno ancora avuto
un'effettiva ed organica applicazione, essendo stata la predetta
applicazione rinviata di anno in anno dallo Stato; pertanto, con la
norma di attuazione di cui si tratta, si riconosce la potestà
regionale valdostana in quanto all'allocazione delle funzioni
conferite presso i livelli di Governo ritenuti più adeguati, ciò
non solo in virtù della potestà legislativa primaria in materia di
enti locali, ma anche in virtù dell'evidente situazione di fatto
riferita alle dimensioni e alla distribuzione dei Comuni valdostani
sul territorio regionale. Pertanto, oltre una legge regionale che
disciplini la materia, dovrà intervenire un apposito atto di intesa
fra Stato e Regione al fine della concreta individuazione delle
risorse da trasferire per l'esercizio delle funzioni in
questione.
La Regione ha provvidamente - facendo tesoro dell'esperienza
negativa degli uffici periferici del lavoro dello Stato - proposto
l'inserimento di una clausola di transizione che permetta
l'effettivo e concreto esercizio delle funzioni sin dall'entrata in
vigore della legge regionale, pur nelle more della definizione
dell'intesa con lo Stato: ciò avverrà mediante la messa a
disposizione a titolo gratuito delle risorse e il comando del
personale. Per l'esercizio delle funzioni lo Stato trasferirà alla
Regione somme equivalenti al 95% degli oneri sostenuti nell'ultimo
esercizio in cui le funzioni predette sono state svolte dallo
Stato. Credo che sia qualcosa di essenziale questa nuova competenza
che otterremo, perché i dati del catasto hanno una rilevanza che va
oltre il semplice utilizzo catastale... penso alle motivazioni
fiscali, penso a tutta la materia degli espropri, l'urbanistica, il
rischio idrogeologico, i contributi e molto altro...
Siamo pronti, anche sotto il profilo tecnico e specialistico,
perché già da tempo si sperimentano modalità particolari di
gestione dei dati attraverso dei "software" e il nostro punto di
riferimento dovrà essere il catasto delle Province di Bolzano e di
Trento, quello che viene chiamato il "catasto probatorio", quindi
immediatamente messo in rete in una logica di completo e perenne
adeguamento della cartografia. Credo che per noi sia un'esperienza
molto interessante.
Président
- Je déclare ouverte la discussion
générale.
Je rappelle que cet acte a vu l'avis favorable de la
I
e
Commission à l'unanimité.
S'il n'y a pas de collègues qui souhaitent intervenir, je
soumets au vote l'avis:
Conseillers présents: 32
Votants: 29
Pour: 29
Abstentions: 3 (Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK