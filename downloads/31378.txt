Consiglio Regionale della Valle d'Aosta - Oggetto del Consiglio n. 451 del 25 marzo 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 451 del 25 marzo 2009 - Resoconto
OGGETTO N. 451/XIII - Interpellanza: "Intendimenti in merito
alla realizzazione di un nuovo stadio di calcio nella
regione".
Interpellanza
Visti gli indirizzi generali di Governo per la legislatura
2005-2010, approvati dal Consiglio comunale di Aosta nella seduta
del 31 maggio 2005, che prevedono nell'area attualmente occupata
dallo stadio Puchoz la realizzazione di un parco urbano;
Ricordato l'Accordo di Programma, più volte citato dal
Sindaco di Aosta, tra i Comuni di Aosta, di Sarre e
l'Amministrazione regionale, per la costruzione di un nuovo stadio
di calcio in sostituzione dello Stadio M. Puchoz di Aosta;
i sottoscritti Consiglieri regionali
Interpellano
l'Assessore competente per sapere:
1) quali siano le valutazioni e gli intendimenti
dell'Amministrazione regionale in riferimento alla realizzazione di
un nuovo stadio nella nostra regione;
2) quale sia lo stato attuale dell'iter amministrativo
riguardante il citato accordo di programma.
F.to: Bertin - Cerise Giuseppe - Chatrian
Président
- La parole au Conseiller Bertin.
Bertin (VdAV-R)
-
Merci, M. le Président
. Abbiamo
appena presentato una proposta di modifica di Regolamento sul
question time
. Questa interpellanza evidentemente non potrà
mai far parte di un
question time
, vista la mancanza
dell'urgenza dei tempi. In effetti questa, come molte altre, è una
storia che risale a parecchi anni fa, anche in questo caso si
potrebbe iniziare: c'era una volta, tanto, tanto tempo fa...
Presidente
- ... no, colleghi, così non si può, perché
non si sente effettivamente... chiedo scusa, ma vi prego di
abbassare il tono della voce, grazie...
Bertin (VdAV-R)
- ... dicevo, c'era una volta, tanto,
tanto tempo fa un progetto per spostare dal centro città in una
zona più adatta lo stadio. In effetti, già nel lontano 1985 il
programma elettorale della forza di maggioranza regionale attuale
prevedeva per le comunali di Aosta la realizzazione della
struttura. Sono passati quasi 25 anni, un quarto di secolo e, come
se si trattasse ormai di una ricorrenza, periodicamente lo stadio
Puchoz torna al centro di nuove discussioni sia sui giornali, sia
nelle assemblee elettive. Bisogna ammettere che di discussioni ce
ne sono state tante, ma di decisioni ben poche, tant'è che lo
stadio continua ad essere laddove è sempre stato, sempre più
fatiscente e meno utilizzato. Nel frattempo anche la squadra di
calcio tradizionalmente associata al Puchoz è fallita: mi riferisco
all'Aosta Calcio evidentemente. Discussioni, mozioni, impegni
soprattutto alle comunali di Aosta non ne sono mancati. Limitandoci
agli ultimi tempi, già nel 2004 il trasferimento dello stadio
sembrava una cosa fatta, un accordo di programma fra Regione,
Comune di Aosta e Comune di Sarre e in poco tempo pareva che la
vicenda si risolvesse, non è stato poi così. Ultimamente nel mese
di ottobre, su iniziativa prima del gruppo consiliare Aosta Viva e
in seguito dei gruppi di maggioranza del Consiglio comunale di
Aosta, la vicenda è stata di nuovo affrontata in Consiglio
comunale.
Ci chiedevamo pertanto, visto l'innegabile interesse regionale
che assume la questione,
"quali siano le valutazioni e gli
intendimenti dell'Amministrazione regionale in riferimento alla
realizzazione di un nuovo stadio"
. Per quanto mi riguarda - ma
credo di parlare anche a nome del gruppo - lo stadio va spostato
per lasciare l'area occupata dal Puchoz ad un parco urbano; uno
spazio strategico per la città che potrebbe diventare anche, visto
il posizionamento, una parte di un asse culturale che partendo
dalla Cittadella (ex macello civico) dei giovani finisce con la
biblioteca e la futura Università, fra via Festaz e via Torino. A
questo punto volevamo sapere a che punto si trova l'iter del
famigerato, diciamo così, accordo di programma. Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente. Rispetto a questa
interpellanza, si fa riferimento soprattutto ad atti che riguardano
il Consiglio comunale di Aosta e si ricorda nell'ambito
dell'interpellanza un accordo di programma. Rispetto a questo, ho
avuto modo di chiedere al Comune di Aosta, che tuttavia ha negato
l'esistenza di un accordo di programma, ma ha ribadito la presenza
di una mozione di indirizzo, quindi un atto diverso da quello
indicato, però poco importa. Rispetto a questo tema, ho avuto modo
di promuovere un incontro nel corso già del mese di febbraio con i
Sindaci di Aosta e di Sarre proprio per fare il punto, perché, come
ha ricordato il collega Bertin nell'esposizione, abbiamo dei
progetti, abbiamo delle proposte che sono particolarmente datate:
una di queste era riferita ad un progetto di finanza che era stato
proposto allora dagli interlocutori e dai rappresentanti della
squadra a cui ha fatto riferimento il collega Bertin. Oggi c'è la
necessità di aggiornare, ma anche di fare un'analisi dei bisogni.
All'uopo quindi è stata convocata una riunione del
Conseil de la
Plaine
che verrà effettuata nel corso del mese di marzo, in
modo tale che tutti gli attori rispetto a questo tema possano
esprimersi, anche perché l'allora Comune di Sarre aveva dato
disponibilità, mentre non c'erano altre candidature rispetto alla
presenza di uno stadio che avesse funzioni sovracomunali. Credo sia
interessante in questo momento fare il punto della situazione,
anche perché, al di là dello stadio Puchoz e del Comune di Sarre,
ci sono tutta una serie di richieste che nel frattempo continuano a
pervenire all'Amministrazione regionale, alcune delle quali
finalizzate a chiedere la dichiarazione di interesse regionale
della propria struttura sportiva. Allora delle due l'una: o lo
stadio di Sarre o l'ipotesi di Sarre è un'ipotesi di uno stadio di
interesse regionale e abbiamo una convergenza anche di tutto il
comprensorio della
Plaine
, oppure rischiamo di moltiplicare
delle strutture. Ecco perché, rispetto a questo confronto, per
portare in avanti e per dare concretezza ad un'azione, il
Conseil de la Plaine
è stato convocato prima di questa
interpellanza; nel corso del mese di marzo ci sarà questa riunione
e, rispetto a questo tema, c'è la disponibilità a condividere anche
in Commissione, se lo ritenete, i risultati dell'incontro.
Président
- La parole au Conseiller Bertin.
Bertin (VdAV-R)
- In riferimento all'eventuale stadio a
Sarre, spesso in questi anni, soprattutto al Comune di Aosta, si è
parlato di questo accordo di programma che coinvolgeva la Regione e
il Comune di Sarre che a quanto pare non esiste. Va bene, ne
prendiamo atto, rimane il fatto che il Comune di Aosta su quella
zona strategica per lo sviluppo dei prossimi anni sta investendo,
in effetti c'è un progetto preliminare per la zona del mercato,
sempre collegato al rifacimento dello stadio. A quanto pare
l'Amministrazione regionale sembrerebbe interessata allo
spostamento dello stadio, però che venga fatto in fretta, anche
perché se i tempi sono quelli che abbiamo visto fino adesso, nel
2050 sarà ancora lì. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK