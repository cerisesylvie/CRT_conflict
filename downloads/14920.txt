Consiglio Regionale della Valle d'Aosta - Oggetto del Consiglio n. 1385 del 14 giugno 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1385 del 14 giugno 1995 - Resoconto
SEDUTA POMERIDIANA DEL 14 GIUGNO 1995.
OGGETTO N. 1385/X Nomina di un sindaco effettivo in seno al
collegio sindacale della società Funivie del Piccolo San Bernardo
S.p.a.
Presidente Ha chiesto la parola il Consigliere Perron.
Perron (UV) Pour proposer M. Celesia Cesare.
Presidente Ha chiesto la parola il Consigliere Marguerettaz.
Marguerettaz (PpVA) Prima di procedere alla votazione, volevo
chiedere se era possibile, compatibilmente con le esigenze della
società, rinviare questa nomina al successivo Consiglio, comunque
prima dell'estate, onde permettere ad alcuni dei candidati alla
nomina, i quali - così come da verbale della commissione - non
risultano iscritti nel registro dei revisori contabili, di
certificare questa loro iscrizione, dato che il registro in
questione viene pubblicato solo periodicamente e i medesimi
risultano essere iscritti, ma non hanno potuto al momento
certificare questa loro iscrizione.
Presidente A mio modo di vedere non è possibile. Allora non è
possibile. Si procede alla votazione.
- Consiglieri presenti e votanti: 32
- Schede nulle: 4
- Schede valide: 28
- Schede bianche: 6
Hanno riportato voti:
- Celesia Cesare: 22
Presidente In base all'esito della votazione, risulta nominato,
ai sensi dell'articolo 2458 del Codice Civile, quale Sindaco
effettivo in seno al Collegio sindacale della Società Funivie del
Piccolo San Bernardo S.p.A., per il triennio 1995/1998 che scadrà
il 30 giugno 1998, il sig. Celesia Cesare, residente in Aosta
regione Roppoz n. 9/E.
Deliberazione Il Consiglio regionale
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di società di funivie e seggiovie locali e di altre società
aventi per fine iniziative di interesse turistico locale;
- l'articolo 25 dello Statuto della Società Funivie del Piccolo
San Bernardo S.p.A. conferisce alla Regione la facoltà di nominare,
ai sensi dell'articolo 2458 del Codice Civile, un Sindaco effettivo
nel Collegio sindacale;
- ai sensi dell'articolo 2397 del Codice Civile i Sindaci devono
essere scelti tra gli iscritti nel registro dei revisori contabili
istituito presso il Ministero di Grazia e Giustizia;
- il succitato Collegio sindacale scade il 30 giugno 1995 per
compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995 si
è espressa sulle seguenti candidature:
1) Aglietta Umberto, 2) Benzo Claudio, 3) Bo Romano, 4) Bonazzi
Ivo, 5) Cargnino Andrea, 6) Celesia Cesare, 7) Chamois Alessandro,
8) Colombo Franco, 9) D'aquino Gennaro, 10) Filetti Laura, 11)
Formica Orlando, 12) Franco Antonio Carlo, 13) Linty Marco, 14)
Negretto Alessandro, 15) Novallet Daniela, 16) Odisio Gianni, 17)
Parini Amedeo Maria, 18) Pressendo Paolo, 19) Safina Angelo, 20)
Saivetto Marco, 21) Vietti Claudio;
Ritenuto necessario provvedere alla nomina di un Sindaco
effettivo in seno al Collegio sindacale della summenzionata Società
per il triennio 1995/1998 che scadrà il 30 giugno 1998;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 3 agosto 1971, n. 10 e 27 marzo
1991,
n. 12;
Delibera
1) di nominare, ai sensi dell'articolo 2458 del Codice Civile,
quale Sindaco effettivo in seno al Collegio sindacale della Società
Funivie del Piccolo San Bernardo S.p.A., per il triennio 1995/1998
che scadrà il 30 giugno 1998, il Sig Celesia Cesare, residente in
Aosta, regione Roppoz, n. 9/E.
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK