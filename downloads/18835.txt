Consiglio Regionale della Valle d'Aosta - Oggetto del Consiglio n. 1959 del 26 aprile 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FORESTE E TERRITORI MONTANI
Precedente
Successivo
Resoconto integrale del dibattito dell'aula
Oggetto del Consiglio n. 1959 del 26 aprile 2001 - Resoconto
OGGETTO N. 1959/XI Intervento di una squadra specializzata
per l’abbattimento di piante nel Comune di
Antey-Saint-André. (Interpellanza)
Interpellanza Preso atto della richiesta avanzata in data 14
marzo 2001 all’Assessorato regionale Agricoltura e
Risorse naturali dal Sindaco di Antey-Saint-André, al fine di
ottenere l’intervento di una squadra specializzata
per l’abbattimento di alberi, e precisamente di
pioppi lungo il viale del cimitero;
Considerato che si tratta di una strada comunale, ma che i
pioppi in questione sorgono (o meglio sorgevano) su terreno privato
e che era necessario per il taglio delle piante
l’assenso dei proprietari;
Constatato che l’assenso preventivo dei
proprietari non c’è stato;
Ritenendo che le risorse pubbliche (umane e materiali) della
Regione possano essere impiegate solo nel rispetto della legge;
la sottoscritta Consigliera regionale
Interpella
l’Assessore competente per sapere:
1) se è vero che sono state impiegate squadre di operai
regionali per il taglio dei pioppi lungo il viale del cimitero di
Antey;
2) se, a quanto gli risulta, il taglio dei pioppi è stato
effettuato a fronte dell’assenso dei rispettivi
proprietari;
3) e, se così non fosse, cosa intende fare perché le risorse
pubbliche non vengano utilizzate in modo improprio.
F.to Squarzino Secondina
Presidente
La parola alla Consigliera Squarzino
Secondina.
Squarzino (PVA-cU)
Questa potrebbe sembrare la semplice
storia di alcune piante tagliate, anzi dei pioppi tagliati, e dei
soliti ambientalisti che entrano in fibrillazione ogni volta che
una pianta viene tagliata.
In questo caso si tratta di pioppi, che a mio avviso stavano
bene e facevano ormai parte delle caratteristiche ambientali del
Comune di Antey, pioppi che sorgevano - uso
l’imperfetto - lungo la strada comunale che porta al
cimitero.
Allora si può discutere a lungo sulla bellezza o pertinenza o
meno di alcuni elementi arborei e qui le idee possono essere
diverse e ogni idea ha una sua validità ma, nel momento in cui si
decide di tagliare le piante, se si tagliano, vanno rispettate
tutte le regole che la comunità si è data.
Innanzitutto bisogna verificare se si possono considerare tali
piante caratteristiche del paesaggio tali da essere salvaguardate
in quanto sorgono in zone soggette a vincolo paesaggistico o a
vincolo idrogeologico.
Non era il caso di questi pioppi. Però sappiamo che, se si
tratta di piante pubbliche, l’ente pubblico che
decide di tagliarle richiede tutti i permessi necessari alla
Forestale, o a chi per esso, e chiede eventualmente aiuto
all’Assessorato per avere squadre di operai che
procedano al lavoro di taglio.
Se si tratta di piante che sorgono su terreno privato, anche se
l’ente pubblico decide di tagliarle, non può farlo
in modo autonomo, ma lo può fare solo se è autorizzato dal
legittimo proprietario. Nel caso che stiamo esaminando sembra che
non sia andata in questo modo, sembra che le regole non siano state
rispettate.
Sappiamo che il 21 gennaio il Sindaco del Comune di
Antey-Saint-André richiede alla stazione forestale del comune di
poter tagliare le piante lungo la strada che conduce al cimitero
comunale, adducendo come motivazione che quelle sono piante che
risalgono a quarant’anni prima e che sono state
piantate in occasione della festa degli alberi. Attenzione d'ora
innanzi, durante la festa degli alberi dovremo dire ai bambini che
il fatto che alcune piante siano messe a dimora in occasione di
tale festa diventerà un motivo per dire che tali alberi non sono
importanti e si possono tagliare.
Dice ancora il Sindaco che:
"? Quelle piante possono
rappresentare un pericolo perché ci sono alcuni rami rotti per il
vento che si riversano sulla carreggiata e, dato che ci sono alcuni
rami rotti, attenzione bene?"
precisa il Sindaco
"? potrebbe
la pianta crollare a causa del forte vento?"
.
Qui mi sembra che ci sia un po' uno scarto fra un ramo che è
rotto a causa del vento e la conseguenza che se ne trae:
l’intera pianta crollerà. Dovrebbe essere ammalata
per crollare.
Viene fatta questa richiesta alla guardia forestale, la quale in
data 22 febbraio comunica di aver verificato che quelle piante non
rientrano né in un vincolo paesaggistico, né in un vincolo
idrogeologico e che, dall’effettuazione di un
carotaggio, le piante non risultano interessate da alterazioni.
Conferma inoltre di aver visto numerosi rami spezzati lungo la sede
stradale, però si tratta di piante sane. È difficile - e qui lo
sottolineo - che una pianta sana, se arriva un po' di vento, crolli
all’improvviso.
Il 14 marzo il Sindaco, a fronte del nullaosta da parte della
stazione forestale per il taglio dei pioppi lungo il viale del
cimitero, chiede all’Assessorato
dell’agricoltura l’intervento di una
squadra specializzata per l’abbattimento degli
alberi in questione e fa una domanda che rientra nella prassi
abituale, dicendo che poi metterà dei cipressini verdi.
Ormai la pianta accanto ad un cimitero è considerata sinonimo di
cipresso. Non si può mettere nessun’altra pianta,
come se, cimitero richiamasse solo il cipresso. I pioppi non sono
coerenti con il contesto del cimitero, secondo il Sindaco di
Antey.
E aggiunge per confermare che tutto è a posto:
"? Si dichiara
che il viale è di proprietà comunale e che si è acquisita la
disponibilità dei proprietari dei terreni confinanti?"
, quindi
sono tutti d’accordo, si può fare,
c’è il nullaosta e si può andare avanti
tranquillamente. Questo avviene il 14 marzo, data in cui viene
chiesto l'intervento degli operai.
Il 27 marzo, cioè alcuni giorni dopo la richiesta
dell’intervento delle squadre specializzate, il
Sindaco chiede ai proprietari l’autorizzazione per
il taglio dei pioppi pericolosi, allora delle due
l’una: o l’autorizzazione
c’era già prima, ed era giusto dire che si era
acquisita la disponibilità dei proprietari, oppure
l’autorizzazione non c’era, non si
capisce perché si sia dichiarata la disponibilità dei
proprietari.
Questa situazione ha sollevato alcune interrogazioni non solo a
noi, ma anche al gruppo consiliare di minoranza del comune. Le
domande che poniamo a lei, Assessore, non al Sindaco, ma a lei in
quanto responsabile degli interventi che le squadre fanno sul
territorio, sono le seguenti.
Prima domanda:
"se è vero che sono state impiegate squadre di
operai regionali per il taglio dei pioppi lungo il viale del
cimitero di Antey"
.
Seconda domanda:
"se, a quanto gli risulta, il taglio dei
pioppi è stato effettuato a fronte dell’assenso dei
rispettivi proprietari"
.
Terza domanda:
"se così non fosse?"
come io tendo a
credere
"? cosa l’Assessore intende fare perché
le risorse pubbliche?"
operai pagati dalla Regione
"? non
vengano utilizzate in modo improprio"
.
Presidente
La parola all’Assessore
all’agricoltura e risorse naturali, Perrin.
Perrin (UV)
Avant de répondre aux questions ponctuelles je
voudrais donner quelques informations de nature techniques
concernant les peupliers d’Antey.
Les peupliers d’Antey sont des peupliers
d’Italie dont la croissance est très rapide. Ils
sont généralement cultivés le long des canaux et des routes pour la
production de bois ou comme rangée protectrice contre le vent.
La période de roulement des peupleraies est de 10-15 années en
général; les peupliers sont attaqués soit par la pourriture soit
par les insectes et quand ils dépassent un certain âge, 40-50 ans,
ils se vident à l’intérieur et deviennent dangereux
surtout si sollicités par le vent les branches tombent et merci à
l’effet voile de la silhouette le tronc même peut
s’écraser au sol. On a déjà assisté à des
écroulements de peupliers dans différentes localités valdôtaines et
qui ont même causé des dégâts.
Les peupliers d’Antey ont été plantés justement
lors de la fête des arbres, j’ai même la date
précise du 23 novembre 1957, mais ce n’est pas la
question qu’ils ont été plantés lors de la fête des
arbres, c’est seulement qu’on peut
démontrer bien la date où ces peupliers ont été plantés.
Le Président probablement était élève des écoles élémentaires
d’Antey à ce moment-là et donc il a contribué à
planter les peupliers en question?
(interruzione della Consigliera Squarzino Secondina, fuori
microfono)
? et donc ces peupliers ont un âge de plus de 40 ans et sont des
arbres à risque.
Pour répondre de façon ponctuelle aux questions, je précise que
les équipes forestières ont effectué le travail
d’abattage suite à la requête du Syndic
d’Antey que vous avez mentionnée et à
l’avis favorable du poste forestier de la même
commune.
Le Syndic a déclaré que l’allée est de propriété
communale et que la décision a été prise suite à la chute des
branches sur la route publique. Il a déclaré aussi
d’avoir eu les autorisations des propriétaires
privés.
J’ajoute que les interventions des équipes
forestières n’intéressent que des interventions pour
les administrations publiques tandis que les propriétés privées ne
sont concernées qu’en cas
d’événements exceptionnels tels que les alluvions ou
des cas de sécurité publique, donc là il y a une requête précise de
l’Administration communale
d’Antey-Saint-André faite par son Syndic qui déclare
que l’allée est de propriété communale et
qu’il a l’autorisation des
propriétaires pour opérer cet abattage et donc face à ces
déclarations les équipes de l’Assessorat sont
intervenues.
Quant aux dépenses pour l’abattage des peupliers,
celles-ci rentrent dans les opérations normales de collaboration
avec les communes et les communautés de montagne, dans les
différents domaines d’activité du Département des
ressources naturelles.
C’est une collaboration qui
s’effectue surtout pour l’aménagement
des aires au pique-nique et des aires vertes publiques, pour
l’aménagement environnemental et des sentiers de
montagne et aussi pour l’élagage des allées
communales et régionales, donc je ne crois pas percevoir dans cette
intervention un détournement de fonds publics, nos fonds publics
ont été utilisés à travers nos équipes forestières pour répondre à
une intervention précise voulue par l’Administration
communale d’Antey-Saint-André.
Presidente
La parola alla Consigliera Squarzino
Secondina.
Squarzino (PVA-cU)
Lei immaginerà che io non sono affatto
contenta della sua risposta perché non è possibile che lei svicoli
così dal problema.
La ringrazio per la lezione di botanica che mi ha dato sui
pioppi, anche se lei ha parlato di piante ammalate dopo 50 anni;
qui gli alberi hanno solo 40 anni e sono ancora sani, comunque
lasciamo perdere questo particolare. Ho detto prima che non entravo
nel merito, se è bene o male tagliare quei pioppi, perché ciò che
voglio sottolineare è il fatto che la procedura seguita va contro
la legge.
Lei dice che l’Assessorato ha ricevuto una
richiesta da parte del Sindaco in cui affermava di avere tutte le
autorizzazioni. Va bene, adesso però lei sa, Assessore, e lo sa non
solo da oggi, ma da almeno dieci giorni avendo preso le
informazioni, lei sa benissimo che questo non è vero. Perché dico
che lo sa? Perché anche lei ha avuto i documenti dalle minoranze e
i suoi uffici sicuramente hanno chiesto informazioni quando ho
presentato dodici giorni fa, quindi parecchio tempo fa, questa
iniziativa.
Io le ripeto alcune date. Il 26 marzo l’Assessore
dice che è disposto a mandare le squadre; lo stesso giorno la
minoranza consiliare solleva il problema al Sindaco e chiede
chiarimenti circa l’autorizzazione dei proprietari.
Il 27 marzo, il giorno dopo, il Sindaco chiede ai proprietari
l’autorizzazione.
Allora o il Sindaco aveva già l’autorizzazione
prima della lettera, l’allegava e poteva dire che
tutto era in regola oppure non ce l’aveva e, se
ricorre adesso alla richiesta di autorizzazione, vuol dire che non
ce l’aveva.
Il 29 marzo, due giorni dopo aver chiesto
l’autorizzazione, il Sindaco, senza neanche aver
aspettato la risposta dei proprietari, inizia il taglio delle
piante e il 30 marzo risponde alla lettera dei Consiglieri che
avevano chiesto informazioni, dicendo che non intendeva recedere
dalla decisione. Certo, le piante erano già state tagliate!
Il Sindaco, nel rispondere alla minoranza, non accenna alle
autorizzazioni che pure i consiglieri avevano chiesto, ma perché?
Perché non le ha.
Tant’è vero, e questo non mi dica che non lo
sapeva, Assessore, che uno dei pioppi pur tagliato era - adesso è
stato spostato - stato lasciato lì sul terreno, sequestrato dai
carabinieri a seguito della denuncia di un comproprietario che si è
lamentato che gli avevano tagliato la pianta senza chiedergli
l’autorizzazione.
Vede che lo sa, Assessore? Vede che sa queste cose? Allora sa
benissimo che, se c’è stata una denuncia ai
carabinieri, vuol dire che qualcosa non andava. Perché sottolineo
questi aspetti, Assessore? Cosa vuol dire questa vicenda?
In primo luogo è vergognoso che si disperdano tempo e risorse
pubbliche per effettuare operazioni che privano il territorio di un
elemento caratteristico, ma che soprattutto, come dicono i
consiglieri stessi nel loro documento, non sono richieste. Ancora,
si utilizzano squadre di operai a cui sono affidati lavori urgenti
post alluvione.
Quando è venuto il suo dirigente a presentare in commissione il
programma dei lavori affidati a queste squadre di operai nel
rispondere ad una domanda precisa della sottoscritta, ha detto che
quei lavori rientravano negli interventi sul territorio che la
Regione fa per riparare i danni dell’alluvione. Non
c’erano sul territorio comunale dei lavori più
urgenti da fare?
I Consiglieri della minoranza fanno un elenco ben preciso di
lavori e sicuramente chi di noi va in giro o è andato a vedere i
disastri dell’alluvione ha visto che ci sono
situazioni urgentissime da sanare: tagli di piante lì sì,
pericolanti lungo l’alveo del torrente, fogne a
cielo aperto, ci sono strade ancora parzialmente inagibili,
eccetera.
E di fronte a questi danni seri, urgenti provocati
dall’alluvione, si utilizzano le squadre della
Regione per tagliare dei pioppi. Perché danno fastidio. Non so
perché, anche se sarebbe interessante saperlo, perché le
motivazioni addotte non sono credibili.
Tutto questo credo che sia molto grave. Sono pochissime le
risorse economiche utilizzate per questa operazione, lo ammetto,
non sono miliardi, saranno poche decine di migliaia di lire; però è
grave che siano state distolte da lavori più urgenti squadre di
operai specializzati nella gestione del territorio.
E poi mi consenta di fare un'ulteriore precisazione.
C’è qualcosa che non funziona in questo comune. È la
terza volta che intervengo su quello che capita in questo comune.
Qui si inseriscono nei lavori post alluvione asfaltature di strade
non toccate dall’alluvione e di questo avevo
discusso a lungo con l’Assessore Vallet.
Qui si irridono, e di questo avevo parlato con
l’Assessore Ferraris, le norme che riguardano il
regolamento della fiera estiva dell’artigianato, in
aperto contrasto sia con quello che diceva il dirigente
dell’Assessorato dell’industria e
artigianato, sia con quello che diceva la commissione. Qui ancora
si inserisce nel piano dei lavori urgenti, lo voglio sottolineare,
il taglio di piante sane (quindi l’intervento non
era poi così urgente) senza l’autorizzazione dei
proprietari.
In tutti e tre i casi si utilizzano risorse pubbliche a fini
diversi per i quali le risorse sono state stanziate e la Regione
cosa fa? Niente, dice che tutto va bene.
Ne prendiamo atto, ma voi dovete renderne conto voi ai vostri
elettori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK