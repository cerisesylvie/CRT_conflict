Consiglio Regionale della Valle d'Aosta - Oggetto del Consiglio n. 10 del 13 gennaio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 10 del 13 gennaio 1981 - Resoconto
OGGETTO N. 10/81 - RETE DI DISTRIBUZIONE URBANA, PER LA CITTÀ DI
AOSTA E COMUNI LIMITROFI, DEL GAS METANO PER USI DOMESTICI E PER
RISCALDAMENTO. (Interpellanza)
Presidente
- Do lettura dell'interpellanza dei
Consiglieri Nebbia, Tripodi, Minuzzo e De Grandis:
INTERPELLANZA
A seguito dell'illustrazione in Consiglio da parte
dell'Assessore competente circa le prospettive di realizzazione del
metanodotto sino ad Aosta, i sottoscritti Consiglieri
regionali
INTERPELLANO
l'Assessore competente onde conoscere se non ritenga utile
studiare la possibilità di realizzare una rete di distribuzione
urbana, estesa anche ai Comuni confinanti con Aosta, del metano ad
uso domestico o per impianti di riscaldamento, in modo da
costituire una valida fonte alternativa d'energia a minimo
inquinamento.
Presidente
- Illustra l'interpellanza il Consigliere
Nebbia, ne ha facoltà.
Nebbia (PSI)
- In occasione del passato Consiglio,
l'Assessore ci ha detto che ci sono buone possibilità e probabilità
che la rete nazionale per il gas metano raggiunga la zona di Aosta.
Ora noi pensiamo che, se il gas metano è utilissimo (direi quasi, a
volte, indispensabile) per alcune industrie, sia anche conveniente
una sua utilizzazione da parte di utenti privati, sia per l'uso
domestico che per gli impianti di riscaldamento. Ricordo che oramai
buona parte dell'Italia del nord usa impianti di riscaldamento a
gas metano, che hanno la qualità, oltre che di essere meno
inquinanti rispetto a quelli a gasolio, di poter essere frazionati
per ogni singolo appartamento e quindi di rispondere meglio alle
esigenze della gente nelle costruzioni mono-familiari, oppure nei
centri storici, dove molto spesso è impossibile installare centrali
termiche tradizionali per mancanza di spazio.
Sarebbe però opportuno vedere e studiare la necessità di una
rete di distribuzione, in quanto il territorio urbanizzato è
abbastanza disperso, e potrebbe darsi che i costi fossero
elevati.
L'interpellanza quindi è rivolta all'Assessore per conoscere il
pensiero suo e della Giunta in materia.
Presidente -
Risponde l'Assessore all'Industria,
Commercio, Artigianato e Trasporti Chabod, ne ha facoltà.
Chabod
(DC)
- L'interpellanza che è stata fatta
dai Consiglieri Nebbia, Tripodi, Minuzzo e De Grandis, era già
stata fatta dai comunisti Bajocco e Cout il 5 dicembre. Allora
avevo già risposto; non ripeterò tutto quello che ho detto sulla
BEI, risponderò solo all'interpellanza.
L'area interessata comprende 26 Comuni della Valle d'Aosta, cioè
tutti i Comuni fino a Villeneuve. Noi pensiamo che dobbiamo prima
realizzare la tubazione centrale del metanodotto, poi senz'altro ne
parleremo con i Comuni. Ad ogni modo i Comuni interessati sono 26;
se volete ve li leggo tutti, ma non penso sia necessario, perché
partono da Pont-Saint-Martin e vanno fino a Villeneuve.
Presidente
- La parola al Consigliere Nebbia per la
replica.
Nebbia (PSI)
- Io avevo ascoltato la risposta
dell'Assessore all'interpellanza dei compagni comunisti, ed è
proprio in base a quella risposta che era stata fatta questa
interpellanza. Siamo pienamente d'accordo che se non arriva il
condotto principale del metanodotto non è necessario parlare di
rete di distribuzione, però sono due cose sostanzialmente diverse;
la rete di distribuzione infatti è una rete a sezioni ridotte, che
sconvolgerebbe notevolmente il tessuto viabile dei Comuni e della
città di Aosta, mentre il problema e i finanziamenti della BEI si
riferiscono alla conduttura principale che arriva fino a
Villeneuve; l'interpellanza era relativa alla rete di
distribuzione. Mi pare di avere capito, interpretando la risposta,
che in questo momento l'Assessore non ritiene sia il caso di
parlarne; caso mai, dice, ne parleremo quando ci sarà la conduttura
principale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK