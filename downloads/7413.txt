Consiglio Regionale della Valle d'Aosta - Oggetto del Consiglio n. 1916 del 7 aprile 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1916 del 7 aprile 1986 - Resoconto
OGGETTO N. 1916/VIII - NUOVE MISURE PROFILATTICHE NEL QUADRO
DEGLI INTERVENTI PER IL RISANAMENTO DEL BESTIAME. -
(Interrogazione)
PRESIDENTE
: Do lettura dell'interrogazione in oggetto
presentata dai Consiglieri Torrione, Breuvé e Pascale:
INTERROGAZIONE
Al fine di risolvere l'annoso problema del risanamento del
bestiame, che ha comportato negli ultimi anni un notevole impiego
di risorse finanziarie da parte dell'Amministrazione, sembra che
siano state adottate o potenziate recentemente nuove misure
profilattiche, tra le quali una più attenta disinfezione delle
stalle infette.
In effetti il problema delle strutture nelle quali vive il
bestiame
è
di fondamentale importanza anche ai fini della
prevenzione delle ricorrenti malattie che affliggono il nostro
patrimonio bovino.
Ciò premesso, allo scopo di avere una esatta conoscenza di
tutti gli aspetti di tale complesso problema, i sottoscritti
Consiglieri regionali
INTERROGANO
l'Assessore competente, al fine di conoscere:
a)
il numero complessivo delle stalle esistenti sul
territorio valdostano;
b)
se è stata effettuata dagli organismi competenti
dell'Assessorato una rigorosa ricognizione delle condizioni
igienico-sanitarie di tutte queste strutture e, in caso affermativo
quante di esse presentavano condizioni ritenute pericolose ai fini
della prevenzione delle malattie;
c)
se vengono effettuate verifiche nel corso dell'anno
delle condizioni igienico-sanitarie di tali strutture e con quale
periodicità.
PRESIDENTE
: Ha chiesto la parola l'Assessore alla Sanità
ed Assistenza Sociale,Voyat; ne ha facoltà.
VOYAT (U.V.):
Gli allevamenti nei quali è stata
effettuata la vaccinazione sono 3.633. Il numero delle stalle,
però, è superiore proprio a causa del fenomeno della transumanza.
In primavera, infatti, il bestiame viene portato nei mayen ed in
estate negli alpeggi. Pertanto il numero degli allevamenti dovrebbe
essere superiore, ma non siamo in grado di poterlo stabilire con
precisione anche perché, quando la Regione, circa 2 anni fa, aveva
preso a carico la disinfezione delle stalle, non intendeva censire
il loro numero e neppure voleva sapere se vi si poteva continuare
ad effettuare il ricovero del bestiame, ma voleva soltanto
provvedere alla loro disinfezione, così come previsto dalla
legge.
La Regione si era assunta l'onere della disinfezione perché
molti Comuni incontravano difficoltà sia per la mancanza di
attrezzature adeguate, sia per l'assenza di personale idoneo e
pertanto non riuscivano a garantire risultati positivi. Le
verifiche vengono fatte durante l'anno, sia quando i veterinari
intervengono per le diverse operazioni di vaccinazione, sia, da
quest'anno, quando intervengono in quelle stalle che hanno una
percentuale di animali infetti superiore al 40%. In quest'ultimo
caso la stalla viene bloccata e disinfettata, mentre il bestiame
viene tenuto sotto controllo dai veterinari per un periodo di circa
40 giorni. Penso così di aver risposto alle richieste del Gruppo
socialista.
PRESIDENTE
: Ha chiesto la parola il Consigliere
Segretario Lilliana Breuvé; ne ha facoltà.
BREUVÈ Lilliana (P.S.I.):
Signor Assessore, la ringrazio
per le sue delucidazioni, anche se non siamo molto soddisfatti
perché non è stata data una precisa risposta alle domande che noi
avevamo posto. Mi sembra che ci sia una legge, che dovrei avere
sottomano e che ora sto cercando, che impone ai veterinari di
controllare le stalle tutti gli anni, per verificarne lo
stato...
(...INTERRUZIONE...)
Il problema del risanamento del bestiame si presenta piuttosto
di frequente. Gli Assessori alla Sanità e all'Agricoltura
dimostrano molto coraggio nell'affrontare questo problema, però
probabilmente occorrerebbe averne ancora di più per poter andare
fino in fondo.
Io ho fatto un giro e ho constatato che diverse stalle non danno
molte garanzie sotto l'aspetto igienico-sanitario e pertanto credo
che sarebbe interessante promuovere una campagna di carattere
informativo, per aiutare soprattutto i piccoli allevatori che
sembrano essere un poco trascurati dall'Amministrazione. La
ringrazio comunque per le sue spiegazioni, anche se non siamo molto
soddisfatti, e certamente presenteremo altre domande alle quali lei
gentilmente risponderà, come al solito.
Si dà atto che dalle ore 9.48 assume la Presidenza il Vice
Presidente DE GRANDIS.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK