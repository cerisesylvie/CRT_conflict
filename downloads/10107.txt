Consiglio Regionale della Valle d'Aosta - Oggetto del Consiglio n. 1100 del 21 marzo 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1100 del 21 marzo 1990 - Resoconto
OGGETTO N. 1100/IX - Comunicazioni del Presidente del
Consiglio.
Bich (Presidente del Consiglio) - Do lettura dell'attività degli
organi del Consiglio dopo l'ultima adunanza del 12 marzo:
Disegni di legge presentati:
Disegno di legge n. 164, presentato dalla Giunta regionale in
data 12 marzo 1990, concernente: "Censimento e catalogazione dei
beni culturali sul territorio regionale" (II- V- I
Commissione).
Disegno di legge n. 165, presentato dalla Giunta regionale in
data 16 marzo 1990, concernente: "Interventi regionali di
cooperazione e solidarietà con i paesi in via di sviluppo" (I
Commissione).
Proposta di legge n. 166, presentata dai Consiglieri Bondaz,
Limonet, Ricco, Trione e Beneforti in data 16 marzo 1990,
concernente: "Norme per la promozione ed il sostegno sociale della
famiglia" (I e V Commissione).
Deliberazioni vistate:
8
Si comunica che il Presidente della Commissione di Coordinamento
in data 15 marzo 1990 ha vistato le seguenti deliberazioni per le
quali erano stati richiesti e trasmessi chiarimenti:
- Deliberazione n. 1004/IX in data 24 gennaio 1990 concernente:
"Approvazione del piano di riparto dei finanziamenti da assegnare,
per l'anno 1990, agli enti gestori di asili-nido, in applicazione
della legge regionale 9 gennaio 1986, n. 3";
- Deliberazione n. 1023/IX in data14 febbraio 1990 concernente:
"Concessione di un contributo di L. 271.800.000 all'Amministrazione
comunale di Gressoney - Saint-Jean per l'acquisto di un
comprensorio alpestre ubicato a monte della località Weissmatten,
ai sensi della legge regionale 27 giugno 1986, n. 27 -
Approvazione, impegno e liquidazione di spesa";
- Deliberazione n. 1024/IX in data 14 febbraio 1990 concernente:
"Concessione di un contributo di L. 126.000.000 all'Amministrazione
comunale di Gressoney-La-Trinité per l'acquisto di immobili da
destinare a biblioteca, azienda autonoma e ufficio tecnico comunale
ai sensi della legge regionale 27 giugno 1986, n. 27. Approvazione
ed impegno di spesa".
Riunioni:
- Ufficio di Presidenza: 2
- I Commissione: 1
- III Commissione: 1
- V Commissione: 1
- Commissione speciale per Regolamento assunzione personale Casa
da Gioco: 1
---
Il Signor Raffaele Statti, con lettera in data 10 marzo 1990, ha
comunicato di aver rassegnato le dimissioni da Presidente del
Comitato consultivo provinciale della sede INAIL di Aosta e da
componente della stessa commissione, precisando che detta decisione
è maturata dopo un'attenta riflessione sulla intricata questione
esistente alla sede INAIL di Aosta, in particolare sulla "vicenda
silicosi", e per i risultati inconcludenti registrati nel tentativo
di normalizzare la situazione.
Auspica, quindi, che le sue dimissioni possano sollecitare la
discussione prima di tutto nel sindacato che detiene la maggioranza
dei componenti nell'organismo e sensibilizzino maggiormente la
direzione dell'Istituto ad affrontare e risolvere con chiarezza la
questione di cui trattasi, da anni in posizione di stallo.
---
Il Coordinatore dei primari del presidio ospedaliero della Valle
d'Aosta, con nota in data 10 marzo 1990, ha comunicato che il
giorno 8 marzo u.s. è stato costituito con atto notarile il
"Collegio dei Primari", facendo rilevare che il suddetto organo
permanente di consultazione tecnico-scientifica si propone anche di
offrire all'Amministrazione, in forma consultiva e propositiva, la
propria collaborazione per quanto attiene la programmazione e
organizzazione del presidio ospedaliero.
Il Coordinatore ha informato, inoltre, che sono stati eletti
alle cariche sociali per l'anno 1990/1991:
Coordinatore: Prof. Giuliano Perfumo
Vicecoordinatore: Dott. Pietro Bosso
Segretario-Tesoriere: Dott. Sandro Alloati.
---
L'Associazione Nazionale Primari Ospedalieri ha fatto pervenire
a questa Presidenza copia dell'ordine del giorno, approvato
all'unanimità dal Consiglio nazionale dell'ANPO, in data 3 marzo
1990, in ordine alle modifiche apportate di recente dai partiti
dell'attuale maggioranza di Governo al disegno di legge n. 4227,
riguardante la cosiddetta "riforma della riforma sanitaria",
facendo rilevare che le suddette modifiche hanno stravolto,
rispetto alla stesura originale, i principi ispiratori e le scelte
di fondo del provvedimento in modo pericolosamente negativo per il
futuro dell'assistenza sanitaria nel nostro paese.
Il documento di cui trattasi è stato inviato in copia ai
Capigruppo consiliari ed al Presidente della V Commissione
permamente.
---
Il Sindaco della città di Aosta, con nota in data 14 marzo 1990,
ha inviato a questa Presidenza copia dell'ordine del giorno
adottato dal Consiglio comunale con provvedimento n. 269 del 13
marzo 1990, in merito all'ampliamento dell'ospedale regionale.
Il provvedimento è stato trasmesso in copia ai Capigruppo
consiliari e al Presidente della V Commissione consiliare
permanente.
---
Vi pregherei ora di levarvi in piedi per commemorare la
scomparsa, avvenuta il 15 marzo 1990, all'età di 77 anni di
Celestino DAYNE', che era stato Consigliere regionale dal 1949 al
1954, dal 1959 al 1963 e dal 1967 al 1968 in rappresentanza
dell'UV, e dal 1972 al 1973 in rappresentanza dell'UVP.
Dall'8 luglio al 13 novembre 1954 aveva ricoperto la carica di
Assessore regionale all'agricoltura.
Fu Sindaco di Cogne dal 1946 al 1949, dal 1956 al 1959 e dal
1970 al 1971.
Venne eletto membro dell'Assemblea consorziale del BIM nel 1957
e nel 1970.
Lo ricordiamo come un amministratore solerte, preciso, che ha
fatto onore alla Valle d'Aosta, attaccato alla sua terra, attaccato
alla sua Cogne.
Con questo senso di cordoglio abbiamo mandato le nostre
condoglianze ai suoi parenti.
---
Sulle comunicazioni ha chiesto di parlare il Consigliere
Stévenin, ne ha facoltà.
Stévenin (UV)
- Au nom du Groupe de l'Union Valdôtaine je
tiens à m'associer aux paroles de condoléance prononcées par le
Président du Conseil à l'égard de M. Celestino Dayné, décédé
vendredi dernier.
Valdôtain de coeur et d'esprit, défenseur de notre culture et de
nos traditions, fidèle aux valeurs de notre passé, unioniste de la
première heure, M.Dayné était très estimé et apprécié par ces
concitoyens et par la communauté valdôtaine.
Fidèle à sa conscience valdôtaine il avait toujours défendu avec
acharnement les intérêts de notre peuple, tout au long de son
engagement politique et administratif.
Syndic, Conseiller régional dans plusieurs législatures, il fut
aussi collaborateur apprécié de notre journal.
L'Union Valdôtaine, le peuple valdôtain ne peuvent que remercier
une fois encore Celestino Dayné pour l'exemple de dévouement
désintéressé et de droiture envers la collectivité, qu'il nous a
donné tout au long de sa vie.
Presidente
- Ha chiesto di parlare il Consigliere Martin,
ne ha facoltà.
Martin (ADP)
- Nous voulons rendre hommage à M. Celestino
Dayné, ici dans ce Conseil régional, qui fut le sien durant
plusieurs lustres.
Conseiller régional dès le début de l'autonomie, au cours de la
première, troisième, quatrième et cinquième législature et
Assesseur à l'agriculture et forêts en 1954, M.Dayné a travaillé
pour l'avenir de l'autonomie. Très attaché à notre langue
maternelle et fidèle à nos traditions, il était convaincu qu'il
fallait compléter l'autonomie valdôtaine par la démocratie
économique et sociale, sachant apprécier le passé à sa juste valeur
pour le bien du progrès.
Il fut Assesseur à l'agriculture et forêts en 1954, dans une
période de grande confusion et de luttes politique acharnées. La
confiance et la volonté lui permirent de soutenir avec vigueur le
combat et la fidélité à ses idéaux et à ses convictions.
Dans les assemblées régionale et communale nous rappelons le
souvenir d'un homme attentif, qui avait le sens aigu des réalités.
Ses interventions brèves, incisives, apportaient souvent un nouvel
éclairage aux questions débattues. Il comprenait les problèmes des
gens et a toujours cherché des solutions avec eux.
Il estimait que la lutte politique ne doit jamais dégénérer et
que nul ne doit être inquiet pour ses opinions. Son action
politique et son engagement progressiste s'inscrivaient dans la
dimension autonomiste, sociale et progressiste pour la vie des
Valdôtains vers le progrès et la liberté.
Le Groupe des ADP renouvelle ici toute la solidarité au deuil de
toute la parenté.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK