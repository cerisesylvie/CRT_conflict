Consiglio Regionale della Valle d'Aosta - Oggetto del Consiglio n. 113 del 19 ottobre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 113 del 19 ottobre 1988 - Resoconto
OGGETTO N. 113/IX - DISEGNO DI LEGGE CONCERNENTE:
"PROVVEDIMENTO DI FINANZIAMENTO IN DIVERSI SETTORI DI INTERVENTO -
AUTORIZZAZIONE E CONTRAZIONE DI MUTUO PASSIVO".
PRESIDENTE:
Ha chiesto la parola l'Assessore alle
Finanze, Voyat; ne ha facoltà.
VOYAT (U.V.):
Nell'ultimo Consiglio abbiamo approvato una
prima variazione al bilancio resasi necessaria per coprire delle
spese già previste nel bilancio del 1988; ne presentiamo ora una
seconda per coprire delle spese improrogabili che, non potendo
essere finanziate con storni di bilancio, devono essere finanziate
con un mutuo regionale.
Da quando noi abbiamo presentato in Giunta questo disegno di
legge al momento della sua discussione in sede di Commissione, il
Comune di Verrès ha chiesto lo stanziamento di circa 500 milioni
per sostenere delle spese che erano già state autorizzate dalla
Giunta regionale, ma che noi pensavamo di finanziare nel 1989. Il
Comune di Verrès, invece, ha già fatto nel corso del corrente anno
la maggior parte delle opere previste, per cui ci troviamo ora
nelle condizioni di chiedere un aumento del finanziamento per 500
milioni.
Il Comune di Aosta, inoltre, ci aveva chiesto 500 milioni per
chiudere il proprio bilancio. Noi gli avevamo controproposto di
aumentare di 500 milioni il finanziamento delle spese di
investimento, ma dopo la riunione di lunedì scorso della competente
Commissione, il Comune di Aosta ci ha fatto sapere di non poter
utilizzare quella somma se noi l'avessimo vincolata alle spese di
investimento, perché non avrebbe potuto effettuare storni di
bilancio.
Mi scuso di consegnare solo ora alla Presidenza del Consiglio
gli emendamenti sostitutivi di quelli già proposti in sede di
Commissione. Essi riguardano il Comune di Aosta, a disposizione del
quale rimarrebbero:
- 4 miliardi per spese di investimento, in ottemperanza ad una
deliberazione già approvata dal Consiglio regionale, nella quale
erano indicati alcuni lavori previsti;
- ed una maggiore spesa ordinaria di 500 milioni, non
finanziabile con un mutuo, ma con le maggiori entrate del Casinò di
Saint-Vincent.
Questa modifica comporta una conseguente modificazione di tutti
gli articoli successivi. Il lavoro è stato piuttosto lungo, ma
penso che il testo completo degli emendamenti possa essere
distribuito con sollecitudine.
Dicevo, comunque, che si tratta delle seguenti spese
improrogabili, ascrivibili al bilancio 1988:
- 1 miliardo circa per finanziare espropri in corso da parte
dell'Amministrazione regionale e di alcuni Comuni;
- un investimento di circa 29 miliardi per l'autostrada;
- 4 miliardi per il risanamento del bestiame;
- 4 miliardi e mezzo per spese di investimento del Comune di
Aosta;
- mezzo miliardo al Comune di Aosta per spese correnti;
- mezzo miliardo al Comune di Verrès per opere autorizzate
dall'Amministrazione regionale, ma non inserite nel bilancio del
1988.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
L'Assessore Voyat ha iniziato da poco
il suo lavoro, ma deve portare la responsabilità delle abitudini
degli Assessori che l'hanno preceduto. Poiché da numerosi anni, in
questa Regione, al momento della discussione del bilancio si
prospettano regolarmente ipotesi di contrazione di mutui, che non
vengono poi effettuati pur essendo dell'ordine delle centinaia di
miliardi, non abbiamo sufficienti elementi di giudizio per ritenere
credibili questa particolare richiesta di mutuo. Prego anzi
l'Assessore di farmi pervenire, come egli stesso aveva promesso,
tutta la documentazione relativa al bilancio consuntivo che ancora
non mi è pervenuta.
In sostanza, non ritenendo dimostrata la necessità di ricorrere
in questo caso all'indebitamento per vicende relative agli anni
precedenti ed avendo invece il dubbio che con un atto politico si
voglia dimostrare che la nostra Regione si trova per caso a doversi
indebitare per una somma corrispondente al taglio prospettato dal
Governo centrale, noi non approviamo il disegno di legge, proprio
perché non abbiamo elementi tali da farci credere a quanto ci dice
oggi l'Assessore alle Finanze.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Io non so se la Giunta abbia
effettivamente intenzione di arrivare a conteggiare i mutui nel
modo supposto dal Consigliere Mafrica, tuttavia nel merito di
questo provvedimento il nostro giudizio è negativo, in particolare
perché la maggior parte dei 38.070 milioni del mutuo, cioè 25.570
milioni, al tasso massimo del 12% per un periodo di ammortamento
non superiore ai 15 anni, servirebbe soprattutto per coprire le
spese relative al progetto autostradale.
A noi sembra del tutto sbagliato far indebitare
l'Amministrazione per un’opera di questo genere.
Oltre alle valutazioni di tipo tecnico sull'opportunità di questo
atto deliberativo, noi siamo quindi contrari nel merito del
principale fra i finanziamenti contenuti in questo disegno di
legge.
PRESIDENTE:
Ha chiesto la parola l'Assessore alle
Finanze, Voyat; ne ha facoltà.
VOYAT (U.V.):
Non ho la pretesa di convincere il
Consigliere Mafrica, ma ci tengo a ribadire che i mutui devono
essere previsti per legge, come di solito avviene tutti gli anni in
sede di approvazione di bilancio, ma vengono effettivamente
contratti solo nel momento in cui l'Amministrazione non ha alcuna
disponibilità di cassa. Si tratta in ogni caso di un atto contabile
che, qualora per assurdo la Regione dovesse spendere entro il 31
dicembre 1988 tutti i soldi degli impegni già assunti, le
consentirebbe di contrarre effettivamente questi mutui.
Se la Regione non avesse bisogno di spendere questi soldi, che
non sono pagabili perché sono solo impegnati ma non ancora
deliberati, sarebbe del tutto superfluo, per non dire stupido,
contrarre un mutuo al 12% per tenere poi i soldi in cassa al 12%.
Il mutuo viene contratto solo nel momento in cui non c'è più alcuna
disponibilità di cassa; questo spiega perché la previsione del
mutuo è solo un atto contabile del quale si usufruisce nel momento
in cui c'è una particolare ed urgente necessità.
Al Consigliere Mafrica, che in sede di Commissione mi aveva
chiesto di conoscere l'entità dei mutui contratti negli ultimi
cinque anni, rispondo che non è stato contratto nessun mutuo per
pareggiare il bilancio, ma è stato contratto un mutuo di 1,5
miliardi per opere previste in corso d'anno.
Gli emendamenti che vi vengono distribuiti sono integrativi di
quelli già presentati dalla Commissione. Le modifiche più
consistenti riguardano un contributo di 4,5 miliardi in conto
investimenti al Comune di Aosta e l'aggiunta dell'articolo 1 bis
che prevede un contributo straordinario, sempre al Comune di Aosta,
per finanziare le sue spese correnti. Tutti gli altri emendamenti
sono una diretta conseguenza di questi due, infatti il mutuo,
inizialmente previsto in 38,5 miliardi, viene ora a ridursi a circa
38 e variano di conseguenza anche le spese che dovranno essere
affrontate negli anni successivi per il pagamento del mutuo.
PRESIDENTE:
Passiamo ora all'esame dell'articolato, che
sarà piuttosto complesso perché agli emendamenti presentati dalla
Commissione si aggiungono quelli presentati dall'Assessore.
Do lettura dell'emendamento all’oggetto e
all'articolo 1, presentato dall'Assessore Voyat.
EMENDAMENTO
L'oggetto viene così modificato:
"Provvedimento di finanziamento in diversi settori di
intervento. Autorizzazione e contrazione di mutuo passivo".
Dopo il 5° comma dell'art. 1 è inserito il seguente nuovo
comma:
"ó. In relazione al programma straordinario di opere pubbliche
realizzato dal Comune di Verrès nell’esercizio
finanziario 1987 è autorizzata la concessione a favore del Comune
medesimo di un contributo in conto capitale di £. 500 milioni".
PRESIDENTE:
Se nessuno chiede la parola, pongo in
votazione l'emendamento all’oggetto ed all'articolo
1, testé letto.
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Riccarand)
Il Consiglio approva
PRESIDENTE:
Do lettura dell'articolo 1 nel testo
emendato.
PROVVEDIMENTO DI FINANZIAMENTO IN DIVERSI SETTORI DI
INTERVENTO. AUTORIZZAZIONE E CONTRAZIONE DI MUTUO PASSIVO
Art. 1
1. L'autorizzazione di spesa recata dalla legge regionale 28
dicembre 1984, n. 73, concernente gli interventi finanziari per la
realizzazione dell'autostrada da Aosta a Courmayeur, modificata con
le leggi regionali 19 febbraio 1988, n. 12, 29 marzo 1988, n. 17,
19 aprile 1988, h. 18, 16 giugno 1988, nn. 42 e 43, 17 giugno 1988,
nn. 52 e 53, è elevata di Lire 25.570 milioni.
2. Per le finalità di cui alla legge regionale 28 giugno 1962,
n. 13 concernente il risanamento del bestiame in Valle d'Aosta, è
approvata per l'esercizio 1988 una ulteriore spesa di Lire 4.000
milioni.
3. In relazione al programma straordinario di opere pubbliche
realizzato dal Comune Aosta nell'esercizio finanziario 1987 è
autorizzata la concessione a favore del Comune medesimo di un
contributo in conto capitale di Lire 4.500 milioni.
4. Per la concessione dei contributi previsti dalla legge
regionale 11 novembre 1974, n. 44, relative alle espropriazioni e
occupazione d'urgenza di aree di terreno a norma della legge
statale 22 ottobre 1971, n. 865, è autorizzata una ulteriore spesa
di Lire 1.000 milioni a carico dell'esercizio 1988.
5. La spesa a carico dell'esercizio 1988 per la concessione di
incentivi per la realizzazione di impianti di innevamento
artificiale di cui alla legge regionale 7 agosto 1986, n. 42 è
elevata di Lire 2.500 milioni.
6. In relazione al programma straordinario di opere pubbliche
realizzato dal Comune di Verrès nell’esercizio
finanziario 1987 è autorizzata la concessione a favore del Comune
medesimo di un contributo in conto capitale di £. 500 milioni.
PRESIDENTE:
Se nessuno chiede la parola, pongo in
votazione l'articolo 1 nel testo emendato testé letto.
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Riccarand)
Il Consiglio approva
PRESIDENTE:
Do lettura dell'emendamento aggiuntivo
proposto dall'Assessore Voyat
EMENDAMENTO
Dopo l'art. 1 è inserito il seguente nuovo articolo:
"Art. 1 bis
E', inoltre, autorizzata la concessione al Comune di Aosta di un
contributo straordinario di £. 500 milioni per il finanziamento di
spese relative al funzionamento di servizi socialmente utili".
PRESIDENTE:
Se nessuno chiede la parola, pongo in
votazione l'articolo 1 bis testé letto.
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Riccarand)
Il Consiglio approva
PRESIDENTE:
Do lettura del nuovo articolo 2 proposto
dall'Assessore Voyat.
Art. 2
1. E', inoltre, autorizzata la concessione al Comune di Aosta di
un contributo straordinario di £. 500 milioni per il finanziamento
di spese relative al funzionamento di servizi socialmente
utili.
PRESIDENTE:
Se nessuno chiede la parola, pongo in
votazione il nuovo articolo 2 testé letto.
ESITO DELLA VOTAZIONE
Presenti: 27
Votanti: 26
Favorevoli: 26
Contrari: 1
Il Consiglio approva
PRESIDENTE:
Do lettura del nuovo articolo 3 proposto
dall'Assessore Voyat.
Art. 3
1. Per la realizzazione del programma di investimenti di cui al
precedente articolo 1, è autorizzata la contrazione di uno o più
mutui passivi per comprensive £. 38.070 milioni al tasso massimo
del 12% e per un periodo di ammortamento non superiore ad anni
15.
2. La Giunta regionale è autorizzata a compiere tutte le
operazioni per la contrazione del mutuo eventualmente in valuta
estera purché sussistano condizioni di particolare vantaggio per la
Regione in considerazione del rischio di cambio della valuta.
PRESIDENTE:
Se nessuno chiede la parola, pongo in
votazione il nuovo articolo 3 testé letto.
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
PRESIDENTE:
Do lettura del nuovo articolo 4 proposto
dall'Assessore Voyat
Art. 4
1. Le spese per l'ammortamento del mutuo di cui all'art. 3,
valutate in £. 2.765.745.000 per l’anno 1988, pari a
una semestralità della rata di ammortamento, ed in annue £.
5.531.490.000 a decorrere dal 1989 graveranno sui capitoli 50650
(quota interessi per l'ammortamento di mutui da contrarre) e 50700
(quota capitale per l'ammortamento di mutui da contrarre) del
bilancio di previsione per l’esercizio 1988 e sui
corrispondenti capitoli dei futuri bilanci.
2. La copertura dell'onere di cui al comma precedente è
assicurata:
- per l’esercizio 1988 dalle maggiori entrate
previste sui proventi della tassa di concessione della Casa da
Gioco di Saint-Vincent;
- per gli anni 1989 e 1990 mediante utilizzo per £
11.062.980.000 delle risorse disponibili già iscritte al programma
3.2. "altri oneri non ripartibili" del bilancio pluriennale
1988/1900;
- per gli anni successivi gli oneri saranno iscritti con la
legge di approvazione dei relativi bilanci.
3. Le spese derivanti dall'applicazione dell'art. 2 sono
finanziate con l'iscrizione di maggiori entrate derivanti dalla
tassa di concessione della Casa da Gioco di Saint-Vincent.
PRESIDENTE:
Se nessuno chiede la parola, pongo in
votazione il nuovo articolo 4 testé letto.
ESITO DELLA VOTAZIONE
Presenti: 27
Votanti: 23
Favorevoli: 22
Contrari: 1
Astenuti: 4 (Bajocco, Chenuil, Dolchi e Mafrica)
Il Consiglio approva
PRESIDENTE:
Do lettura del nuovo articolo 5 proposto
dall'Assessore Voyat.
Art. 5
1 - Al bilancio di previsione della Regione per
l’esercizio 1988 sono apportate le seguenti
variazioni:
Parte entrata
in aumento:
Capitolo 00300 "Tassa di concessione della Casa da Gioco di
Saint-Vincent"
£. 3.265.745.000
Capitolo 11150 "Contrazione di mutui per spese di investimento"
£. 38.070.000.000
TOTALE IN AUMENTO £. 41.335.745.000
Parte Spesa
in aumento:
Capitolo 22782 (di nuova istituzione) codificazione regionale
2.1.1. "Finanza locale"
codificazione: 2.1.2.3.2.3.08.15.02 "Contributo al Comune di
Aosta per il finanziamento del programma straordinario di opere
pubbliche per l'anno 1987 - L.R. n. "
£. 4.500.000.000
Capitolo 22783 (di nuova istituzione) Codificazione regionale:
2.1.1 "Finanza locale"
Codificazione: 2.1.2.3.2.3.08.15.02 "Contributo al Comune di
Verrès per il finanziamento del programma straordinario di opere
pubbliche per l'anno 1987 - L.R. n.
£. 500.000.000"
Capitolo 22874 (di nuova istituzione) Codificazione regionale:
2.1.1 "Finanza locale"
Codificazione: 1.1.1.5.2.2.08.07.02 "Contributo straordinario al
Comune di Aosta per il finanziamento spese di gestione per servizi
socialmente utili - L.R. n.
£. 500.000.000"
Capitolo 23400 "Spese per la concessione di contributi
straordinari per l’esproprio e l'occupazione di
urgenza di beni immobili a norma della legge 22 ottobre 1971, n.
865 - L.R. 11.11.1974, n. 44 - L.R. 1.04.1987, n. 20 - L.R. n."
£. 1.000.000.000
Capitolo 26750 "Spese per la sottoscrizione di titoli azionari
della "Raccordi Autostradali Valle d'Aosta S.p.A." - L.R.
28.12.1984, n. 73 - L.R., n. "
£. 25.570.000.000
Capitolo 33700 "Contributi per la bonifica sanitaria del
bestiame - L.R. 28.06.1962, n. 13 - L.R. 30.08.1970, n. 24 - L.R.
31.05.1979, n. 31 - L.R. 5.03.1987, n. 14 - L.R. , n. "
£. 4.000.000.000
Capitolo 37504 "Contributi a società funiviarie per la
realizzazione di impianti di innevamento artificiale - L.R.
7.08.1986, n. 42 - L.R. , n. "
£ 2.500.000.000
Capitolo 50650 "Quota interessi per ammortamento di mutui da
contrarre"
£. 2.284.200.000
Capitolo 50700 "Quota capitale per ammortamento di mutui da
contrarre"
£ 481.545.000
TOTALE IN AUMENTO £. 41.335.745.000
PRESIDENTE:
Se nessuno chiede la parola, pongo in
votazione il nuovo articolo 5 testé letto.
ESITO DELLA VOTAZIONE
Presenti: 27
Votanti: 23
Favorevoli: 22
Contrari: 1
Astenuti: 4 (Bajocco, Chenuil, Dolchi e Mafrica)
Il Consiglio approva
PRESIDENTE:
Do lettura del nuovo articolo 6 proposto
dall'Assessore Voyat.
Art. 6
1. Il conto della competenza del bilancio di previsione della
Regione per l’esercizio finanziario 1988 pareggia
nella risultanza di complessive f. 1.441.645.354.577 per effetto
delle seguenti variazioni:
Lire 41.335.745.000 disposte con la presente legge
Lire 74.809.600.577 per iscrizioni di assegnazioni statali e
variazioni relative a capitolo delle contabilità speciali ai sensi
dell'art. 12 della legge regionale 8.01.1988, n. 2 e dell'art. 4
della legge regionale 7.12.1979, n. 68, nonché delle leggi
regionali n. 19/88, n. 48/88 e provvedimenti legislativi di
assestamento e di prima variazione al bilancio per l'anno
1988".
PRESIDENTE:
Se nessuno chiede la parola, pongo in
votazione il nuovo articolo 6 testé letto.
ESITO DELLA VOTAZIONE
Presenti: 27
Votanti: 23
Favorevoli: 22
Contrari: 1
Astenuti: 4 (Bajocco, Chenuil, Dolchi e Mafrica)
Il Consiglio approva
PRESIDENTE:
Do lettura del nuovo articolo 7 proposto
dall'Assessore Voyat.
Art. 7
1. La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione Valle d'Aosta.
PRESIDENTE:
Se nessuno chiede la parola, pongo in
votazione il nuovo articolo 7 testé letto.
ESITO DELLA VOTAZIONE
Presenti: 27
Votanti: 23
Favorevoli: 22
Contrari: 1
Astenuti: 4 (Bajocco, Chenuil, Dolchi e Mafrica)
Il Consiglio approva
PRESIDENTE:
Il Consiglio è chiamato ora a pronunciarsi
sul complesso della legge.
ESITO DELLA VOTAZIONE
Presenti: 27
Votanti: 23
Favorevoli: 22
Contrari: 1
Astenuti: 4 (Bajocco, Chenuil, Dolchi e Mafrica)
Il Consiglio approva
PRESIDENTE:
A questo punto termina la disamina
dell'ordine del giorno. Ringrazio i colleghi Consiglieri ed in
particolare l'Assessore alle Finanze, che ci ha dato un ottimo
elaborato che ha reso più celere la votazione.
La seduta è tolta
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK