Consiglio Regionale della Valle d'Aosta - Oggetto del Consiglio n. 473 del 5 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 473 del 5 aprile 1984 - Resoconto
OGGETTO N. 473/VIII - PROBLEMI CONCERNENTI IL COLLEGAMENTO
STRADALE TRA AOSTA E LA GALLERIA DEL MONTE BIANCO.
(Interpellanza).
PRESIDENTE:
Do lettura dell'interpellanza presentata dal
Consigliere Riccarand:
INTERPELLANZA
CONSIDERATO che nel marzo 1980 il Consiglio regionale aveva
adottato, a maggioranza e non senza diffuse perplessità, il
progetto autostradale redatto dalla SPEA per il collegamento fra
Aosta ed il tunnel del Monte Bianco;
RILEVATO che nei quattro anni trascorsi da tale scelta il
traffico commerciale sotto il Tunnel del Monte Bianco anziché
aumentare come profetizzato dai fautori dell'autostrada è
sensibilmente diminuito (dai 1468 TIR al giorno del 1980, si e
scesi ai 1170 del 1983);
RIBADITO che si può ottenere un miglioramento ed una maggior
sicurezza nel traffico fra Aosta ed il Tunnel del Monte Bianco sia
con una adeguata sistemazione della Strada Statale 26 sia con
un'opportuna regolazione del traffico commerciale;
RIBADITO altresì che il faraonico progetto autostradale:
a) provocherebbe distruzioni paesaggistiche gravissime ed un
preoccupante dissesto idrogeologico in una zona stretta, come
l'Alta Valle d'Aosta, già solcata da una superstrada e dalla
ferrovia;
b) comporterebbe dei costi enormi per incentivare un trasporto
di merci su gomme che può e deve essere quanto più possibile
sostituito dal trasporto su rotaia;
c) trasformerebbe, dato che il tunnel funziona da "tappo",
l'intera area da Entrèves all'imbocco del tunnel in un enorme
parcheggio rumoroso ed inquinante, proprio al cospetto di un
panorama alpino fra i più belli d'Europa;
PRESO ATTO che perplessità ed ostilità nei confronti del
progetto autostradale si vanno diffondendo;
VENUTO A CONOSCENZA della recente costituzione di un "Comitato
per la difesa di Entreves" a cui aderisce pressoché la totalità dei
residenti e villeggianti della frazione e che si e pronunciato
contro il progetto autostradale;
il sottoscritto Consigliere regionale
INTERPELLA
la Giunta regionale per sapere:
1) se sono stati raggiunti degli accordi con l'ANAS per
migliorare il tracciato della strada statale n. 26;
2) se sono state avviate delle procedure di richiesta di
autorizzazione per l'esecuzione di lavori annessi al progetto
autostradale;
3) se risponde a verità la notizia che la Società del Traforo
intenderebbe, già nel prossimo maggio, iniziare lavori di raddoppio
della superstrada nel tratto de La Saxe all'imbocco del tunnel;
4) se la Giunta non ritiene opportuno un riesame dell'intero
problema del collegamento autostradale alla luce dei nuovi elementi
emersi in questi ultimi anni.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Ho presentato questa interpellanza
sul progetto di collegamento autostradale fra Aosta ed il Tunnel
del Monte Bianco sulla base di due sollecitazioni: la prima è
costituita dal fatto che ho recentemente ricevuto un documento di
un comitato sorto per la difesa di Entrèves, il villaggio di
Courmayeur che è minacciato nella sua residua vivibilità da un
allargamento dell'autostrada nel tratto da La Saxe all'imbocco del
tunnel, il quale comporterebbe nuova distruzione di territorio e
soprattutto la trasformazione di questo villaggio in un'enorme area
di parcheggio degli autotreni ed automezzi che potrebbero più
rapidamente raggiungere l'imbocco del tunnel, ma poi sarebbero
automaticamente bloccati per controlli di frontiera, pagamento di
biglietto, per le scadenze attraverso le quali si può accedere al
tunnel.
La seconda sollecitazione mi è venuta dall'aver constatato che
la situazione rispetto a 4 anni fa, momento in cui il Consiglio
regionale discusse in quest'aula del problema del collegamento
autostradale fra Aosta ed il Tunnel del Monte Bianco, è
notevolmente cambiata. Molte cose si sono modificate in questo
tempo e credo che sia il caso da parte del Consiglio regionale di
riesaminare la nuova situazione alla luce delle novità che sono
emerse.
Vorrei ricordare un dato molto significativo: il Consiglio
regionale diede a maggioranza - 27 a favore 8 contro - il proprio
assenso al progetto di collegamento autostradale fra Aosta ed il
Tunnel, progetto che era stato redatto dalla SPEA per conto della
società del Traforo il 13.3.1980. Il giorno precedente era stato
stabilito il record dei passaggi dei TIR sotto il tunnel del Monte
Bianco: 3026 passaggi; è un record che non è stato più superato e
neppure avvicinato. Non solo, ma in tutto quel periodo in cui si
discusse in Consiglio regionale di questo problema, l'intera
discussione avvenne proprio sotto la spinta di questo continuo ed
incessante aumento del passaggio del TIR attraverso il tunnel, che
faceva pensare ad un incremento inarrestabile di questi autotreni
con i pericoli, le devastazioni ed i danni che questo
comportava.
Il mese di marzo del 1980 vide anche il record, mai più
eguagliato nè superato, del passaggio complessivo per mese dei TIR
sotto il Monte Bianco, e l'anno 1980 fu quello che, dalla apertura
del Tunnel ad oggi, ha fatto registrare il maggior numero di
passaggi di automezzi ed autoveicoli, con una media di 1468 TIR al
giorno.
Si può dire, con riferimento a questi dati, che la decisione del
Consiglio regionale è avvenuta anche sulla base di dati di fatto,
di situazioni che avevano creato una certa previsione che poi non
si è avverata, cioè la previsione di un incessante aumento nel
passaggio dei TIR.
Si diceva allora che anche con l'entrata in funzione del Frejus,
ci sarebbe stato ugualmente un aumento del passaggio dei TIR sotto
il tunnel del Monte Bianco. Tale previsto aumento non si è
verificato, dal 1980 ad oggi c'è stata una riduzione del 25% nel
passaggio dei TIR sotto il tunnel del Monte Bianco.
Lo scorso anno c'è stata una media giornaliera di passaggi di
1170 TIR al giorno, contro i 1468 del 1980, cioè meno TIR di quanti
ne sono passati sotto il tunnel del Frejus, che sono 1300 in media
nel 1983.
Contrariamente a tutte le previsioni c'è stata una consistente e
positiva riduzione del traffico commerciale attraverso il tunnel
del Monte Bianco. Questo è un primo dato da tenere presente che
impone a questo Consiglio di rimeditare sull'intera scelta
autostradale.
In secondo luogo, è andata formandosi in questi anni una
maggiore sensibilità per i problemi della tutela dell'ambiente,
dell'assetto del territorio, di quello che rappresenta in valori
economici il paesaggio della Valle d'Aosta. Così sono venute, dopo
la decisione del Consiglio, delle prese di posizione estremamente
negative sul progetto autostradale: da parte delle organizzazioni
sindacali con un documento unitario che era contro l'autostrada, ma
anche da parte di organizzazioni ambientali come la Lega per
l'ambiente ed altre Associazioni; sono sorti Comitati come quello
che citavo, Comitato per la Difesa di Entrèves, che sono
preoccupati da questo progetto e da quello che può comportare.
Credo che sia inutile ricordare i danni gravissimi al paesaggio
ed all'ambiente che il progetto autostradale comporterebbe ed anche
ribadire tutti i discorsi che il nostro Gruppo politico, ma anche
altre Associazioni hanno già fatto, sull'inutilità e sulla
dannosità del progetto autostradale.
Lo scopo dell'interpellanza è molto più limitato: si vuole
sapere innanzitutto se ci sono degli accordi fra Amministrazione
regionale ed ANAS per degli interventi consistenti, migliorativi,
sulla statale 26, che, a nostro avviso, se vengono programmati e
fatti con le dovute dimensioni possono in gran parte contribuire
alla risoluzione del problema e rendere sempre meno necessario ed
utile il discorso dell'autostrada; inoltre, se è vera e fondata
questa preoccupazione degli abitanti di Entrèves, sul fatto che la
società del Traforo già nel mese di maggio avrebbe intenzione di
avviare dei lavori di allargamento del tratto della superstrada che
va da La Saxe fino all'imbocco del tunnel.
Infine si chiede con l'interpellanza se da parte della Giunta
non si ritiene opportuno, alla luce di questi dati nuovi che sono
emersi e da tutta una serie di altre considerazioni che possono
essere fatte sui costi autostradali che sono continuamente
lievitati, sui costi di costruzione che questo comporta, arrivare
in tempi brevi ad un riesame complessivo della questione in modo
che il Consiglio possa nuovamente pronunciarsi su questo discorso,
alla luce di una situazione del tutto differente e che impone
un'ulteriore riflessione.
E' evidente che questo discorso sul collegamento autostradale
fra Aosta ed il tunnel del Monte Bianco è collegato al discorso
della circonvallazione sud di Aosta, che se fatta in prospettiva di
un collegamento autostradale deve avere certe caratteristiche, se
fatta invece come una camionabile, con prospettiva di una mancata
prosecuzione del tratto stradale, può avere caratteristiche diverse
ed essere anche meno devastatrice di quello che potrebbe essere con
un progetto autostradale.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
On connaît l'avis du Conseiller
Riccarand au sujet de l'autoroute, on l'a entendu dire lors de la
discussion qu'il
y
avait eu dans l'année 1980 ici au
Conseil, quand il avait motivé son opposition à cette
intervention.
Je veux souligner que, s'il est vrai qu'on a eu depuis quelques
années une attention très particulière pour l'environnement, on
prévoit qu'avec la réalisation de l'autoroute on aura la
possibilité même de sauvegarder la plupart du territoire.
L'observation qui a été faite que le pourcentage des camions a
baissé dans ces dernières années c'est vrai; cela est une
conséquence de la crise économique générale.
Mais cette observation n'est sans doute pas positive: au
contraire, il est un fait négatif et s'il aura une reprise comme
tout le monde est en train de soutenir et veut bien espérer, il y
aura une augmentation de trafic de poids lourds. Depuis toujours on
a soutenu que pour nous ce n'est pas seulement une raison de choix,
mais une raison obligée.
En ce qui concerne les demandes de l'interpellation, au premier
point, jusqu'à présent il n'existe aucun accord avec l'ANAS au
sujet de la route nationale 26 Aoste-Courmayeur, parce qu'on
préconise soit l'embranchement soit l'autoroute.
Deuxième point: en ce qui concerne la Région, il ne résulte pas
que la Région ait entamé des procédures de demande d'autorisation
pour l'exécution des travaux attenants à l'autoroute. La Région
s'est simplement limitée à autoriser les techniciens de la SPEA, le
projet dont parlait avant M. Riccarand, à accéder aux fonds prévus
pour la rédaction du projet.
Sur la question du commencement des travaux, la société du
tunnel du Mont Blanc sollicite l'avis régional sur le projet
d'aménagement et sur la réalisation d'ouvrages pour la sécurité du
trafic de la route et d'esplanade du tunnel sur le versant
italien.
Je ne connaissais pas l'opposition des habitants d'Entrèves,
nous n'avons eu aucune nouvelle à ce sujet. La Région, par contre,
a l'intention de résoudre en premier lieu le problème de la
totalité de a liaison autoroutière en ce qui concerne société,
financement et projet; on prévoit de porter à l'attention du
Conseil, dans les mois prochains, la réalisation de la société pour
la construction de l'autoroute et donc aussi de ce premier morceau
de chemin qui est lié à la première partie de La Saxe.
Au quatrième point, comme je disais avant, le Gouvernement
régional estime devoir confirmer la ligne d'action qu'il a suivie
jusqu'à présent et se réserve de proposer au Conseil le projet
général et le plan de financement pour la construction de
l'autoroute.
Aussi pour la question de l'embranchement, on a eu dernièrement
une rencontre avec les Syndics des Communes intéressées - surtout
pour la Commune d'Aoste il
y
en a eu plusieurs - pour
discuter avec eux le passage de l'autoroute, en cherchant de
sauvegarder l'environnement, à sauvegarder le terrain.
Donc nous espérons qu'il y ait la possibilité le plus tôt
possible - et déjà d'autres Conseillers l'avaient sollicité - de
réaliser l'embranchement; lorsqu'on parle de la sécurité du trafic,
je rappelle le Conseiller Clusaz, qui notamment, depuis toujours,
soutenait la réalisation de l'autoroute et portait même le
pourcentage des morts, pour souligner l'urgence de cet ouvrage.
On a décidé, à ce moment, qu'il n'était pas possible de prévoir
seulement une élaboration de la nationale 26: donc nous pensons
qu'il soit nécessaire de réaliser l'autoroute et de la réaliser le
plus tôt possible.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Non posso evidentemente dichiararmi
soddisfatto della risposta del Presidente della Giunta, perché è
stata confermata senza titubanze la scelta autostradale che è una
scelta a mio avviso profondamente errata, che comporta delle
conseguenze enormi sul futuro della Valle d'Aosta; è una questione
che comunque il Consiglio dovrà riesaminare anche in sede di
elaborazione del progetto definitivo, perché ha un significato
strategico di enorme portata.
Realizzare la strada Aosta-Courmayeur vuol dire porre le
premesse per un raddoppio del tunnel del Monte Bianco, perché non
ha senso l'autostrada Aosta-tunnel Monte Bianco senza un raddoppio
della galleria, e questo significa un incremento del passaggio dei
TIR attraverso la Valle d'Aosta, che è invece l'obiettivo
diametralmente opposto a quello che noi dovremmo cercare di
conseguire, cioè un rallentamento del passaggio dei TIR attraverso
la Valle d'Aosta perché comportano un danno per l'economia
valdostana.
Vorrei far notare che la società Autoporto Valle d'Aosta già
adesso sdogana soltanto il 20% del traffico TIR che passa
attraverso la Valle d'Aosta, quindi non è con un incremento del
traffico dei TIR che noi possiamo incrementare un'attività
dell'Autoporto, ma è semplicemente potenziando certi servizi
dell'Autoporto facendo in modo che un numero sempre maggiore di
TIR, che passano già adesso attraverso la Valle d'Aosta,
usufruiscano dell'Autoporto.
Noi non possiamo porci come obiettivo quello dell'incremento del
passaggio dei TIR attraverso la Valle d'Aosta, ma anzi l'obiettivo
diametralmente opposto, perché altrimenti trasformeremo sempre più
a Valle d'Aosta in un'area di passaggio anziché in un'area di
soggiorno, com'è nella vocazione della Valle d'Aosta in quanto
Regione turistica.
Qui c'è proprio una discussione di fondo; mi ricordo che quella
decisione del Consiglio regionale venne presa anche con qualche
titubanza, perché la posizione che assunse il Consigliere Faval ed
altri Gruppi non era di adesione incondizionata a quel tipo di
progetto.
Quella scelta, a mio avviso, venne fatta d'urgenza e sotto la
spinta di presupposti che si sono profondamente modificati. Il
Presidente della Giunta diceva giustamente che la diminuzione del
passaggio dei TIR è determinata dalla recessione economica; in
parte è vero, ma non è solo questo.
Il dato significativo è l'entrata in funzione parziale del
traforo del Frejus, tanto è vero che lì non sono diminuiti i
passaggi ma aumentati, purtroppo per quella popolazione della Valle
di Susa che si trova danneggiata, ma per noi è senza dubbio un
elemento liberatorio.
Farò avere al Presidente della Giunta copia del documento del
Comitato per la Difesa di Entrèves che è molto interessante perché
fa una riflessione su quando si verificano determinati intasamenti,
come può essere regolato diversamente il traffico; vorrei ricordare
però che il Comitato aveva mandato una petizione con 80 firme di
residenti e villeggianti della frazione già l'anno scorso al
Presidente della Giunta ed al Sindaco del Comune di Courmayeur.
Comunque farò avere copia sia della petizione che del documento,
chiedendo alla Giunta che prima di autorizzare richieste della
società del traforo anche per tratti limitati, questa discussione
venga fatta sentendo tutti gli abitanti interessati, il Comune e i
frazionisti di Entrèves e possibilmente
ridiscutendo l'intera questione in Consiglio regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK