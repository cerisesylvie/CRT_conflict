Consiglio Regionale della Valle d'Aosta - Oggetto del Consiglio n. 2591 del 22 marzo 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Nomine
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2591 del 22 marzo 2007 - Resoconto
OGGETTO N. 2591/XII - Votazione di un componente della
Convenzione per l'autonomia e lo Statuto speciale della Regione
autonoma Valle d'Aosta/Vallée d'Aoste.
Presidente
- La legge regionale 29 dicembre 2006
disciplina l'istituzione, la composizione e le modalità di
organizzazione e di funzionamento della Convenzione stessa, che ha
la sede presso il Consiglio regionale. Vorrei ricordarvi come la
Convenzione è composta:
- Presidente del Consiglio regionale;
- Presidente della Regione;
- Capigruppo consiliari o i Consiglieri regionali dagli stessi
delegati;
- Presidente e un rappresentante del Consiglio permanente degli
enti locali;
- i Parlamentari eletti in Valle d'Aosta; un rappresentante
dell'Università della Valle d'Aosta;
- 1 rappresentante della Camera valdostana delle imprese e delle
professioni;
- 5 personalità di particolare prestigio e competenza nominate
dal Consiglio;
- 2 rappresentanti delle imprese;
- 2 rappresentanti delle organizzazioni sindacali dei
lavoratori;
- 1 rappresentante degli organismi di parità della Regione;
- 1 rappresentante del terzo settore;
- 1 rappresentante della minoranza linguistica walser.
La Convenzione nomina un Presidente che è scelto fra i
Consiglieri regionali suoi componenti. L'articolo 3 prevede che il
Presidente della Convenzione è coadiuvato da un Ufficio di
coordinamento composto, tra gli altri, da 3 Consiglieri regionali
nominati dal Consiglio regionale, di cui 2 espressi dalla
maggioranza e 1 dall'opposizione scelti tra i componenti della
Convenzione.
Vorrei comunicarvi, in seguito alle richieste che abbiamo
formulato ai vari enti, che sono state effettuate le seguenti
designazioni: dal Consiglio permanente degli enti locali, il sig.
Guido Grimod; dall'Università della Valle d'Aosta è pervenuta, in
data di ieri, una nuova designazione - prima era la Prof.ssa Teresa
Grange - nella persona del prof. Michele Vellano; dalla Camera
valdostana delle imprese e delle professioni, il sig. Ferruccio
Fournier; dall'Associazione regionale del Commercio e del turismo,
eccetera... non li riassumo tutti, i Signori Giuseppe Bordon e Aldo
Zappaterra; dalle organizzazioni sindacali dei lavoratori i Signori
Giancarlo Barucco e Claudio Viale, nonché il nominativo della
sig.ra Ramira Bizzotto e del sig. Guido Corniolo, quali
rappresentanti supplenti; la Consigliera di parità regionale ha
designato l'avv. Alessandra Fanizzi quale rappresentante degli
organismi di parità della Regione e la Dott.ssa Antonella Barillà,
quale rappresentante supplente; dalla Fédération Régionale des
Coopératives Valdôtaines, alla Lega Cooperative Valle d'Aosta,
quale rappresentante del terzo settore il sig. Luigino Vallet; e la
Consulta permanente per la salvaguardia della lingua e della
cultura walser, il Dott. Vittorio De La Pierre.
Il Consiglio deve ora procedere alle seguenti nomine: dobbiamo
procedere ad eleggere il sig. Ferruccio Fournier quale
rappresentante della Camera valdostana delle imprese e professioni,
5 personalità di particolare prestigio e competenza, 3 Consiglieri
regionali, scelti fra Capigruppo e loro delegati di cui 2 della
maggioranza e 1 della minoranza, da nominare in seno all'Ufficio di
coordinamento. Per quel che riguarda i 3 Consiglieri regionali,
ricordo che devono essere Capigruppo consiliari oppure Consiglieri
delegati formalmente da questi a far parte della convenzione. Ho
ricevuto a questo proposito la delega da parte del Capogruppo "DS",
Sandri, che ha delegato il Consigliere Ferraris, e da parte del
Capogruppo della "Stella Alpina", Viérin Marco, che ha delegato il
Consigliere Salzone.
Procederemo ad effettuare 3 votazioni: una per Ferruccio
Fournier, una seconda per le 5 personalità di particolare prestigio
sulle quali inviterò il Consiglio a fare delle proposte, e una per
nominare i 3 Consiglieri regionali in seno all'Ufficio di
coordinamento. Possiamo procedere con la distribuzione delle schede
per la prima votazione.
La parola al Consigliere Fiou.
Fiou (GV-DS-PSE)
- Per un chiarimento... visto che c'è un
nome solo, dobbiamo scrivere il nome o votare sì/no?
Presidente
- Dovete votare il cognome. Scrutatori i
Consiglieri Bortot, Fey, Salzone.
Vi do l'esito della votazione:
Consiglieri presenti e votanti: 32
Schede nulle: 2
Schede bianche: 4
Ha riportato voti:
Fournier Ferruccio: 26
Presidente
- Dichiaro eletto quale rappresentante della
Camera valdostana delle imprese e delle professioni, all'interno
della Convenzione, il sig. Ferruccio Fournier.
Prima di procedere all'altra votazione, ritenete necessaria una
sospensione?
La parola al Consigliere Vicquéry.
Vicquéry (UV)
- Per chiedere la sospensione per la
riunione dei Capigruppo.
Presidente
- Il Consiglio è sospeso 10 minuti.
Si dà atto che la seduta è sospesa dalle ore 12,20 alle ore
12,53.
Presidente
- Mi pare ragionevole su questo punto
sospendere e riprendere i lavori alle ore 15,30. La votazione degli
altri componenti della Convenzione, nonché la formalizzazione della
nomina dei componenti, avverranno pertanto nella seduta
pomeridiana.
Il Consiglio prende atto.
La seduta termina alle ore 12,53.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK