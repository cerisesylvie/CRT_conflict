Consiglio Regionale della Valle d'Aosta - Oggetto del Consiglio n. 360 del 8 luglio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 360 del 8 luglio 1981 - Resoconto
OGGETTO N. 360/81 - COSTITUZIONE DEL DIRITTO DI SUPERFICIE SU DI
UN'AREA DI PROPRIETÀ REGIONALE, SITA IN COMUNE DI POLLEIN, LOCALITÀ
AEROPORTO, A FAVORE DEI SIGNORI MARTINET OTTAVIO E FORETIER
FERRUCCIO - INTROITO DI SOMMA.
Presidente
- La parola al Presidente della Giunta.
Andrione (UV)
- Si tratta dell'area Rizzardi. Per
riuscire a liberare l'Area Rizzardi si sono dovuti aiutare gli
artigiani che lavoravano nella parte Sud e si è trovato un accordo
di questo genere: la Regione dà il permesso di costruire un
capannone - che è già stato costruito su una piccola area vicino
alla Pollein-Confezioni - e lascia l'uso per vent'anni agli
artigiani in questione contro un canone, che è stato calcolato dal
tecnico, lo avete visto, in 516.000 lire.
La Giunta regionale ha ritenuto di abbassare tale canone a
400.000 lire perché il tecnico non ha valutato che, stante il
diritto di accessione, alla fine dei vent'anni, il capannone sarà
di proprietà regionale, e, visto che ha un valore rilevante, perché
è stato costruito con buoni materiali, abbiamo pensato di abbassare
a 400.000 anche per aiutare questi artigiani.
Presidente
- È aperta la discussione.
Ha chiesto di parlare il Consigliere Mafrica. Ne ha facoltà.
Mafrica
(PCI)
- Siamo d'accordo sulla sostanza del
provvedimento.
Vorrei solo fare alcune domande al Presidente della Giunta,
perché non si capisce bene il senso di determinate valutazioni che
sono contenute nella perizia, almeno dal mio punto di vista. Qui si
dice che quel terreno era stato acquistato nel 1978 a 10.500 lire
al m
2
; poi, nel calcolo del valore del terreno, oggi si
continua ad assumere lo stesso valore di 10.500 lire. Vorrei sapere
se è possibile che quell'area abbia lo stesso valore a distanza di
3 anni, al di là del fatto che poi l'affitto stabilito dalla Giunta
può essere equo, viste le condizioni particolari di questi
artigiani. Quale criterio è stato usato nel valutare quest'area?
Questa è la prima domanda. Poi si capitalizza il tutto al 5%; in
base a quali criteri se è scelto questo tasso del 5%? Non riesco a
capire; si sceglie il tasso relativo all'inflazione? Quale è il
valore attribuito a questo tasso di calcolo?
Presidente
- Altri che chiedono la parola sull'oggetto n.
8?
Ha chiesto di parlare il Presidente della Giunta. Ne ha
facoltà.
Andrione
(UV)
- Premetto al Consigliere Mafrica
che la mia è una interpretazione di quello che ha pensato il perito
in questione, perché non gli ho parlato. Il valore dovrebbe essere
rimasto uguale, perché questa era un'area adibita praticamente a
parcheggio, era libera. Soltanto la Regione avrebbe potuto
utilizzare questa area; in realtà era una specie di deposito che
non veniva utilizzato. Poteva avere, al massimo, valore agricolo,
per cui si è ritenuto di lasciare il medesimo prezzo, senza
incremento.
Per quanto riguarda invece, il 5%, trattandosi di un contratto
di superficie, penso che l'unico riferimento possibile sia il fatto
degli interessi legali come previsto dal Codice Civile.
Presidente
- Metto in votazione l'approvazione della
deliberazione iscritta al punto n. 8 dell'ordine del giorno.
Esito della votazione:
Presenti e votanti: 25
Magg. richiesta: 13
Favorevoli: 25
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK