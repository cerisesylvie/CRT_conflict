Consiglio Regionale della Valle d'Aosta - Oggetto del Consiglio n. 995 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 995 del 23 ottobre 2019 - Resoconto
OGGETTO N. 995/XV - Interrogazione: "Criteri adottati per la
scelta dei componenti della Commissione indipendente di valutazione
della performance degli Enti del comparto unico".
Distort (Presidente) -
Punto n. 19 dell'ordine del
giorno. La parola al presidente Fosson.
Fosson (PNV-AC-FV) -
Sì, intanto permettetemi - non l'ho
fatto prima - di ringraziare il Consiglio di consentirmi di
rispondere oggi a queste iniziative a mio carico dato che domani
scenderò a Roma per la Conferenza Stato-Regioni.
"
Quali criteri sono stati adottati per la scelta dei
componenti della Commissione indipendente di valutazione della
performance
": la scelta dei componenti di tale commissione per
il triennio 2020-2022 è avvenuta sulla base di quanto previsto
dall'avviso pubblicato sul Bollettino ufficiale della Regione n. 34
del 30 luglio scorso. La struttura organizzativa
Audit
interno ha provveduto all'istruttoria delle sei manifestazioni di
interesse pervenute - solo sei - verificando il possesso dei
requisiti generali e professionali ivi previsti - che lei descrive
nell'interrogazione -, l'assenza di cause ostative e di conflitto
di interessi, i
curricula vitae
e ulteriore documentazione
inviata dagli interessati, istruttoria che ha consentito alla
Giunta regionale di individuare i tre nominativi indicati
nell'interrogazione, nominativi con una riconosciuta
professionalità soprattutto per quanto riguarda i componenti
valdostani. In data 2 ottobre 2019 la proposta di deliberazione è
stata inviata al Presidente del Consiglio permanente degli Enti
locali e al Presidente del Consiglio per l'espressione dell'intesa
di rispettiva competenza ai sensi degli articoli 14 e 36 della
legge n. 22 del 2010.
Per quanto riguarda il compenso, la nota di riscontro inviata al
Presidente del Consiglio, rimanda infine alla legge di stabilità
2014, legge n. 147 del 2013, articolo 1, comma 489. In sostanza
prevede la possibilità di erogare ai soggetti già titolari di
trattamenti pensionistici, di trattamenti economici nella misura in
cui complessivamente non si ecceda il limite fissato nel
decreto-legge n. 201 del 2011.
La Giunta regionale resta ora in attesa di conoscere la
decisione dell'Ufficio di Presidenza del Consiglio al fine di
approvare definitivamente la composizione della Commissione
indipendente di valutazione.
Per quanto riguarda la domanda: "
a quanto ammonta l'indennità
mensile per ciascun incarico
", l'informazione è assolutamente
pubblica e riportata nell'avviso pubblico del 30 luglio scorso,
come già per le precedenti commissioni. Al Presidente della
commissione spetta un compenso annuo pari al 63.000 ? lordi, al
lordo di tutti gli oneri e per gli altri due componenti della
commissione spetta un compenso annuo di 49.000 ? al lordo di tutti
gli oneri. Ai componenti della commissione spetta inoltre un
rimborso annuo per le spese di trasferta nel limite massimo di 1000
? se residenti in Valle d'Aosta e di 5000 ? se residenti fuori
Valle d'Aosta.
Presidente -
Per la replica, la parola al collega
Mossa.
Mossa (M5S) -
Esaminando la legge n. 22 del 2010 e in
particolare l'articolo 36 della stessa, troviamo le funzioni della
commissione e i criteri di scelta della stessa. In particolare, il
comma 1 recita che la Commissione indipendente di valutazione della
performance composta da tre membri
"
svolge le seguenti
funzioni per tutti gli Enti di cui all'articolo 1, comma 1
- si
fa riferimento alle strutture dell'Amministrazione regionale, agli
Enti pubblici non economici dipendenti dalla Regione e agli Enti
locali e alle loro forme associative -:
monitorare il
funzionamento complessivo del sistema di misurazione e valutazione
della performance; convalidare la relazione sulla performance;
proporre annualmente la valutazione della dirigenza ai fini
dell'attribuzione di risultato; controllare la corretta
applicazione dei processi di misurazione e valutazione e
dell'utilizzo degli strumenti di cui all'articolo 37; curare gli
adempimenti in materia di obblighi di pubblicità, trasparenza e
diffusione delle informazioni attribuiti ai corrispondenti
organismi previsti dalla normativa statale vigente; svolgere, in
materia di prevenzione e repressione della corruzione e
dell'illegalità nella pubblica amministrazione, gli adempimenti
previsti in capo agli organismi indipendenti di valutazione dalla
normativa statale vigente
". Sono tutte funzioni
significativamente importanti e, a quanto pare, anche ben
retribuite e per questo il comma 2 definisce quelli che devono
essere i criteri di scelta dei componenti di questa commissione,
proprio per evitare conflitti di interesse. Infatti a tal proposito
il comma 2 recita: "
La Commissione indipendente di valutazione
della performance è composta da esperti di elevata
professionalità
- come diceva prima il Presidente -
esterni
agli enti di cui all'articolo 1, comma 1
- e si fa sempre
riferimento agli Enti elencati prima -
con comprovate competenze
o esperienze maturate in Italia o all'estero, sia nel settore
pubblico sia in quello privato, in materia di servizi pubblici,
management e misurazione della performance, nonché di gestione e
valutazione del personale... di cui almeno uno con esperienza
maturata nel settore pubblico...
". È per questo che abbiamo
chiesto il curriculum dei potenziali candidati: per poter valutare
noi stessi se è stata fatta una scelta adeguata.
Quello che invece ci lascia perplessi è che la
ratio
con
la quale devono essere scelti componenti della commissione è
chiara: "
non possono essere scelti tra persone che rivestono
incarichi pubblici elettivi o cariche in partiti politici o in
organizzazioni sindacali e in ogni caso non devono avere interessi
in conflitto con i compiti della commissione
". Visto che per la
Giunta il membro scelto per la figura del Presidente della
commissione non è, a quanto pare, in grave conflitto di interesse,
ne prendiamo atto e speriamo che ne prendano atto altre figure
esterne, quali, ad esempio, la Corte dei Conti, che, a quanto pare,
segue attentamente alcune delle attività ispettive. Non sono quindi
assolutamente soddisfatto della risposta ma sono soddisfatto di
aver acceso un faro su questa questione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK