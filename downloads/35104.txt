Consiglio Regionale della Valle d'Aosta - Oggetto del Consiglio n. 2671 del 13 novembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2671 del 13 novembre 2012 - Resoconto
OGGETTO N. 2671/XIII - Interrogazione: "Situazione relativa
allo stralcio progettuale della passerella tra la struttura di
Cinelandia e il lato destro della strada statale 26".
Interrogazione
Richiamata l'interpellanza oggetto n. 440/XIII del 25 marzo
2009, relativa a "Interventi per garantire condizioni di sicurezza
ai fruitori della struttura ricreativa Cinelandia in comune di
Saint-Christophe";
Richiamata inoltre l'interpellanza oggetto n. 2168/XIII del
25 gennaio 2012 relativa a "Tempistica degli interventi atti a
garantire condizioni di sicurezza per gli esercizi commerciali
situati lungo la Strada Statale n. 26 tra Quart e Aosta";
Considerato che in sede di discussione di tali interpellanze,
l'assessore alle Opere Pubbliche, difesa del suolo e edilizia
residenziale pubblica Marco Viérin annunciava "lo stralcio dal
progetto complessivo del progetto di passerella tra la zona di
Cinelandia e il lato destro della statale, dove si fermano i
pullman in discesa" e l'inserimento di tale stralcio nel Piano
Regionale della Sicurezza Stradale;
Ricordato che, sempre secondo l'assessore alle Opere
pubbliche, difesa del suolo e edilizia residenziale pubblica "è
ipotizzabile che l'inizio della fase realizzativa di tale stralcio
avvenga non prima del secondo semestre 2013, in considerazione dei
tempi che corrono a livello nazionale";
Sottolineata l'importanza di un intervento complessivo di
messa in sicurezza degli attraversamenti pedonali lungo la Statale
26 nel tratto tra Quart e Aosta, in particolare in prossimità degli
esercizi commerciali e delle strutture ricreative
dell'area;
i sottoscritti Consiglieri regionali
Interrogano
la Giunta regionale per conoscere:
1) quale sia la situazione circa lo stralcio progettuale
della passerella pedonale tra il lato destro della Statale 26 e la
struttura che ospita Cinelandia, e se i tempi di avvio del progetto
ipotizzati a gennaio siano o meno confermati;
2) quale sia invece la tempistica relativa all'avvio del
progetto complessivo della messa in sicurezza degli attraversamenti
pedonali lungo il tratto della Statale 26 compreso tra il comune di
Quart e Aosta.
F.to: Carmela Fontana - Donzel
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Grazie Presidente.
La collega Fontana ha portato all'attenzione l'argomento che
conosciamo e sinteticamente posso rispondere al punto uno circa lo
stralcio progettuale della famosa passerella che avevamo deciso di
anticipare con il collega Marguerettaz e di inserire nella
sicurezza stradale: si è ancora in attesa di avere il parere
positivo da parte del Ministero delle infrastrutture, però nella
fase progettuale abbiamo già previsto lo stralcio, in modo che,
appena arriva il parere, possiamo stralciare e mettere l'opera in
affidamento.
Su quale sia invece la tempistica relativa all'avvio del
progetto complessivo, le posso dare le ultime da quando ci eravamo
sentiti a gennaio. Non elenco tutte le riunioni, ma sono una
quindicina fra quelle fatte con i Sindaci, con la popolazione e con
il Comitato di Quart Amérique; infine il 26 luglio si è svolta la
Conferenza dei servizi finale d'intesa Stato-Regione ed è stato
approvato l'atto finale il 31 ottobre da parte del Comune di Quart,
mentre il Comune di Saint-Christophe lo ha approvato il 13 dello
scorso mese e non ha ancora mandato la delibera. Mancavano le due
delibere dei Consigli comunali per definire in maniera totale
quanto stabilito dalla Conferenza Stato-Regioni del 26 luglio.
Tutto procede, è chiaro che su questo investimento abbiamo un
accordo con ANAS e, finita la Conferenza Stato-Regioni, dovremo
attivarci, come avevo detto nell'ultima interrogazione
sull'argomento, per fare avviare il tutto nel secondo semestre 2013
soprattutto in merito alla passerella.
Président
- La parole à la Conseillère Carmela
Fontana.
Fontana (PD)
- Assessore, speravo di avere una risposta
più precisa, siamo a fine legislatura e sappiamo quanto è
importante questo intervento di messa in sicurezza per i cittadini,
invece mi sembra che ancora risposte precise non ce ne siano. Non
ho capito bene i tempi, mi pare di capire che andiamo a dopo le
elezioni...cioè i tempi...mi aveva detto luglio 2013, questo me lo
conferma?
(interruzione dell'Assessore Marco Viérin, fuori
microfono)
...abbiamo capito che per questa legislatura non si riesce a
fare niente, la mia speranza era che anche solo la passerella,
visto l'impegno che c'era stato, si potesse consegnare ai cittadini
prima di fine legislatura, invece mi sembra di capire che questo
non sia possibile. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK