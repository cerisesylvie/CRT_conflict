Consiglio Regionale della Valle d'Aosta - Oggetto del Consiglio n. 326 del 15 dicembre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 326 del 15 dicembre 1972 - Resoconto
OGGETTO N. 326/72 - Comunicazioni del Presidente del
Consiglio.
Personnettaz
(D.P.) -  Il
Presidente del
Consiglio dei Ministri, indirizzata al Dr. Giuseppe Montesano
Presidente del Consiglio Regionale
: "Caro Presidente, ho
ricevuto la Sua lettera e l'ordine del giorno del Consiglio
regionale della Valle d'Aosta concernente i programmi di sviluppo
dell'EGAM. Al riguardo mi è gradito comunicarLe che sulla questione
ho richiamato la personale attenzione del Ministro per le
Partecipazioni statali. Con molti cordiali saluti. Giulio
Andreotti"
"Caro Presidente, mi riferisco alla Sua del 7 novembre con la
quale ci ha inviato l'ordine del giorno votato dal Consiglio
regionale della Valle d'Aosta che auspica un incremento delle
attività industriali dell'EGAM nella Regione Valle d'Aosta.
Ho interessato al riguardo il presidente della Commissione
Bilancio ed ho avuto assicurazioni che nel nuovo testo concordato è
in via di elaborazione e si terrà conto degli interessi regionali.
Il relatore On, Mollea ha presentato una proposta di
modifica.
Cordiali saluti. Antonio Cariglia.".
Ringraziamenti da parte del Presidente Baudin Remigio dell'ASIVA
per il contributo votato.
"Al Presidente del Consiglio regionale Prof. Giuseppe
Montesano. Le invio copia della petizione inoltrata dagli studenti
della Bassa Valle al Presidente della Giunta regionale, copia della
quale è stata pure inoltrata ai Capi gruppo consiliari e alla
Camera del Lavoro di Aosta.
Per gli studenti della Bassa Valle: Dondeynaz
Marcello.
Gli studenti della Bassa Valle che devono obbligatoriamente
recarsi a studiare ad Ivrea e che ingiustamente non possono
usufruire del rimborso libri, richiedono che venga garantita a
tutti gli studenti valdostani la gratuità dei libri di testo per le
Scuole Medie Superiori e invitano pertanto la Giunta Regionale a
prendere seri provvedimenti in proposito. Seguono numerose
firme.".
"Al Presidente del Consiglio regionale della Valle
d'Aosta
In seguito alla notizia apparsa sul supplemento n. 4 della
Gazzette Ufficiale n. 292 dell'11 novembre 1972, in cui appare
l'avvenuta firma da parte dei Ministri competenti circa la
soppressione dell'Ufficio del registro di Donnaz, chiedo che al
termine di questo Consiglio Regionale si riuniscano i Sigg. Capi
Gruppo unitamente al Presidente della Giunta regionale per prendere
quelle iniziative necessarie nel tentativo di evitare che tale
soppressione avvenga. Tonino Aldo, 15 dicembre 1972.".
Ecco, chi vuol prendere la parola? Il Consigliere Tonino? Su
quale argomento?
Tonino (P.C.I.)
- Io prendo la parola sull'ultimo
argomento, sulla mia lettera che ho inviato alla Presidenza.
Dunque, questo Consiglio Regionale nella riunione del giorno 30
e 31 ottobre approvava un ordine del giorno in cui dava mandato al
Presidente della Giunta di interessarsi tempestivamente al fine di
evitare la soppressione dell'ufficio del Registro di Donnaz.
Successivamente, e precisamente il giorno sabato 9 dicembre, sul
supplemento ordinario n. 4 della Gazzetta Ufficiale n. 292 dell'11
novembre si veniva a conoscenza che il Decreto di soppressione
dell'Ufficio del Registro di Donnaz veniva firmato dai Ministri
competenti e dal Presidente della Repubblica in data 26 ottobre
1972.
È chiaro quindi che la firma di soppressione di detto ufficio
era già avvenuta allorquando il Consiglio regionale approvava
l'ordine del giorno.
Ora, di fronte a questo nuovo fatto e tenuto conto della grave
situazione che si verrà a creare in Bassa Valle con la soppressione
di tale ufficio ho chiesto con la lettera che è stata testé letta
dalla Vice Presidente del Consiglio; Signorina Personnettaz, una
riunione dei Capi Gruppo al fine di mettersi d'accordo per prendere
delle decisioni necessarie al fine di ovviare a questo
inconveniente, o almeno tentare di ovviare a questo
inconveniente.
Chiedo se il Consiglio è d'accordo su questa proposta.
Manganone (D.C.)
- Il Gruppo della D.C. è d'accordo sulla
proposta fatta dal Consigliere Tonino.
Pedrini (P.L.I.)
- Sì, d'accordo anch'io.
Manganoni (P.C.I.)
- Io voglio prendere la parola su due
argomenti la prima sulla questione degli studenti della Bassa Valle
che è un problema che oramai si trascina da anni e che è umano che
quelli che frequentano la scuola ad Ivrea e non ad Aosta perché da
Pont St. Martin ad Ivrea sono 17 Km con la possibilità, comodità di
mezzi di trasporto, le strade sono migliori nel periodo invernale,
ecc., e che non vengono ad Aosta perché devono fare 50 km; quindi
io penso che questo problema vada affrontato, anzi pregherei la
Presidenza di farmi avere copia di quella petizione, quella
lettera, se no noi ci riserveremo di presentare una mozione, perché
effettivamente gli studenti della Valle d'Aosta devono essere
trattati tutti allo stesso livello e se quelli, per delle ragioni
geografiche, devono gravitare su Ivrea non è colpa loro.
Secondo: stamattina ci è stata distribuita una lettera da parte
dell'Associazione degli allevatori valdostani.
Ora va beh, Lei mi potrà dire non è il caso si leggerla perché
l'hanno ricevuta tutti i Consiglieri, io penso però che non sarebbe
male che, brevissimamente magari con pochi minuti, la Giunta
rassicurasse, vero, gli autori di questa lettera.
Pedrini (P.L.I.)
- Io volevo ritornare un attimo solo, se
l'On.le Giunta me lo permette, su quella lettera scritta dagli
alunni di Pont St. Martin.
Mi pare che questo sia ormai un annoso problema io,
temporibus illis
,
avevo appunto fatto una richiesta
in questo senso, richiesta che allora il Consiglio, o meglio la
Giunta, non aveva voluto approvare.
Io desidererei che si vedesse un momentino, se c'è la
possibilità, per me gli studenti valdostani che studino a Canicattì
o che studino a Courmayeur  sono tutti uguali perché
provengono dallo stesso ceppo; se evidentemente vanno fuori ci sono
dei motivi particolari, delle esigenze di famiglia particolari,
perché penso che ciascuno abbia il piacere di rimanere in casa
propria anziché andare fuori, diciamo all'estero, facciamo la
battuta anche, ma evidentemente un aiuto concreto noi Liberali
siamo convinti che si debba dare, così come avevamo anni fa lo
richiediamo anche oggi. Grazie.
Manganone (D.C.)
- Anche noi del Gruppo della D.C. siamo
contenti che ritorni a galla questo problema, perché in Valle
d'Aosta non ci debbono essere studenti di serie A e di serie B.
Maquignaz (D.P.)
- Questo disegno di legge che è stato
sollecitato dall'Associazione allevatori è già stato approvato
dalla Giunta, approvato dalla Commissione Affari generali,
approvato dalla Commissione Agricoltura e quindi verrà in Consiglio
nelle prime sedute.
È già all'ordine del giorno, mi dice adesso il Presidente, della
seduta del 20 e quindi naturalmente per il 1972, con i fondi del
1972.
Personnettaz
(D.P.)
- Altri che chiedono la
parola?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK