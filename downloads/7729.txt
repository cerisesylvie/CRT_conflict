Consiglio Regionale della Valle d'Aosta - Oggetto del Consiglio n. 2109 del 25 giugno 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2109 del 25 giugno 1986 - Resoconto
OGGETTO N. 2109/VIII - PRESA D'ATTO DELLE DIMISSIONI DEL
COMMISSARIO NEI SERVIZI DI CONTROLLO PRESSO LA GESTIONE APPALTATA
DELLA CASA DA GIOCO DI SAINT-VINCENT - SOSTITUZIONE MEDIANTE
PROROGA DELL'INCARICO PROVVISORIO AL DIPENDENTE SIG. ELIO
PAU.
PRESIDENTE:
In relazione ad una richiesta formulata dal
Presidente della Giunta, invito il Consiglio a procedere
all'iscrizione d'urgenza dell'ordine del giorno del seguente
oggetto:
IL CONSIGLIO
- ai sensi del 2° comma dell'art. 50 del Regolamento interno
del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Dipendente regionale Sig. Elio Pau -
Proroga dell'incarico, in via provvisoria, dell'espletamento delle
mansioni di Commissario regionale nei servizi di controllo sulla
gestione appaltata della Casa da Gioco di Saint-Vincent".
PRESIDENTE:
Mi permetto di osservare che nell'oggetto
bisognerà anche inserire:
"accoglimento delle dimissioni del
Sig. Michele Rosset".
Metto in approvazione la richiesta di iscrizione d'urgenza
all'ordine del giorno dell'oggetto testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Si passa alla discussione dell'oggetto testè
iscritto. Do lettura del testo della deliberazione:
IL CONSIGLIO
Richiamata la propria deliberazione in data 12.12.1984, n.
986/VIII, con la quale il sig. Michele Rosset veniva nominato
Commissario regionale presso la gestione appaltata della Casa da
Gioco di Saint-Vincent a decorrere dal 19 dicembre 1984;
Vista la nota in data 30.4.1986, prot. 1275 del sig. Michele
Rosset che ha chiesto per inderogabili esigenze di salute di essere
sospeso temporaneamente dall'incarico per il periodo 7 maggio - 30
giugno 1986;
Richiamata la deliberazione della Giunta regionale in data 9
maggio 1986, n. 3474 con la quale, per i motivi di cui sopra,
veniva conferito al sig. Elio Pau, dipendente regionale in qualità
di Vice Dirigente nei servizi della Presidenza della Giunta
regionale, l'incarico temporaneo di Commissario regionale presso la
Casa da Gioco di Saint-Vincent in sostituzione del sig. Michele
Rosset, a decorrere dal 9 maggio 1986 e fino alla ripresa
dell'incarico da parte dello stesso sig. Michele Rosset;
Vista la nota in data 16 giugno 1986, prot. n. 1330 con la
quale il sig. Michele Rosset rinuncia, per motivi di salute, in via
definitiva all'incarico di Commissario regionale presso la Casa da
Gioco di Saint-Vincent a decorrere dal 30 giugno p.v.;
Ritenuto indispensabile provvedere al conferimento di un
incarico provvisorio di Commissario regionale a persona che offra
le necessarie garanzie indispensabili per l'esercizio delle
funzioni di direzione e di controllo nei servizi della Casa da
Gioco, in attesa di provvedere in merito con apposita
designazione;
Accertato che il sig. Elio Pau offre le garanzie indispensabili
per lo svolgimento delle funzioni di Commissario regionale già
svolte dallo stesso in modo lodevole ed inappuntabile in
sostituzione del sig. Michele Rosset;
Visto l'art. 5 delle norme regolamentari sull'ordinamento dei
servizi di controllo regionale sulla gestione appaltata della Casa
da Gioco di Saint-Vincent approvate con deliberazione del Consiglio
regionale in data 24 novembre 1967, n. 335;
Delibera
1°) di accogliere, per i motivi di cui in premessa, le
dimissioni del sig. Michele Rosset dell'incarico di Commissario
regionale presso la Casa da Gioco di Saint-Vincent, a decorrere dal
30 giugno 1986.
2°) di incaricare in via provvisoria, a decorrere dalla stessa
data e fino al 31 dicembre 1986, il sig. Elio Pau dipendente
regionale con qualifica di vice dirigente nei servizi della
Presidenza della Giunta regionale, dello svolgimento delle funzioni
di Commissario regionale nei servizi di controllo sulla gestione
appaltata della Casa da Gioco di Saint-Vincent.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
On s'était engagé, au moment de la
présentation de la charge à M. Pau pendant la période de maladie de
M. Rosset, à présenter à l'attention du Conseil le problème si par
hasard M. Rosset devait démissionner définitivement. Et en effet M.
Rosset envoyait une lettre le 16 du mois de juin, qui est parvenue
au bureau le 21 de juin, et par conséquent on n'a pu que prendre
acte des décisions du Commissaire, qui pour des raisons de santé
n'avait plus la possibilité de maintenir cette charge.
On a cru, compte tenu du fait qu'il y a encore toute une série
de débats liés à la question du Commissaire (donc on ne veut
absolument prendre position contre n'importe qui ou donner
l'impression qu'il y ait une attitude contraire à un certain avis
qui pourra être conséquent à la décision du tribunal compétent),
qu'il était mieux pour l'instant, pendant la période de six mois et
compte tenu du fait qu'on connaît M. Pau et, comme avait déjà dit
quelqu'un au moment où on l'avait nommé pour cette période
provisoire, on connaît son attitude et le bon travail qu'il a fait
jusqu'à présent, de maintenir à M. Pau la charge de
Commissaire.
Au moment où on aura la possibilité, d'un côté, de voir la
sentence du Conseil d'Etat qui a été renvoyée et qu'on prévoit de
discuter au mois d'octobre, et, de l'autre, la sentence du tribunal
administratif régional, qui est liée au recours que M. Manganone
avait présenté suite à la délibération qui chargeait déjà M.
Rosset, on pourra prévoir un débat sérieux et complet, mais jusqu'à
ce moment-là on croit que l'unique solution c'est de charger M. Pau
de continuer le travail qu'il est déjà en train de faire au
Casino.
Je profite de cette occasion pour le remercier vivement de
l'attention avec laquelle il a suivi pendant six mois le problème
du Casino.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Naturalmente non condivido la scelta
della Giunta perchè, come ho sempre sostenuto, il Commissario
regionale a pieno titolo è il Commissario Eraldo Manganone.
Ci sono varie sentenze che gli danno ragione, quindi ritengo che
sarebbe stato doveroso da parte di questa Amministrazione
riconoscere quello che è un suo diritto di riprendere pieno titolo
e possesso del suo posto di Commissario regionale.
Invece si continua in quell'atto, persecutorio a mio avviso, nei
confronti di quest'uomo e si vuole procrastinare nel futuro ogni
decisione in attesa del giudizio della Magistratura.
Ci sono già varie sentenze che inducono la Regione a riassumere
il sig. Manganone, non se ne vuole tener conto. Dichiaro che voterò
contro questa delibera, sostenendo sempre la tesi che l'attuale
Commissario regionale a pieno titolo è Eraldo Manganone.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Nel prendere atto delle dimissioni del
sig. Michele Rosset, come Gruppo socialista lo vogliamo ringraziare
per l'attività svolta a favore dell'Amministrazione regionale in un
momento difficile per la Casa da Gioco, sottolineando le sue doti
di capacità e di estrema serietà.
Ci dispiace che per motivi di salute il geom. Rosset non abbia
potuto continuare ad espletare l'incarico.
Come abbiamo già anticipato in un precedente Consiglio,
riconfermiamo oggi che siamo d'accordo per questa soluzione
transitoria, in attesa degli sviluppi dal punto di vista
giudiziario della vicenda dell'ex Commissario Manganone; una
transitorietà che fra l'altro non pregiudica niente, lascia la
situazione così com'è, anche perchè nel caso specifico si tratta di
dare un incarico ad un dipendente già di ruolo dell'Amministrazione
regionale, di svolgere le funzioni di Commissario alla Casa da
Gioco, e quindi non si precostituisce senz'altro in questo modo una
situazione, anzi si lascia poi il Consiglio libero di decidere alla
luce di quelli che saranno i futuri sviluppi dei vari ricorsi
tutt'ora pendenti.
Mi permetto solo di fare una raccomandazione: lo dico come ex
dipendente regionale. Visto che è un caso un po' atipico questo che
a un dipendente che ha una qualifica di ruolo venga affidato
l'incarico di svolgere un compito fiduciario, quando il sig. Pau
avrà finito di svolgere il suo mandato, o si riterrà opportuno
confermarlo, raccomanderei di riesaminare comunque questa sua
posizione da un punto di vista economico, perchè se pagavamo una
cifra così ingente, credo che anche un piccolo riconoscimento al
sig. Pau per questo lavoro in più vada dato.
Con questo spirito, condividendo anche la scelta temporanea
fatta dalla Giunta regionale, voteremo questo provvedimento.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Quando la volta scorsa in
Consiglio regionale si è trattato della nomina del rag. Pau a
Commissario, il mio voto è stato di astensione.
Ribadisco oggi questo mio atteggiamento, condivido in parte le
motivazioni adottate dal Consigliere Aloisi, e devo riscontrare
come in questo caso si evidenzi la debolezza della Giunta, che, in
un momento delicato quale quello che sta attraversando il Casinò di
Saint-Vincent, riesce solo a trovare delle soluzioni-tampone.
Ritengo invece che la Regione debba esercitare il controllo sul
Casinò attraverso una posizione più seria e ferma, e quando un
dipendente regionale come il sig. Pau (che conosco da molti anni e
che stimo, ma un conto è la stima personale, un altro la
valutazione politica) va ad occupare un posto fuori ruolo,
conservando sempre il suo posto di ruolo, viene da pensare che o
tutti e due i lavori non li fa bene, o ne porta avanti bene solo
uno perchè l'altro non lo può seguire in quanto l'orario è lungo,
per cui deve rinunciare ad uno dei due: o Commissario o funzionario
regionale.
La Giunta regionale, anche se non voleva consultare i Capigruppo
o tutte le forze politiche, avrebbe dovuto in questo caso arrivare
in Consiglio già con un nominativo; questo non lo si vuole fare
perchè ci sono lotte fra partiti o all'interno degli stessi
partiti, ma non è un atteggiamento serio da sottoporre al Consiglio
regionale.
Mi asterrò sul provvedimento e ribadisco la mia critica a questa
improvvisazione continua della Giunta in una vicenda quale questa
del Casinò, che continua a destare delle preoccupazioni.
Se non mancava l'accordo all'interno della maggioranza sulla
persona da incaricare quale Commissario al Casinò, si sarebbero
dovuti riunire tutti i Capigruppo, concordare un nome al di fuori
della spartizione politica e a quel punto avremmo potuto trovare
anche un accordo su un nominativo che desse quelle garanzie
necessarie in un momento importante per la Casa da Gioco di
Saint-Vincent.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
La volta scorsa il nostro Gruppo si era
astenuto perchè non aveva ritenuto chiara la situazione, in quanto
veniva congelato l'incarico al sig. Rosset e veniva affidato un
altro incarico al sig. Pau. Questa volta ci sembra che la cosa sia
più chiara nel senso che si accolgono le dimissioni del sig. Rosset
e si incarica il sig. Pau.
Vorremmo però avere qualche delucidazione sull'aspetto giuridico
e normativo della questione che riguarda il sig. Pau: la sua
retribuzione continua ad essere la stessa o, avendo questo incarico
che ha una retribuzione diversa, prevale questo aspetto? Il fatto
di avere un incarico fuori ruolo non comporta dal punto di vista
del regolamento organico nessuna complicazione?
PRESIDENTE:
Ha chiesto di parlare il Consigliere Ricco,
ne ha facoltà.
RICCO (D.C.):
Il nostro Gruppo voterà a favore di questa
delibera e prende atto con rammarico delle dimissioni del geom.
Rosset da Commissario regionale presso il Casinò. Come ricordiamo
tutti, il geom. Rosset assunse questo incarico in momenti
difficili, lo ha svolto in maniera encomiabile e quindi ha
soddisfatto le nostre aspettative. Purtroppo, di fronte ai motivi
di salute dobbiamo prendere atto della sua impossibilità a portare
avanti l'incarico, e ringraziarlo della fattiva opera svolta.
Analogo senso di stima va da parte nostra al sig. Pau, che è
chiamato a sostituirlo temporaneamente in questo incarico gravoso,
fino a quando, alla scadenza del mandato, saremo in grado tutti di
proporre un nome valido che soddisfi le nostre esigenze.
PRESIDENTE:
Ha chiesto di parlare il Consigliere
Segretario Tamone, ne ha facoltà.
TAMONE (U.V.):
Simplement pour m'associer à ce que
viennent de dire MM. Ricco et Torrione, pour exprimer notre
appréciation pour le travail qui a été fait par M. Rosset, et pour
dire que nous sommes d'accord pour cette solution provisoire qui
nous a été proposée, parce que dans la personne de M. Pau je crois
qu'on a fait un choix juste et logique. Je pense que le Président
de la Junte donnera aussi des réponses aux requêtes qui ont été
faites par MM. Mafrica et Torrione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
M. Pau va maintenir sa place dans
l'organigramme de l'Administration régionale et en même temps il
est justement chargé de maintenir cette position de Commissaire.
Par conséquent on le rembourse uniquement des frais de déplacement,
comme il est prévu pour d'autres personnes qui, suite aux exigences
de travail, sont dans la nécessité de se déplacer. Il n'y a donc
aucune indemnité particulière.
Dans ce sens j'avais déjà répondu à M. Baldassarre il y a dex
Conseils au moment où on avait chargé M. Pau. Les payements sont là
et je crois que tout le monde pourra contrôler.
Pour ce qui est de la position de M. Pau à l'intérieur de
l'Administration régionale, il n'y a pas d'incompatibilité
particulière entre celle-là et ce déplacement, en même temps je
dois dire à M. Torrione que tout en partageant l'idée de primer les
personnes qui sont engagées dans certaines positions, je crois que
nous aurons du mal à trouver la façon de primer M. Pau, car on doit
délibérer dès à présent, et la chose n'est pas possible; de l'autre
côté on a parlé assez clair à M. Pau qui n'a rien demandé, et on a
représenté les difficultés par rapport à d'autres positions
analogues, afin qu'il n'y ait pas d'attentes qu'on ne peut pas
honorer à la fin de cette charge.
Pour ce qui est du bureau qui est géré par M. Pau, vu sa
position et l'organisation du travail à l'intérieur du bureau et
compte tenu de la période dont il est chargé, il nous a assuré
qu'avec ses collaborateurs il est à même de maintenir son travail.
Si par hasard il y aura des difficultés, on sera là pour les
examiner ensemble et pour trouver une solution.
Je ne peux que partager le fait qu'on peut et on doit remercier
M. Rosset pour le travail qu'il a fait. Je dois avouer que la tâche
du Commissaire n'est pas simple, elle est devenue encore plus
lourde aujourd'hui compte tenu des difficultés à gérer les
problèmes de chaque jour à l'intérieur du Casino.
PRESIDENTE:
Si procede alla votazione palese sul 1° punto
del deliberato, concernente la presa d'atto delle dimissioni del
Sig. Michele Rosset:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Ha chiesto di parlare il Consigliere Viberti
per dichiarazione di voto, ne ha facoltà.
VIBERTI (N.S.):
Mi asterrò sull'incarico non certo per
poca considerazione della persona che viene incaricata ma perchè
comunque, anche se con le dimissioni la realtà sembra essersi
chiarita, abbiamo qualche dubbio, e siccome non facciamo parte di
questa maggioranza lasciamo che sia lei ad assumersene in pieno la
responsabilità.
A titolo personale, ritengo che sulla scelta della persona si
sia fatta un'ottima scelta, a garanzia dell'Amministrazione
regionale.
PRESIDENTE:
Ha chiesto di parlare il Consigliere Mafrica
per dichiarazione di voto, ne ha facoltà.
MAFRICA (P.C.I.):
Riteniamo questa volta più chiara la
situazione dal punto di vista giuridico, quindi voteremo a favore
dell'incarico, giudicando valida la scelta fatta.
PRESIDENTE:
Metto in approvazione per scrutinio segreto
il 2° punto del deliberato, per l'incarico al sig. Elio Pau:
VOTAZIONE A SCRUTINIO SEGRETO
ESITO DELLA VOTAZIONE
Presenti 31
Votanti 29
Favorevoli 25
Contrari 4
Astenuti 2 (Baldassarre, Viberti)
Il Consiglio approva
PRESIDENTE:
In base all'esito della votazione, viene
prorogato l'incarico, in via provvisoria, per l'espletamento delle
mansioni di Commissario regionale presso la gestione appaltata
della Casa da Gioco di Saint-Vincent, al sig. Elio Pau.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK