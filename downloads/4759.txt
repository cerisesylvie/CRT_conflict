Consiglio Regionale della Valle d'Aosta - Oggetto del Consiglio n. 457 del 16 settembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 457 del 16 settembre 1982 - Resoconto
OGGETTO N. 457/VII - AUMENTO DAL 5 AL 5,25% E DAL 5,25% AL 6%
DELLA QUOTA ATTRIBUITA AL COMUNE DI SAINT-VINCENT SUGLI INTROITI
ANNUI NETTI DELLA CASA DA GIOCO SPETTANTI ALLA REGIONE.
PRESIDENTE:
Do lettura del testo della delibera:
IL CONSIGLIO REGIONALE
Delibera
1°) di aumentare dal 5 al 5,25%, a decorrere dal 1° ottobre 1982
e dal 5,25% al 6%, a decorrere dal 1° gennaio 1983, la quota
attribuita al Comune di Saint-Vincent sugli introiti netti della
Casa da gioco annualmente spettanti alla Regione, ai fini della
gestione e della manutenzione ordinaria del Palazzetto dello sport
realizzato nel Comune stesso dalla Regione;
2°) di delegare alla Giunta regionale l'adozione dei singoli
provvedimenti di liquidazione delle somme, fermo restando il
diritto della Regione di esercitare vigilanza sulla qualità e sulle
modalità di gestione del predetto complesso ricreativo, dando atto
che la relativa maggiore spesa graverà sul capitolo 22800 del
bilancio preventivo della Regione per l'anno 1982 e per gli anni
successivi ("Contributi per lavori e attrezzature nella stazione
turistica e termale di Saint-Vincent").
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Questa proposta è collegata con la
cessione al Comune di Saint-Vincent del Palazzetto dello sport a
partire dal ° del mese di ottobre. Noi abbiamo fatto un primo anno
di sperimentazione per verificare i costi e per poter stabilire il
parametro da apportare poi alle spese che il Comune di
Saint-Vincent avrebbe dovuto affrontare. Nel primo anno di gestione
abbiamo visto che le spese hanno raggiunto un saldo passivo di ca.
300 milioni. Poiché, com'è noto, il Comune di Saint-Vincent ha il
5% delle entrate della Casa da gioco di competenza regionale, si
trattava di aumentare questa percentuale, che gli è riconosciuta
per opere legate alla sua funzione di Comune che ospita la Casa da
gioco, tenuto conto che il costo di gestione non poteva gravare
sulle finanze del Comune stesso.
Proponiamo pertanto l'aumento dello 1%, tenendo presente che
oltre alla gestione vera e propria, che è quella che riguarda i 300
milioni del primo anno di sperimentazione, c'è anche a carico del
Comune tutta la manutenzione ordinaria che qui non è quantificata e
che supera questa cifra; e che per quanto riguarda la manutenzione
straordinaria, sarà cura della Regione e del Comune di
Saint-Vincent verificare di volta in volta, in funzione della
valutazione di ciò che rappresenterà in quel momento l'1%.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Democrazia Proletaria Nuova Sinistra):
Sono
contrario a questi aumenti ad hoc che vengono concessi al Comune di
Saint-Vincent. Ritengo che una politica corretta dovrebbe semmai
vedere di arrivare ad un decentramento di fondi a favore di tutti i
Comuni del comprensorio, perché ci troviamo di fronte ad un
fenomeno di ipersviluppo praticamente del Comune di Saint-Vincent,
mentre i Comuni limitrofi vengono a trovarsi in una situazione di
sottosviluppo.
Con ogni probabilità, se noi decentrassimo meglio tutta una
serie di servizi, avremmo una situazione di maggiore omogeneità sia
per quanto riguarda la affluenza e l'utilizzo dei servizi stessi,
sia per quanto riguarda le condizioni di vita in genere della
popolazione di quella zona.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Per quanto riguarda l'ipersviluppo di
Saint-Vincent, se facciamo il rapporto dei 74 Comuni della Regione,
con la situazione esistente nel 1946, penso che Saint-Vincent sia
il Comune che meno si è sviluppato e che più è rimasto vicino
all'immagine che aveva allora. C'è un'isola dorata all'interno, ma
qui io parlo di Comunità e questo Palazzetto dello sport appartiene
alla Comunità; non è da confondersi con il Casinò.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti 25
Votanti 25
Favorevoli 24
Contrari 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK