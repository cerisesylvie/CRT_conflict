Consiglio Regionale della Valle d'Aosta - Oggetto del Consiglio n. 259 del 15 novembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 259 del 15 novembre 1971 - Resoconto
OGGETTO N. 259/71 - Opere di sistemazione del Ru de Garin in
Comune di Arvier e di Avise. (Interrogazione)
Maquignaz (D.P.)
- Desidero precisare innanzi tutto che
la deliberazione consiliare n. 114 del 15 giugno 1963 "Contributi
per opere di irrigazione" prevede la concessione di contributi a
seguito di presentazione di domande.
L'iniziativa quindi deve essere presa dagli interessati, privati
o consorzi ed è evidente che l'Amministrazione regionale non
appalta né finanzia direttamente l'esecuzione delle opere irrigue
come si legge nell'interrogazione.
Per quanto riguarda il Ru Garin del Comune di Arvier, preciso
quanto segue: "La deputazione provvisoria del costituendo Consorzio
presentava all'Assessorato Agricoltura e Foreste, il 22 marzo 1949,
una domanda di contributo per l'esecuzione di opere di sistemazione
del Ru corredata dal progetto in data 19 marzo 1949 a firma del
Geom. Remigio Thomasset, per un importo totale di Lire 25.400.000".
Quindi parlo del 1949. Non essendovi nel 1949 provvedimenti
regionali relativi a contributi per opere irrigue ed essendo
operante il solo decreto 13 febbraio 1933 n. 215 che era applicato
dall'Ispettorato compartimentale agrario di Torino al quale
venivano assegnati i fondi anche per la Valle d'Aosta.
L'Assessorato trasmetteva quindi tutta la pratica a Torino. Il
Compartimento di Torino, con nota del 4 gennaio 1950, comunicava
che il Genio Civile competente allora ad esprimere il parere sul
progetto aveva espresso un parere contrario in quanto non risultava
riconosciuta la precedente concessione d'acqua di 80 litri al
secondo.
La questione non è mai stata risolta e la pratica di contributo
è rimasta arenata.
Il Consorzio, poi, non si è mai interessato, o meglio, non si è
più interessato di presentare ulteriori domande anche quando nel
1951 la Regione ha stabilito la concessione dei contributi per le
opere di irrigazione.
Il Consorzio irriguo del canale Garin è regolarmente costituito
con Decreto del Presidente della Repubblica il 10 gennaio 1950.
Il 21 ottobre 1969 perveniva all'Assessorato una richiesta di
sopralluogo onde esaminare sul posto la possibilità di riunire per
un primo tratto il Ru de Runaz, Ru de Beileun, Ru de La Clusaz e Ru
Garin, ampliando naturalmente tutto il comprensorio.
Il 29 ottobre del 1969 il sottoscritto, accompagnato da un
tecnico dell'Assessorato, alcuni utenti del canale e da un tecnico
incaricato del Consorzio, effettuavano il sopralluogo richiesto ed
accertavano che l'ammontare delle opere era tale da essere
giustificato solo se il comprensorio raggiungeva una entità
economicamente conveniente in rapporto alla spesa.
In detta sede si richiedeva un elenco aggiornato delle superfici
effettivamente irrigabili perché, trattandosi di una spesa alquanto
elevata, si era pensato di inoltrare la pratica per ottenere i
contributi del FEOGA.
Oggi, all'Assessorato, non è pervenuta ancora alcuna
documentazione che si era richiesta nel 1969. Questo è il motivo
per cui non posso essere più preciso circa gli importi e circa il
prossimo appalto delle opere.
Chabod (D.C.)
- Siccome quella zona lì, se non facciamo
qualcosa, va tutta abbandonata, ho fatto quest'anno un piccolo
sopralluogo, così, per conto mio e allora i contadini chiederebbero
- se non proprio fare tutto quello che si era pensato di fare in
quel momento - di fare almeno un qualcosa tanto per i primi pezzi
specialmente - non quei due che poi si devono collegare assieme -
almeno per quella zona di Planaval che viene in qua.
E allora, parlando con loro ancora ieri pomeriggio, dopo aver
sentito la sua relazione di oggi, io andrò su di nuovo e vedrò un
po' se si può fare qualcosa. Magari presentare qualche domanda,
vedere un po' con lei se si riuscirà.
Maquignaz (D.P.)
- Sono perfettamente d'accordo che se i
consorzisti non ritengono più di fare le opere che erano state
richieste nel 1969 possono venire in Assessorato, darci comunque
una risposta, oppure ripresentare un'altra proposta e mi dichiaro
sin d'ora disponibile per esaminare con loro quelle che sono le
loro necessità.
Ma, mancando questo interessamento da parte loro, perché non
avevano dato la risposta, evidentemente, noi non possiamo portare
avanti alcun progetto se non sono i diretti interessati che ne
fanno richiesta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK