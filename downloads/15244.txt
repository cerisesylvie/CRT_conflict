Consiglio Regionale della Valle d'Aosta - Oggetto del Consiglio n. 1784 del 24 gennaio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1784 del 24 gennaio 1996 - Resoconto
SEDUTA ANTIMERIDIANA DEL 24 GENNAIO 1996
OGGETTO N. 1784/X Designazione di un rappresentante della
Regione in seno al Consiglio di amministrazione della Banca di
Credito Cooperativo di Saint-Christophe.
Presidente C'è un solo candidato, Belletti Maria Luigia.
Si procede alla votazione.
- Consiglieri presenti e votanti: 29
- Schede nulle: 2
- Schede valide: 27
- Schede bianche: 6
Hanno riportato voti:
- Belletti Maria Luigia: 21
Presidente In base all'esito della votazione risulta designata
quale rappresentante della Regione in seno al Consiglio di
amministrazione della Banca di Credito Cooperativo di
Saint-Christophe, per il triennio 1996/1998 che scadrà il 31
dicembre 1998, la Signora Belletti Maria Luigia, residente in
Saint-Christophe, fraz. Thuvex, 33.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 10 gennaio 1989, n. 6 è stata istituita la
Banca di Credito Cooperativo di Saint-Christophe;
- l'articolo 23 dello Statuto della Banca di Credito Cooperativo
di Saint-Christophe stabilisce che un membro del Consiglio di
amministrazione è designato dalla Regione;
- la legge regionale 24 agosto 1992, n. 51 stabilisce che i
membri designati dalla Regione nel Consiglio di amministrazione
della Banca di Credito Cooperativo di Saint-Christophe devono avere
almeno uno dei seguenti requisiti:
a) almeno tre anni di esperienza di amministrazione o direzione
di imprese agricole o artigiane o commerciali o di società o enti
operanti nel settore creditizio, finanziario o assicurativo;
b) almeno tre anni di esperienza di amministrazione o direzione
nel settore della cooperazione o in enti a carattere
mutualistico;
c) almeno tre anni di esperienza di amministrazione di ente
pubblico;
d) diploma di ragioniere e perito commerciale;
e) laurea in economia e commercio, giurisprudenza o scienze
politiche;
- il succitato Consiglio di amministrazione è scaduto il 31
dicembre 1995 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulla seguente candidatura:
1) Belletti Maria Luigia.
Ritenuto necessario provvedere alla designazione di un
rappresentante della Regione in seno al Consiglio di
amministrazione della summenzionata Banca di Credito Cooperativo
per il triennio 1996/1998 che scadrà il 31 dicembre 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 10 gennaio 1989, n. 6, 24 agosto
1992, n. 51 e 27 marzo 1991, n. 12;
Delibera
1) di designare quale rappresentante della Regione in seno al
Consiglio di amministrazione della Banca di Credito Cooperativo di
Saint-Christophe, per il triennio 1996/1998 che scadrà il 31
dicembre 1998, la Signora Belletti Maria Luigia, residente in
Saint-Christophe, fraz. Thuvex, 33;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente Con questa votazione terminano i lavori di
stamattina; i consiglieri sono convocati per le ore 16.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK