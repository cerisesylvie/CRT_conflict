Consiglio Regionale della Valle d'Aosta - Oggetto del Consiglio n. 1710 del 14 gennaio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1710 del 14 gennaio 2016 - Resoconto
OGGETTO N. 1710/XIV - Comunicazione di provvedimenti
amministrativi di variazione al bilancio.
Viérin M. (Presidente) -
Collega Nogara, per quanto
riguarda la sua richiesta all'Assessore Perron, la vediamo adesso o
subito dopo il punto 39? Continuiamo allora la discussione
sull'argomento in oggetto, iscritto al punto 37 dell'ordine del
giorno. La parola all'Assessore Perron.
Perron (UV) -
Grazie Presidente.
Chiedo ancora scusa per prima, ma mi mancava la delibera.
L'operazione che lei citava relativa al conferimento di beni
agricoli dalla Regione a favore di
Vallée d'Aoste Structure
per 13 milioni 200 mila euro è stata articolata in questi passaggi:
vi è stato il conferimento da parte della Regione a Valle d'Aoste
Structure di beni agricoli, il cui valore ammonta all'importo che
le ho appena citato e che deriva da una perizia effettuata da
Finaosta; a seguito di questo conferimento di beni, c'è stato
l'aumento del capitale sociale di Vallée d'Aoste Structure e la
Regione ne è diventata socio diretto; prima di quest'operazione
Vallée d'Aoste Structure era partecipata al 100 percento da
Finaosta in gestione speciale, per una parte corrispondente ai 13
milioni e 200 mila euro; la Giunta ha poi dato incarico a Finaosta
di acquisire questa piccola quota di partecipazione diretta della
Regione con l'obiettivo di concentrare l'intera partecipazione
nella gestione speciale. Per fare questo, l'Amministrazione
regionale ha messo a disposizione di Finaosta le risorse
finanziarie necessarie affinché quest'ultima potesse acquisire
dalla Regione questa partecipazione: ecco il motivo
dell'istituzione di un nuovo capitolo di spesa. Contestualmente la
Regione ha venduto alla gestione speciale di Finaosta la sua
partecipazione e si è creato pertanto un capitolo di entrata. Il 30
dicembre quindi è stato sottoscritto l'atto di cessione da parte
della Regione a Finaosta in gestione speciale della quota di
partecipazione in Vallée d'Aoste Structure.
Tutta quest'operazione che ha visto l'istituzione
ad hoc
di un nuovo capitolo di spesa e di un nuovo capitolo di entrata,
che sono tra loro collegati, ha fatto sì che non ci fosse di fatto
una movimentazione contabile, ma soltanto una sorta di partita di
giro. I 13 milioni versati alla Finaosta in gestione speciale per
fare quest'operazione sono ritornati nel bilancio regionale, quindi
con un effetto finanziario in qualche modo nullo. Credo di averle
chiarito il meccanismo che lei mi aveva chiesto di dettagliare
poc'anzi. Grazie.
Presidente -
La parola al Consigliere Nogara.
Nogara (UVP) -
Merci Monsieur le Président.
È una partita di giro, sono soldi che la Regione ha versato a
Finaosta per darli a Vallée d'Aoste Structure, che a sua volta li
ha restituiti alla Regione.
Io ho solo due domande da farle: questi fabbricati che avevano
uno scopo agricolo hanno mantenuto la loro caratteristica in questo
giro che è stato fatto? Un'altra domanda, alla quale, se possibile,
qualcuno mi può rispondere: a chi è entrato e aveva in comodato
d'uso queste strutture gli è stata data la possibilità di
acquisizione delle strutture? Sono cioè stati coinvolti? Perché in
fondo è stata una vendita, ma prima di questa vendita...perché io
ho fatto questo ragionamento, perché poi che sia la Regione che
affitta o Vallée d'Aoste Structure è la stessa cosa, ma c'è stata
in fondo una vendita, nella quale magari qualcuno che adesso dovrà
pagare l'affitto poteva anche fare un mutuo e pagare l'affitto per
l'acquisizione della struttura in base alle nuove valutazioni che
sono state date a queste strutture. Queste sono le nostre curiosità
per sapere come si è proceduto in questo giro. Grazie.
Presidente -
La parola all'Assessore Testolin.
Testolin (UV) -
Solo per specificare come la valutazione
che è stata fatta da Finaosta per il trasferimento delle strutture
ha permesso, così come da normativa che era stata prevista per il
passaggio di queste strutture a VdA, di determinare un prezzo che
fosse congruo al reale valore. Un'eventuale acquisizione da parte
della struttura non è stata presa in considerazione in questa fase,
perché non era ancora determinato il valore. Il valore adesso di
conferimento potrà essere di supporto su future valutazioni, che
potranno prendere in considerazione la possibilità di vendere a chi
è all'interno di queste strutture e di poterle eventualmente
acquistare, ma è un passaggio successivo che è stato
volontariamente posticipato per determinare un valore corretto
delle strutture e che quindi permetterà un eventuale acquisto a dei
prezzi congrui.
Presidente -
La parola al Consigliere Nogara.
Nogara (UVP) -
Merci Président.
Penso che il valore corretto sia stato fatto subito, perché, per
arrivare a 13,2 milioni di euro, il valore corretto c'è. Si poteva
pensare ad un diritto forse anche di prelazione visto che c'è stato
un giro del genere, ma sono supposizioni che faccio, posso anche
sbagliarmi, però, se si è stabilito un valore, io penso che per
ogni struttura adesso ci sarà un valore, Vallée d'Aoste Structure
se qualcuno vuole acquisirla, non potrà certo venderla a meno di
quanto l'ha acquisita da Finaosta, perciò il passaggio poteva
essere immediato. Come le avevamo già richiesto una volta,
Assessore, se ci fa poi avere un elenco di tutte le strutture con
tutti i valori che sono stati assegnati, ci fa una cortesia.
Grazie.
Presidente -
Grazie. La parola al collega Grosjean.
Grosjean (UVP) -
Solo per ribadire un mio pensiero. In
questo momento con questo passaggio definitivo a tutti gli
agricoltori aderenti alle varie cooperative, a mio avviso, è stato
tolto un bel diritto, gli abbiamo in qualche modo ripreso il
contributo che gli avevamo dato, è un discorso che avevo già fatto
una volta sulla modifica della famosa legge n. 30. Vent'anni fa gli
si era concesso il 70 percento di contributo, poi il 100 percento,
adesso glielo riprendiamo tutto, in più pagheranno l'affitto e le
cooperative non avranno più neanche un Assessorato di riferimento,
ma dovranno discutere con Vallée d'Aoste Structure. Grazie per
l'attenzione al mondo agricolo e alle cooperative.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK