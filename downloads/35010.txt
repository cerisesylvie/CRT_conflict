Consiglio Regionale della Valle d'Aosta - Oggetto del Consiglio n. 2620 del 3 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
RICERCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2620 del 3 ottobre 2012 - Resoconto
OGGETTO N. 2620/XIII - Interrogazione: "Attività di ricerca
svolta dalla Fondazione valdostana per la ricerca sul cancro
nell'anno 2012".
Interrogazione
Richiamato l'articolo 2 (Scopi) della legge regionale 4
agosto 2010, n. 32 "Istituzione della Fondazione della Regione
autonoma Valle d'Aosta/
Vallée
d'Aoste per la
ricerca sul cancro" e, in particolare, l'articolo 6 (Organi), comma
4, con il quale si dispone che annualmente sia trasmessa alla
Giunta regionale, alla Commissione consiliare competente, alle
associazioni di volontariato "...una relazione sull'attività
svolta, evidenziando i risultati ottenuti rispetto agli obiettivi
prefissati";
Ricordato che la relazione sull'attività svolta nel 2011
conteneva meramente "..l'esposizione dell'iter cronologico e delle
tappe necessarie per arrivare alla definizione ottimale di tutto
l'impianto organizzativo della Fondazione, in quanto le
problematiche insorte sono state svariate e la loro risoluzione ha
comportato un notevole impegno..." (dalla risposta dell'Assessore
Albert Lanièce nel Consiglio regionale del 4 aprile 2012);
Sottolineato che nella risposta sopra richiamata l'Assessore
affermò che "...Sono stati quindi creati tutti i presupposti
affinché nel 2012 la Fondazione persegua i suoi scopi istituzionali
anche attraverso l'attività di ricerca, come definito dall'articolo
7 della legge regionale n. 3, di conseguenza, la relazione di fine
anno sicuramente avrà un taglio diverso, come previsto
dall'articolo 6 della legge 32/2010.";
Appreso dai giornali della scorsa settimana che "A due anni
dall'approvazione della legge istitutiva, la Fondazione valdostana
per la ricerca sul cancro ha dato il via definitivo alle sue
attività operative con la presentazione del bando per l'ideazione
del proprio logo." (La Vallée Notizie), "La Fondazione per la
ricerca sul cancro della Regione Valle d'Aosta riparte andando a
caccia di un logo." (La Stampa), "Per iniziare a farsi conoscere e
riconoscere la Fondazione per la ricerca sul cancro lancia un
concorso grafico per l'ideazione del proprio logo. "
(Aostasera.it);
Constatato che è stata data grande rilevanza al logo e poche
informazioni sulla più complessiva attività della
Fondazione;
In attesa della relazione annuale prevista per legge
sull'attività svolta dalla Fondazione stessa;
tutto ciò premesso, il sottoscritto Consigliere
regionale
Interroga
l'Assessore regionale competente per conoscere, a grandi
linee, le direttrici entro cui ha operato nel 2012 la Fondazione
per il perseguimento degli scopi istituzionali, i programmi di
ricerca e il coinvolgimento dell'Azienda USL della Valle
d'Aosta.
F.to: Rigo
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Merci de nouveau Présidente.
Per quanto riguarda le linee direttrici entro cui la fondazione
ha operato nel 2012 per perseguire i suoi scopi, si riporta quanto
segue. Il programma triennale di collaborazione fra l'Istituto di
Candiolo e la Fondazione Valle d'Aosta per la ricerca sul cancro,
prevede la realizzazione di un progetto scientifico dal titolo:
"Costituzione di una piattaforma preclinica di supporto al disegno
di
trial
clinici in oncologia". Questa proposta si propone
di migliorare dal punto di vista strutturale e logistico una
piattaforma già presente nell'Istituto di Candiolo. Questa
piattaforma è stata progettata per capire come meglio utilizzare le
terapie bersaglio in base alla stratificazione molecolare dei
pazienti e il suo uso sarà esteso e condiviso ai reparti
dell'Ospedale di Aosta, che trattano patologie oncologiche. Il
coinvolgimento dell'Ospedale di Aosta, da un lato, permette
all'Istituto di Candiolo un più rapido e numericamente consistente
reclutamento di tessuti neoplastici, dall'altro, il coinvolgimento
di clinici dell'Ospedale di Aosta in un percorso conoscitivo e
ideativo per la messa a punto dei nuovi protocolli terapeutici. Il
coinvolgimento dei clinici sarà ottenuto con visite periodiche dei
ricercatori dell'Istituto per illustrare e discutere il
progetto.
La somma che la fondazione ha messo a disposizione verrà
utilizzata per concorrere al finanziamento di una ricerca
transnazionale sulla progressione metastatica del cancro del colon
retto. La prima
tranche
servirà per l'acquisto di
un'apparecchiatura
Imaging
, una micro TAC che serve per
lavorare su questo aspetto destinata alla sperimentazione.
Acquisterà direttamente la fondazione, come concordato con
l'Istituto di Candiolo.
Altro punto: il coinvolgimento di professionisti di Aosta nella
fase di stesura e conduzione di
trial
clinici;
l'arruolamento di pazienti valdostani sia ricoverati presso la sede
di Aosta che presso l'Istituto di Candiolo in
trial
clinici;
la condivisione di protocolli clinici e di metodiche diagnostiche e
terapeutiche fra le due sedi; l'erogazione di esami diagnostici di
2° livello, ad esempio diagnostica molecolare, che non vengono
effettuati ad Aosta per pazienti residenti in Valle nell'ambito dei
trial
clinici svolti in collaborazione; l'iscrizione
gratuita per congressi, corsi, seminari, momenti formativi ed
organizzativi del personale di Candiolo per medici e professionisti
delle professioni sanitarie dell'ASL Valle d'Aosta; la
disponibilità gratuita di due posti per giovani laureati medici e
non medici, operanti presso l'Azienda Valle d'Aosta, a frequentare
master
di 2° livello in oncologia molecolare; la
disponibilità a cobandire su base meritocratica borse di studio per
accedere ai posti di dottorati di ricerca che hanno sede in
istituto su tematiche di reciproco interesse per giovani
ricercatori meritevoli.
Il Comitato tecnico-scientifico della fondazione si riunirà il 9
ottobre 2012, avrà il compito di fare il punto sulla collaborazione
con l'Istituto di Candiolo per realizzare i punti sopracitati, sarà
compito del Comitato tecnico-scientifico la gestione dei progetti
di ricerca che i sanitari della Valle d'Aosta vorranno realizzare,
in particolare dovrà essere studiata una tabella contenente i punti
fondamentali da rispettare nella progettazione e una griglia di
applicazione della valutazione dei progetti presentati.
Si precisa inoltre che in una recente conferenza stampa, allo
scopo anche di lanciare un concorso di idee per il logo della
fondazione, è stato ricordato come il 23 novembre ci sarà una
serata dove si darà evidenza di quanto realizzato nel corso del
2012, oltre a quello che si sta impostando per il 2013.
Il 26 settembre 2012 è stata trasferita la somma di 500.000 euro
all'Istituto di Candiolo per iniziare i progetti di ricerca, che
prevedono l'acquisto della strumentazione, la micro TAC di cui ho
parlato prima. Il 23 novembre i responsabili scientifici e
amministrativi del suddetto istituto parteciperanno alla serata per
spiegare alla popolazione valdostana i particolari di questo
acquisto e del programma di ricerca. Per quanto attiene alla nostra
azienda sanitaria, c'è stato il cambio del Direttore sanitario, che
è membro di diritto del Comitato tecnico-scientifico.
Ricordo due aspetti del percorso che c'è stato in questi due
anni. Di fatto il 2011 lo abbiamo quasi totalmente perso, perché
c'è stata la scadenza dei consigli di amministrazione delle due
fondazioni presenti a Candiolo, il primo scadeva a marzo, l'altro
scadeva a giugno 2011 e sono stati rinnovati solo a settembre. A
fine settembre finalmente l'incontro con i nuovi consigli di
amministrazione e poi a dicembre c'è stata la presentazione e la
firma della convenzione con il Candiolo. A livello di Candiolo c'è
stata una ristrutturazione interna delle due fondazioni per cui è
stato individuato solo un direttore amministrativo e solo un
direttore scientifico, mentre prima erano due cariche sdoppiate.
Abbiamo avuto la possibilità di iniziare a confrontarci all'inizio
del 2012, quindi con l'assetto definitivo della Fondazione di
Candiolo, rinnovata, si è potuto iniziare a lavorare in questo
senso. Grazie.
Président -
La parole au Conseiller Secrétaire Rigo.
Rigo (PD)
- Grazie Presidente.
Che cos'è la scienza in medicina? Ho provato a pensarci e lo
dico con parole mie: la ricerca di una spiegazione migliore e di
una modalità interpretativa sempre più efficace per combattere le
malattie sulla base delle informazioni disponibili acquisite
attraverso la ricerca. Per questo è stata giusta l'idea di creare
uno sportello valdostano per il finanziamento della ricerca. Per
questo è stato corretto affiancarsi alla preziosa attività del
centro di Candiolo che può rappresentare un obiettivo importante
anche sul versante della formazione che, con la ricerca,
costituisce un binomio inscindibile: mentre si fa ricerca, si fa
formazione e viceversa. Attorno a questo indirizzo, contenuto nella
legge istitutiva della Fondazione, dobbiamo saper costruire
informazione: questo obiettivo deve infatti diventare cultura e
conoscenza per tutta la comunità valdostana. Ma non è facile. Dico
questo perché i rimandi che mi sono arrivati a seguito della
conferenza stampa a cui lei ha prima accennato non sono stati tutti
positivi. Il commento che ho sentito di più è stato:
"ma a due
anni dalla nascita la prima cosa che fa la Fondazione è l'ideazione
di un logo?"
. Questo è un commento malizioso, oppure è
prevalentemente questo quello che è emerso dalla conferenza? Ci si
è espressi male in sede di conferenza enfatizzando un aspetto che
mi permetto di giudicare marginale o non c'era altro da comunicare?
Oggi l'Assessore ci ha detto che c'era altro da comunicare.
È pacifico che, in un settore difficile come la ricerca, i
successi, gli avanzamenti siano lenti e il lavoro tanto, ma è anche
importante l'informazione e come la diamo, in particolare su questo
argomento, dove è possibile sbagliare l'approccio. Invece di creare
condivisione rispetto ad una cosa nuova anche per la Valle d'Aosta
e per le risorse impiegate in questo settore, il rischio è quello
di ottenere l'effetto contrario: il rigetto. Ecco perché ho
cercato, attraverso l'interrogazione, di fare presente, a Lei
Assessore la nostra preoccupazione e di darle l'opportunità di
relazionare sui passi fatti, e sul collegamento con Candiolo. È
questo quello che dobbiamo comunicare, mentre la parte del logo
poteva essere molto secondaria ed invece è stata lei al centro
dell'attenzione: caratteri cubitali sui giornali. In questo mondo
in confusione dove tutto viene osservato con superficialità e in
maniera molto veloce, l'attività di ricerca merita da parte dei
protagonisti una particolare attenzione su cosa e come si vuole
comunicare.
Ringrazio l'Assessore per averci detto quello che la Fondazione
e Candiolo stanno facendo. La relazione che la Fondazione deve
presentare a fine anno ci consentirà di tornare con maggiori
particolari su questo importante strumento di cui si è dotata la
Valle d'Aosta in un campo difficile qual è quello della
ricerca.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK