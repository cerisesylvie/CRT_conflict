Consiglio Regionale della Valle d'Aosta - Oggetto del Consiglio n. 69 del 18 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ARTIGIANATO
INDUSTRIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 69 del 18 novembre 2020 - Resoconto
OGGETTO N. 69/XVI - Interrogazione: "Costituzione di un
gruppo di lavoro per la predisposizione di nuove misure a sostegno
delle imprese".
Bertin (Presidente) -
Punto 9 all'ordine del giorno. Per
il Governo l'assessore Bertschy, ne ha facoltà.
Bertschy (AV-SA) -
Grazie agli interpellanti, abbiamo già
trattato nello scorso Consiglio regionale il tema degli aiuti e
della situazione legata alla legge 5 e alla legge 8.
L'interrogazione chiede nella prima domanda se è intenzione da
parte nostra rivedere la previsione al comma 8 dell'articolo 50 del
bonus
alle imprese, che prevedeva un impegno per le imprese
che ottenevano un contributo di mantenere per un anno l'attività in
piena potenzialità. Ovviamente non possiamo in questo momento
intervenire su una legge in corso, anche se capiamo bene il senso
della domanda. Quando abbiamo previsto quella legge nessuno di noi
credo avesse immaginato di ricadere in una situazione di tipo
economico quale quella che stiamo vivendo. Andare però a modificare
il comma 8 e l'articolo 50 in questi termini vuol dire creare una
disparità rispetto a coloro che hanno partecipato o non hanno
partecipato alla richiesta di contributo che è scaduto il 31
ottobre. Credo che sia una valutazione da fare insieme in termini
più complessivi, sapendo che ci sono comunque imprese che in questa
fase stanno restituendo, proprio perché si trovano in questa
situazione, il contributo ottenuto.
Lego la prima domanda alla seconda: se si intende costituire un
gruppo di lavoro. Sicuramente si intende coinvolgere le forze e i
gruppi consiliari, ovviamente tutti i gruppi consiliari, nei
prossimi giorni per fare una valutazione immediata. I tempi per
realizzare degli interventi urgenti sui risparmi della legge 5 e
della legge 8 che lo possono permettere sono molto stretti, non
tanto per la scelta politica, ma per la messa in campo successiva
della misura, che deve ovviamente contare su qualche cosa di
esistente sia in termini normativi che di utilizzo pratico e
organizzativo (le piattaforme che abbiamo avviato) e soprattutto di
strutture a livello amministrativo rispondenti, perché gli impegni
finanziari vanno fatti entro la prima quindicina di dicembre,
massimo 20 dicembre.
Come Giunta stiamo completando l'analisi. C'è una interpellanza
che riguarda anche il collega Guichardaz, per proporre immagino in
II Commissione un possibile scenario di intervento che ci metta in
condizioni di fare un'iniziativa al riguardo delle priorità che
verranno definite immediatamente, ma di iniziare anche a
traguardare un lavoro da fare sul bilancio e soprattutto
sull'applicazione dell'avanzo.
Il criterio che ci poniamo come Governo è cercare di rendere
equo per tutte le imprese quanto fino a ora è stato messo a
disposizione e un tema che dobbiamo considerare è, per esempio,
quello delle imprese che sono nate dopo il 9 marzo. Noi quando
abbiamo legiferato a luglio, ovviamente abbiamo cercato di
considerare quel momento di crisi e quella situazione; da quel
momento a oggi sono nate altre 500 imprese in Valle d'Aosta e
probabilmente- non c'è una documentazione al riguardo - anche altri
studi di professionisti.
Per rendere equo quanto meno quello che è già stato fatto fino
ad ora, su questo aspetto in termini politici ci dobbiamo
confrontare. Ovviamente dobbiamo cercare di fare qualche cosa di
urgente, ma allo stesso tempo non dobbiamo correre, perché le
risorse non verranno perse, eventualmente verranno utilizzate
nell'avanzo di amministrazione che potremo applicare nei primi mesi
della primavera. Quindi da parte nostra c'è la disponibilità anche
a considerare quello che ha proposto, però con il limite che
dobbiamo fare attenzione di non rendere equo l'intervento rispetto
a chi non ha partecipato magari alla misura dell'articolo 50,
proprio perché sapeva quali erano le condizioni della propria
impresa. Volendo andare in quella direzione, bisogna immaginare
anche di riaprire i termini.
Presidente -
Per la replica il consigliere Baccega, ne ha
facoltà.
Baccega (PA) -
Grazie Assessore per la risposta. Noi con
questa interrogazione vogliamo ritornare su considerazioni che
personalmente avevo già evidenziato in occasione della stesura
delle misure di sostegno legate appunto alla legge 8 e che non
hanno in quel momento difficile e complicato trovato la giusta
attenzione.
È un dato di fatto che la seconda ondata dell'epidemia è molto
più aggressiva, più invasiva, più rapida, e questo sta mettendo
ulteriormente in difficoltà sia il comparto sanitario, ma
soprattutto il comparto economico, perché davvero le problematiche
sono tante. Adesso che sono consigliere ho più possibilità di
muovermi, di girare sul territorio e vi assicuro che la situazione
è drammatica a tutti gli effetti.
Sono considerazioni che trovano nel quotidiano l'oggettività che
stiamo vivendo, ci sono situazioni economiche e sociali che siamo
costretti a rivedere e a guardare in prospettiva nei prossimi mesi,
perché la drammaticità è pesante e credo che siamo tutti
consapevoli di questo. Parliamo di aziende commerciali e
artigianali che si trovano fortemente in difficoltà, sono quelle
aziende che dopo il primo
lockdown
ci hanno provato e hanno
detto "rimettiamoci nuovamente in gioco perché vogliamo farcela,
vogliamo dare forza a quello che abbiamo costruito negli anni" e
hanno investito quelle poche risorse in ambito aziendale, proprio
per continuare ad avere l'attività e gestendo tutte quelle
procedure e protocolli cui erano obbligati ad adeguarsi, e questo
credo che fosse legato solo a fare il loro lavoro.
È vero che alcune aziende possono rimanere aperte, perché il
Dpcm lo prevede, ma sono aziende che non fanno incassi, perché non
c'è la veicolazione della gente, sono aziende che riscontrano che
la gente non esce per paura, riscontrano che la gente non compra
anche a causa delle limitazioni degli spostamenti. Quindi i decreti
ristoro non saranno così incisivi e soprattutto sono decreti che
dimenticano alcune categorie, come gli agenti di commercio, le
agenzie di viaggio, le guide escursionistiche, eccetera.
Noi non possiamo neanche in questa fase non cogliere il grido
d'allarme che arriva dalle categorie. È un grido d'allarme che è
pesante, pressante e che angoscia anche per i toni e i temi che
tratta, ma soprattutto anche la nota congiunturale che è uscita
ieri da parte della Banca d'Italia evidenzia come l'economia
valdostana fa registrare una contrazione di grande intensità.
Questo sicuramente ci preoccupa.
Nel richiedere di rivedere il comma 8 dell'articolo 50 della
legge 8 si chiedeva di prescindere dalla assunzione dell'impegno.
Io una ulteriore riflessione dal punto di vista legislativo la
farei, perché quando un'azienda chiude deve prevedere tutta una
serie di adempimenti: il pagamento degli stipendi che spesso sono
stipendi arretrati, il pagamento del TFR - è difficile pensare che
tutti abbiano creato il fondo di capitalizzazione del TFR,
soprattutto le aziende meno performanti -, il pagamento degli
affitti arretrati, il pagamento di fornitori e spesso il pagamento
di merce che è scaduta in quanto non venduta e non più vendibile.
Il dramma è che alcune di queste aziende diventeranno debitrici
della Regione, perché non potranno restituire il contributo;
debitrici perché non saranno riuscite a restituire un contributo a
fondo perso che la Regione gli aveva erogato.
C'è il rischio di usura. Recentemente anche le forze dell'ordine
hanno evidenziato questa problematica: c'è il rischio di fare
accendere dei finanziamenti anche solo personali, che poi non
potranno avere riscontro di restituzione.
Quindi, Assessore, facciamo eventualmente nella Commissione
prevista un approfondimento e istituiamo una commissione che si
metta a capofitto a lavorare per le misure da adottare per il
futuro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK