Consiglio Regionale della Valle d'Aosta - Oggetto del Consiglio n. 3778 del 7 ottobre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3778 del 7 ottobre 1992 - Resoconto
OGGETTO N. 3778/IX Domande di pensionamento per anzianità
presentate in data 18 settembre 1992 da dipendenti regionali.
(Interrogazione)
PresidenteDo lettura dell'interrogazione presentata dai
Consiglieri Trione e Lanièce:
Interrogazione Avuta notizia della presentazione di domande
di pensionamento per anzianità da parte di circa 45 dipendenti
regionali;
considerato che la validità della domanda di pensionamento è
determinata dall'avvenuta presa d'atto della domanda stessa da
parte della Giunta regionale;
appreso altresì che la Giunta regionale nella sua riunione del
18 settembre u.s. ha preso atto delle sole domande presentate nel
corso della mattinata stessa rendendo verosimilmente inefficaci
quelle presentate successivamente;
i sottoscritti Consiglieri regionali del gruppo della Democrazia
Cristiana
interrogano
la Giunta regionale per conoscere:
1) se e come intende sopperire a tale eventuale
inadempimento;
2) se la copertura delle posizioni resesi vacanti dall'esodo del
personale dimissionario potrà trovare deroga o dovrà strettamente
attenersi alle disposizioni del Decreto Legge n. 384 del 18
settembre 1992.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
In data 18 settembre 1992 numerosi
dipendenti regionali, apprese le notizie di congelamento dei
pensionamenti di anzianità diramate dagli organi di informazione il
17 settembre 1992, si sono presentati al servizio competente per
inoltrare domanda di collocamento a riposo con decorrenza
18.9.92.
Le informazioni rilevabili dai quotidiani economici del 18
settembre 1992 preannunciavano le disposizioni approvate in via
d'urgenza dal consiglio dei ministri e contenute nel decreto legge
in corso di pubblicazione alla Gazzetta Ufficiale, specificando che
sarebbero entrate in vigore con decorrenza immediata. E' inutile
dire che in questa situazione un ruolo di grande importanza hanno
avuto gli organi di informazione che hanno interpretato o previsto
eventuali modifiche di atteggiamento del governo, e quindi creato
sicuramente uno stato di confusione in chi si sentiva toccato nelle
proprie aspettative.
Il servizio competente, mi riferisco al servizio del personale
regionale, ha protocollato con grande precisione - dico questo per
evitare ogni equivoco - le domande pervenute ed ha trasmesso
l'elenco nominativo dei dipendenti che hanno presentato istanze di
collocamento a riposo entro le ore 11 circa del 18 settembre 1992,
alla segreteria della giunta, come richiesto dal Segretario della
Giunta regionale.
Si comunica che sono pervenute entro tempo utile per essere
inserite nell'ordine del giorno dell'adunanza della Giunta
regionale del 18 settembre 1992, e sono state accolte, ventinove
domande. Le restanti diciotto domande, regolarmente protocollate
dall'ufficio competente in data 18 settembre 1992, sono state
inserite nell'ordine del giorno dell'adunanza di sabato 26
settembre 1992 ed accolte con decorrenza retroattiva al 18
settembre 1992.
Questo per quanto riguarda la prima domanda: quindi, in totale
le domande accolte sono state 29 più 18, tutte presentate entro la
data prevista del 18 settembre 1992.
Per quanto concerne la seconda domanda, rispondo dicendo che le
disposizioni in esame, verificate anche con gli uffici legali
competenti della regione, contengono un rinvio alla legge 30
dicembre 1991 n. 412, per quanto riguarda le assunzioni e i
trasferimenti per l'anno 1993, ma essa non può ritenersi
applicabile alla Regione Valle d'Aosta, che ha per statuto
competenza legislativa primaria in materia di personale ed applica
pertanto disposizioni di legge regionale. Ciò si desume anche da un
argomento di interpretazione letterale della norma, che tra le
amministrazioni pubbliche non indica esplicitamente le regioni.
Nella legge 412/91 il legislatore nazionale, quando ha voluto
estendere l'applicazione delle disposizioni, lo ha fatto
esplicitamente, vedi articoli 6 e 9, con formule rispettose dei
poteri regionali in materia e cioè (cito il pezzo richiamato) - "Le
regioni adeguano le norme regionali e provinciali al principio
stabilito dal presente articolo".
In mancanza di esplicite disposizioni di legge, che vincolino le
regioni ad attenersi ai limiti posti dal citato decreto legge alle
assunzioni di pubblico impiego, se ne deduce che allo stato attuale
la regione può bandire concorsi di reclutamento del personale,
senza distinzione fra posti vacanti perché istituiti dalla legge
regionale n. 19/92 e posti resisi vacanti in conseguenza dell'esodo
del personale dimissionario.
Va rilevato inoltre che per quanto concerne l'applicazione delle
disposizioni di cui al comma 8 dell'articolo 7 del DL 19 settembre
1992 n. 384, relativo alle assunzioni nella pubblica
amministrazione, l'amministrazione regionale ha definito la nuova
pianta organica con legge regionale 29 maggio 1992 n. 19, cioè
anteriormente alla entrata in vigore del DL n.. 384/92, e quindi
può comunque indire nuovi concorsi di reclutamento per la copertura
dei posti vacanti di nuova istituzione, senza limiti di sorta.
Presidente
Ha chiesto di parlare il Vicepresidente
Trione, ne ha facoltà.
Trione (DC)
Per dire che sono soddisfatto in modo
particolare per la risposta alla seconda domanda; era una
preoccupazione che mi pareva giusta e quindi credo che torni a
merito di questo Consiglio l'aver approvato la pianta organica nei
tempi dovuti, pur non sapendo quello che sarebbe avvenuto
successivamente.
Per quanto concerne la risposta al primo quesito, se e come
intende sopperire all'eventuale inadempimento, quello relativo
all'accettazione delle dimissioni, non mi è chiaro se la presa
d'atto della giunta del 26 settembre è a tutti gli effetti valida
per la presa d'atto delle dimissioni date il 18 settembre.
Ah, ecco; mi parrebbe giusto riconoscere queste dimissioni,
perché sono state date entro la data prevista del 18 settembre.
Quindi come tali sono state riconosciute valide anche le dimissioni
date dopo le 11 del mattino del 18, quindi entro la giornata del
18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK