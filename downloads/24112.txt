Consiglio Regionale della Valle d'Aosta - Oggetto del Consiglio n. 3095 del 7 novembre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Anagrafe patrimoniale - Indennità e previdenza
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3095 del 7 novembre 2007 - Resoconto
OGGETTO N. 3095/XII - Approvazione del bilancio di previsione
del Consiglio regionale per l'anno 2008.
Il Consiglio
Considerato che l'Ufficio di Presidenza, nella riunione del 5
ottobre 2007, con deliberazione n. 177/07, ha approvato il progetto
del bilancio di previsione del Consiglio regionale per l'anno 2008,
che pareggia su una previsione complessiva di Euro 22.343.000,00 ed
ai sensi del vigente Regolamento interno per l'amministrazione e la
contabilità, lo sottopone all'esame e all'approvazione del
Consiglio stesso nel testo allegato, predisposto secondo i criteri
consueti che, per le previsioni, sono basati sugli accertamenti
definitivi dell'anno 2006 e su quelli della previsione del
2007;
Visti i dati relativi alla previsione 2008 che si desumono
dall'unito elaborato contenente l'analisi delle previsioni di
entrata e di spesa riferite ai singoli capitoli del
bilancio;
Considerato che l'Ufficio di Presidenza ha predisposto un
documento contabile che tiene conto delle reali esigenze di
funzionamento dell'organo consiliare;
Visto il parere favorevole di legittimità rilasciato dal
Segretario Generale, ai sensi del combinato disposto degli articoli
13, comma 1, lettera e) e 59, comma 2, della legge regionale 23
ottobre 1995, n. 45 sulla presente deliberazione;
Visto il parere della II Commissione consiliare
permanente;
Delibera
di approvare il bilancio di previsione del Consiglio
regionale della Valle d'Aosta per l'anno finanziario 2008
risultante dal riepilogo allegato, contenente gli stati di
previsione dell'Entrata e della Spesa.
Allegato
(Omissis)
Président
- Le Conseil de la Vallée est appelé à se
prononcer sur le budget 2008 du Conseil avant la discussion et
l'adoption du budget général de la Région. Il m'appartient à vous
présenter un court rapport d'introduction. Je me bornerai à
rappeler uniquement les données fondamentales de ce budget, qui a
été élaboré par le Bureau de Présidence, qui a déjà reçu l'avis
favorable unanime de la II
e
Commission. C'est un budget
qui se chiffre à la hauteur de 22.343.000 euros, pour lequel la
requête a été avancée d'avoir 15.450.000 euros de la part du budget
régional. Il s'agit d'un montant qui a fait l'objet d'une
évaluation attentive sur la base des nécessités de fonctionnement
du Conseil de la Vallée.
Je rappelle que dans les prévisions de dépense rentre également
le montant à octroyer à la Conférence régionale pour la condition
féminine... aux frais de fonctionnement des bureaux soit du
Médiateur que du Comité régional pour les communications. Dans ce
budget le montant des frais obligatoires est particulièrement
élevé: se chiffre à 84% du montant général du budget qui est soumis
à votre attention.
La parole au Conseiller Bortot.
Bortot (Arc-VA)
- Molto brevemente, vorrei intervenire se
fosse possibile predisporre degli interventi di risparmio
energetico sulla struttura...
Marguerettaz
(fuori microfono)
- ... con la
"CVA"...
Bortot (Arc-VA)
- ... sì, teleriscaldamento con il
metano? Parlando seriamente... credo di parlare a nome di tanti
colleghi: si arriva lì al mattino alle 8,00 e bisogna aprire tutto
perché il riscaldamento è almeno a 30°. Bisognerà trovare un
sistema d'intervenire subito. D'altro canto con il bilancio che
abbiamo si potrebbe dare l'esempio e iniziare a predisporre un
progetto di intervento per quanto riguarda il risparmio energetico
complessivo, piazzare qualche pannello per l'acqua calda e
soprattutto il cappotto per evitare questo dispendio di gasolio di
fonte energetica da fonti esauribili. Sarebbe una raccomandazione
da parte nostra nel definire il nuovo bilancio di predisporre
questo tipo di interventi.
Presidente
- La parola alla Consigliera Squarzino
Secondina.
Squarzino (Arc-VA)
- Noi voteremo questo bilancio
naturalmente. Solo un chiarimento e un'osservazione perché vorrei
che rimanesse a verbale. Abbiamo preso atto che al capitolo 187 non
sono previste spese per il funzionamento dell'Autorità di vigilanza
sulla gestione finanziaria, la legge regionale n. 10/2005, perché
mi sembra che in questo momento non vi sia la volontà politica di
attivarla. Credo però - e vorrei da lei un parere in proposito -
che, se si creassero le condizioni di volontà politica affinché
questa sia attivata, nelle "pieghe" di bilancio sarebbe sempre
possibile fare uno storno e riuscire a trovare i fondi necessari
per il funzionamento di un'istituzione importante prevista da una
legge regionale. Volevo solo questa conferma. Grazie.
Presidente
- Non posso che confermare la tesi che lei ha
illustrato molto bene. Abbiamo lasciato il capitolo, perché al
momento non è istituito come testimonianza di una volontà di andare
in questa direzione e stornare successivamente somme in tale
direzione.
La parola al Consigliere Ottoz.
Ottoz (GM)
- Non faccio parte della II Commissione,
quindi non ho avuto modo di seguire il dibattito su questo
bilancio. Vorrei fare una riflessione su un aspetto che mi si è
evidenziato recentemente. Ho parlato la settimana scorsa, quindi la
cosa è recentissima, con il Responsabile dell'amministrazione del
bilancio del Consiglio regionale del Molise. Il Molise nella famosa
tabella del libro di Gian Antonio Stella è la Regione che spende
meno per il Consiglio, la Regione che poi spende subito meno siamo
noi, adesso non so con questi nuovi dati... ancorché il Molise
abbia 30 Consiglieri, anziché 35. Facendo un'analisi con questo
Segretario generale del loro bilancio, risulta che tutta una serie
di loro spese di struttura sono enormemente inferiori alle nostre,
poiché sono i più bassi d'Italia nelle spese globali del Consiglio,
pur avendo trattamenti impensabili per quel che riguarda i
famigerati Consiglieri e quant'altro su cui non mi voglio
dilungare. Questo ancora di più evidenzia come il Consiglio
regionale del Molise, che non è una Regione autonoma e tutto quello
che volete, abbia costi di personale e di struttura enormemente
inferiori. Senza di ciò, con le altre spese che mi sono state
illustrate e che sono ben più alte delle nostre non potrebbe essere
all'ultimo posto delle spese globali... e più basse delle
nostre.
Faccio questa riflessione che potrebbe essere utile per il
futuro effettuare una ricognizione sulle reali necessità in termini
di strutture, di costi fissi e quindi non solo nell'ambito del
discorso che faremo sui costi della politica di quello che riguarda
il trattamento dei Consiglieri, ma anche quello che riguarda il
costo della macchina amministrativa, perché non è da escludere che
si possano trovare delle zone, dei servizi che possano essere
utilmente semplificati o integrati eliminando magari doppioni che
vengono fatti dall'altra parte della barricata, ossia da parte
della Regione: questo perché ci sono ampi margini di riduzione di
spesa.
Per quanto riguarda quello che ha detto il Consigliere Bortot,
ho risolto il problema chiudendo il riscaldamento in ufficio, poi,
se "mi fanno il cappotto sul muro", sono contentissimo, ma intanto
io sto al freddo... e sto benissimo, ognuno può "regolarsi" il
problema come meglio crede.
Presidente
- Pongo in votazione il documento:
Consiglieri presenti, votanti e favorevoli: 30
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK