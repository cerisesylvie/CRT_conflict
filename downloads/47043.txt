Consiglio Regionale della Valle d'Aosta - Oggetto del Consiglio n. 3374 del 7 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Risparmio energetico e fonti alternative
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3374 del 7 marzo 2024 - Resoconto
OGGETTO N. 3374/XVI - Interrogazione: "Motivazioni relative
alla valutazione differenziata dei progetti per la realizzazione di
siti di produzione di idrogeno verde finanziati dal PNRR".
Bertin (Presidente) -
Punto n. 17.
Risponde
l'assessore Bertschy.
Bertschy (AV-VdA Unie) -
"Motivazioni relative alla
valutazione differenziata dei progetti per la realizzazione di siti
di produzione di idrogeno verde finanziati dal PNRR":
l'interrogazione chiede le motivazioni per cui i due progetti,
presentati al fine di ottenere i finanziamenti del PNRR per la
realizzazione dei siti di produzione a idrogeno verde in Valle
d'Aosta, abbiano avuto una valutazione così diversificata. L'avviso
pubblico, approvato con provvedimento dirigenziale 8362 in data
29.12.2022, riporta all'appendice B i criteri di valutazione per
l'attribuzione dei punteggi finali da assegnare ad ogni progetto
per la predisposizione della graduatoria da parte della Commissione
di valutazione.
Precisa che tali criteri che sono stati definiti dal Ministero e
dalle Regioni non potevano apportare modifiche, in modo da
garantire una procedura istruttoria tecnica analoga per tutti i
progetti presentati sul territorio nazionale.
In particolare, il punteggio finale della graduatoria, che
assume valori comprensivi da 0 a 100, è definito come di seguito
dalla somma dei parametri N1, N2 e N3, dove N1 è un parametro
compreso tra 0 e 70 e varia in funzione del rapporto tra
l'agevolazione richiesta e la stima della quantità annua di
idrogeno rinnovabile prodotto a regime grazie ai soli impianti
addizionali asserviti.
N2 è compreso da 0 e 15 e dipende dalla distanza d'utilizzo
dell'idrogeno prodotto.
N3 è compreso tra 0 e 15 e dipende dall'energia elettrica e a
servizio dell'elettrolizzatore proveniente da impianti addizionali
e serviti.
Si evince pertanto che il parametro N1 ha un peso preponderante
rispetto agli altri due parametri. La formula per la determinazione
dello stesso parametro prevede che il progetto, che presenta il
valore più basso del rapporto tra l'agevolazione richiesta e la
stima della quantità annua di idrogeno rinnovabile prodotto,
acquisisce il punteggio massimo, 70 punti.
Il progetto che avrà il valore più alto del rapporto medesimo
acquisisce il punteggio minimo (zero), i progetti che presentano
dei valori mediani, acquisiscono un punteggio del paramento N1
compreso tra 0 e 70.
Essendo stati ammessi in fase d'istruttoria tecnica solamente
due progetti, il progetto con il rapporto più basso ha ottenuto un
punteggio nel parametro N1, pari a 70 punti, mentre il progetto con
l'apporto più alto ha ottenuto un punteggio al parametro N1 pari a
zero punti.
La valutazione complessiva, quindi, poi degli altri due
parametri non ha più comportato la possibilità di recuperare
punteggio.
Precisa infine che, a differenza di quanto riportato nel testo
dell'interrogazione, l'attribuzione dei punteggi ha solo
determinato una graduatoria in base alla quale attribuire le
risorse assegnate alla Regione Valle d'Aosta, pari a 14 milioni di
euro complessivi, e non ha prodotto una riduzione sensibile della
richiesta di CVA.
Il progetto presentato da Cogne Acciai Speciali è stato
finanziato per l'intero importo richiesto pari a 7,9 milioni di
euro, mentre il progetto presentato da CVA ha ottenuto un
finanziamento corrispondente all'importo residuo di risorse
disponibile, pari a 6,1 milioni di euro.
Nelle fasi successive al bando, abbiamo continuato ad
interloquire con il Ministero perché non sono state utilizzate
tutte le somme e, non ancora formalmente, però abbiamo notizia che
dovrebbe essere possibile ottenere il finanziamento completo anche
del secondo progetto presentato.
Presidente -
Per replica, la parola alla consigliera
Minelli.
Minelli (PCP) -
L'interrogazione era stata presentata
perché c'era stata una certa sorpresa nel vedere che erano stati
attribuiti punteggi così diversificati (95 alla Cogne e 25 al
Progetto CVA) e poi c'era una differenziazione per quello che
riguardava gli investimenti concessi; per questo, la nostra
domanda.
Le chiederei, se possibile, di avere copia della risposta,
perché sono stati elencati questi criteri, con una definizione
abbastanza precisa della differenza tra N1 e N2, eccetera. Però, se
ho capito bene, quello che poi dà il punteggio più alto che viene
attribuito riguarda il bilanciamento tra ciò che si produce nel
futuro impianto e ciò che si può consumare; mi sembra che questo
sia stato il criterio che è emerso in maniera più evidente.
Allora, al di là degli aspetti più tecnici e numerici dei
conteggi, quello che mi viene da chiedermi e da chiedere è se
questo basso punteggio, che deriva dai conteggi, in qualche modo è
legato al fatto - e mi sembra di aver capito che è così - della
potenziale bassa - iniziale almeno - utilizzazione dell'idrogeno in
quella che era la finalità di quel progetto, cioè l'utilizzo
principalmente nel trasporto pubblico.
Chiederò appunto i dati e vorrei avere la possibilità di
ragionarci meglio, anche andando a riprendere quest'appendice B dei
criteri da assegnare.
Lei poi ci ha detto che la questione del finanziamento in realtà
non è che è più basso rispetto a quello che è richiesto, ma è il
finanziamento residuo sul totale che era stato presentato, però
quello che è vero è che un progetto ha ottenuto una valutazione
quasi massima, perché mi ha detto che il punteggio massimo era di
100 e siamo a 95, e non è che sono stati 80 e 50 o qualche cosa di
diverso.
Io credo che le competenze e le possibilità di CVA di presentare
dei progetti che siano fatti con tutti i crismi, ci sia
assolutamente. Il punteggio basso deriva da una criticità riguardo
a produzione e utilizzo.
Poi, l'ultima informazione che si continua ad interloquire con
il Ministero, perché non tutti i fondi sono stati assegnati, quindi
c'è la possibilità forse di soddisfare una parte di quella
richiesta, lo vedremo.
Quello che mi sembra, comunque, che si possa evidenziare è che
la criticità e la difficoltà dell'utilizzo dell'idrogeno nel
trasporto pubblico locale emerge anche da valutazioni che sono di
tipo tecnico e sul rapporto, appunto, di produzione e utilizzo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK