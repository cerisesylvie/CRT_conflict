Consiglio Regionale della Valle d'Aosta - Oggetto del Consiglio n. 291 del 2 dicembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 291 del 2 dicembre 1971 - Resoconto
OGGETTO N. 291/71 - Comunicazioni del Presidente della Giunta
regionale.
Dujany
(D.P.)
- Signori Consiglieri, vorrei
mettervi al corrente di alcuni fatti successi dall'ultima riunione
del Consiglio in rapporto a indirizzi e a voti fatti da questo
Consiglio regionale.
Prima di tutto, il problema relativo all'occupazione in bassa
Valle e in relazione alla crisi della Bassa Valle.
Il giorno 18 novembre ha avuto luogo a Roma presso il Ministero
delle Partecipazioni una riunione alla presenza del Ministro
Onorevole Piccoli delle Partecipazioni, del Sottosegretario
Onorevole Principe, del Presidente della Giunta, dall'Avvocato
Einaudi, del Deputato e del Senatore Ollietti e Berthet, del Dottor
Frassinetti, Professor Milano, Commendatore Ramera, Signor
Scollica, il Sindaco di Verrès Signor Pogliotti, Serra, Stevenin,
Beneforti quali rappresentanti dell'organizzazione sindacale. È
stato preso in esame il problema dell'occupazione nella Bassa
Valle, per continuare il discorso iniziato parecchi mesi fa circa
la creazione di alcuni posti di lavoro di carattere maschile e di
carattere femminile a seguito della... dei licenziamenti e a
seguito della mancanza di tali posti di lavoro per i fatti a loro
noti.
La conclusione di questo incontro è stata la seguente: il
Ministro Piccoli ha impegnato l'Avvocato Einaudi, quale Presidente
dell'EGAM, di voler preparare un programma preciso e proposte
concrete da sottoporre all'approvazione delle persone che erano
presenti in quella riunione del 18 novembre, entro il 15 dicembre,
affinché si dia inizio alla realizzazione di una certa quantità di
posto di lavoro nello stabilimento denominato SADEA.
Per quanto riguarda l'occupazione femminile, il Ministro ha
dichiarato la disponibilità del Ministero delle partecipazioni
statali di partecipare attraverso un contributo di... nei limiti
del 30-40% all'installazione di un'industria che fosse seria e che
fosse in condizioni di presentare un programma serio per
l'occupazione femminile.
Accanto a queste conclusioni, direi si è interessato il Ministro
a prendere opportuni contatti con l'Ingegner Pesenti per cercare
una soluzione dei problemi dell'occupazione della zona di Arnaz,
attraverso la riattivazione dello stabilimento di Arnaz. Il
Ministro si è impegnato di prendere questi contatti e di riferire
successivamente entro il 15 di dicembre, e altre situazioni
particolari di minore importanza sono state discusse ed esaminate
in quella sede.
Per quanto riguarda il problema dei contingenti, vorrei
informare il Consiglio, d'altra parte penso che la Stampa lo abbia
già fatto, ma lo volevo fare ufficialmente in questa occasione, il
1° dicembre la Commissione finanze e tesoro del Senato ha approvato
in sede deliberante l'aggiornamento delle quantità dei contingenti
dei beni in esenzione fiscale contingentati da attribuirsi in Valle
d'Aosta, in modo particolare l'aumento della benzina e l'immissione
di alcuni altri generi. Mi permetterò di distribuire al Consiglio
regionale il testo preciso della legge in modo che ogni Consigliere
sia in condizione di poter valutare esattamente quale è il
contenuto della legge.
Per quanto riguarda il problema delle acque, il Consiglio di
Amministrazione dell'ENEL ha deciso di fare nella seduta di lunedì,
di versare un acconto, corrispondente ai 9/10 dei canoni delle
acque sospese dal 1962 ad oggi, a favore della Regione Valle
d'Aosta, in attesa che siano perfezionati gli atti relativi alle
concessioni delle Società idroelettriche di varie centrali che non
sono ancora state regolarizzate.
Il problema della titolarità delle acque è stata riconosciuta la
Valle d'Aosta, la regolarizzazione di questa concessione avverrà in
via amministrativa, anziché in via legislativa. Quindi in questo
momento ci troviamo dinnanzi alla soluzione del problema sul piano
strettamente finanziario, cioè il versamento dei canoni che erano
sospesi dal 1962 e continua l'iter della regolarizzazione del
problema della titolarità della concessione delle acque attraverso
dei provvedimenti amministrativi.
Questa mattina mi è stata data comunicazione dal Presidente del
Consiglio che la sesta Commissione permanente della Camera dei
Deputati in sede legislativa ha approvato definitivamente il
disegno di legge sulla revisione dell'ordinamento finanziario della
Regione. Mi pare opportuno sottolineare questa felice coincidenza
che il Consiglio regionale che aveva approvato all'unanimità,
proprio un anno fa, la proposta di legge presentata da questa
Giunta, oggi è riunito per accogliere l'importante notizia della
sua approvazione della legge da parte del Parlamento.
Il Consiglio regionale deve segnare la data di oggi come una
delle più memorabili della nostra autonomia, perché il
conseguimento della nuova ripartizione fiscale significa al tempo
stesso conquista della nostra autonomia finanziaria, senza la quale
non vi può essere autonomia politica ed amministrativa, significa
anche riaffermare la riaffermazione del nostro particolarismo,
significa, infine, attuazione di uno dei punti più importanti del
nostro Statuto.
Determinante per il risultato conseguito è stata l'unità e la
solidarietà manifestata da tutti i gruppi consiliari presenti in
questo Consiglio regionale. L'attività, la costanza, la solerzia
dei membri della Giunta, dei Parlamentari valdostani Senatore
Berthet e Onorevole Ollietti, dei funzionari regionali, la buona
volontà infine del Governo e del Parlamento.
Come ho già avuto modo di dichiarare, riaffermo oggi che questa
legge fa onora al Parlamento che l'ha approvata e conferisce
prestigio e credibilità all'azione regionalista del Governo
presieduto dall'Onorevole Colombo che ha voluto, il 16 luglio 1971,
presentare al Senato un disegno di legge stesso di iniziativa
governativa.
La Giunta regionale è lieta oggi di presentare al Consiglio ed
al popolo valdostano il risultato del suo lavoro e della volontà di
tutti. La soddisfazione deriva anche dal fatto che, in poco più di
un anno, questa Giunta regionale ha saputo preparare il disegno di
legge, presentarlo all'approvazione del Consiglio regionale e il 21
novembre dello scorso anno, superare numerose e inevitabili
difficoltà e contrasti, ottenere il consenso del Governo, nonché
l'approvazione dei due rami del Parlamento, prima che le imminenti
scadenze costituzionali determinassero l'arresto della normale
attività legislativa dello Stato.
Dopo 24 anni, lo Statuto speciale della Valle d'Aosta, che
stabilisce l'attribuzione alla Regione di una quota dei tributi
erariali, è stato attuato. Ricordo che fino al 1955 la Regione
riceveva contributi straordinari, quote di tributi erariali e
acconti sulle quote di proventi erariali solo di volta in volta,
con leggi e decreti.
Nel 1955, con legge 1179 del 29 novembre, il primo ordinamento
finanziario della Valle d'Aosta veniva approvato, realizzando un
sistema di ripartizione delle entrate mediante l'attribuzione alla
Regione di una quota fissa di alcuni tributi erariali e mediante
una quota mobile su altri tributi erariali.
La determinazione di tale quota mobile doveva venire annualmente
con decreti del Presidente del Consiglio dei Ministri, in accordo
con altri Ministeri e d'accordo con il Presidente della Giunta
regionale. Un siffatto sistema era causa di disagio e di
mortificazione per l'autonomia dell'ente regionale valdostano.
Oggi, si è ottenuto lo scopo di assicurare alla Regione
un'entrata annuale soddisfacente, sicura ed accertabile in
precedenza e si è stabilito che la quota precisata dal 1° comma
dell'articolo 12 dello Statuto è una sola, è la quota fissa, quella
quota unica e predeterminata che questo Consiglio, negli ultimi 24
anni, ha tanto auspicato e richiesto e che è stata oggetto di tante
discussioni e polemiche in questo Consiglio e dinanzi alle varie
occasioni elettorali.
Il mio ringraziamento, che rivolgo oggi a voi Consiglieri, alla
memoria del compianto Senatore Berthet, all'Onorevole Ollietti, al
Parlamento e al Governo, alla Giunta e all'Assessore alle finanze,
al Segretario generale e ai funzionari di questa amministrazione
che si sono adoperati con diligenza, accortezza, ai funzionari dei
ministeri interessati e anche il ringraziamento del popolo
valdostano.
Un'altra scadenza e un altro impegno ci aspettano per un lavoro
immediato ed è il problema relativo al passaggio delle competenze
amministrative fra lo Stato e la Regione. Non dimentichiamo che in
questo momento, la Regione della Valle d'Aosta si trova in un
contesto nazionale nuovo. Lo Stato, il Parlamento ha deciso di
strutturare, attraverso l'istituzione delle Regioni, ha deciso di
strutturare uno Stato regionalista in sostituzione di uno Stato
centralizzato.
Se la nostra attività e la nostra presenza non sarà solerte e
non sarà presente in questo momento delicato, la nostra autonomia
rischia di correre dei pericoli veramente preoccupanti. Rischiamo
di adattarci ad un ordinamento regionalistico di carattere
nazionale, perdendo quelle che sono le nostre ragioni particolari e
le nostre particolarità dello Statuto. Quindi ritengo che la nostra
azione deve immediatamente proseguire su quest'altra attività che
diventa particolarmente importante in questo momento, se vogliamo
che la Valle d'Aosta mantenga il suo particolarismo e le
motivazioni che hanno motivato e che hanno dato ragione del suo
Statuto particolare.
Dolchi (P.C.I.)
- Sulle comunicazioni del Presidente
della Giunta, sui fatti importanti che egli ci ha ufficialmente
comunicato, i comunisti si compiacciono per i risultati avvenuti e
conseguiti, a seguito dell'azione intrapresa dal Presidente della
Giunta, dagli assessori, dai parlamentari e dalle forze politiche
autonomiste, dai partiti i quali hanno dimostrato con i fatti le
loro azioni, i loro voti la loro posizione conseguente verso la
Valle d'Aosta.
Da parte nostra, ribadiamo che il clima di unità e di attività e
di attività e di collaborazione instauratisi ha permesso i
risultati positivi tra cui fa spicco l'approvazione del riparto
fiscale, che, al di là dell'importanza finanziaria, segna l'inizio
di un'epoca nuova, dove il potere decisionale della Regione potrà
appieno affermarsi e segna pure la fine di uno stato di soggezione
politica che tante volte abbiamo lamentato e denunciato.
Spetta ora al Consiglio di andare ancora avanti e di servirsi
con efficacia di questi nuovi strumenti legislativi, e dei poteri
finanziari che derivano dal nuovo riparto fiscale, per operare
nell'interesse dei lavoratori, dell'avvenire e del progresso della
Valle d'Aosta.
Montesano (P.S.D.I.)
- Altri che chiedono la parola?
Allora passiamo ai punti, agli oggetti di questa mattina che sono
stati rinviati al pomeriggio, tra i quali al primo punto c'è
l'interpellanza segnata al n. 4.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK