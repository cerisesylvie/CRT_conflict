Consiglio Regionale della Valle d'Aosta - Oggetto del Consiglio n. 439 del 1° ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 439 del 1° ottobre 1981 - Resoconto
OGGETTO N. 439/81 - CONCESSIONE DI CONTRIBUTI A COMUNI ED A
CONSORZI DI COMUNI DELLA REGIONE NELLE SPESE PER LA REALIZZAZIONE
DI INFRASTRUTTURE RICREATIVO-SPORTIVE, AI SENSI DELLA LEGGE
REGIONALE 11/8/1976, N. 33 E SUCCESSIVE MODIFICAZIONI E
INTEGRAZIONI.
Sono state presentate all'Assessorato regionale del turismo
le sottoelencate richieste di intervento regionale ai sensi della
legge regionale 11/8/1976, n. 33, concernente la concessione di
contributi a Comuni e Consorzi di Comuni nelle spese per il
completamento di infrastrutture ricreativo-sportive di interesse
turistico.
La documentazione relativa alle richieste di contributo è
stata esaminata dai competenti uffici tecnici dell'Assessorato del
turismo, che hanno provveduto ad accertarne la regolarità ed a
stralciare le voci di spesa non ritenute ammissibili a
contributo.
Lavori di completamento del campo sportivo comunale di
Nus.
- Concessione di un contributo di £. 16.695.000 per revisione
prezzi.
Con domanda in data 27/6/1981 il Comune di Nus richiedeva un
contributo sull'onere revisione prezzi sostenuto per i lavori di
completamento del campo sportivo.
L'importo, per il cui dettaglio si rinvia alla documentazione
depositata presso la segreteria del Consiglio, ammonta a £.
35.052.145.
In relazione alle disponibilità di bilancio si propone la
concessione di un contributo di £. 16.695.000 pari a circa il 48%
delle spese.
- Concessione di un contributo di £. 2.746.000 per i
lavori
di illuminazione del campo sportivo di
St.-Christophe.
Si richiama la deliberazione di Giunta n. 6547 del 31/12/76
con la quale veniva concesso un contributo di £. 11.092.000 per i
lavori di illuminazione del campo sportivo di
St.-Christophe.
La spesa preventivata, sulla base della quale è stato
concesso i contributo sopra riportato, risultava di £. 18.490.000,
mentre lo stato finale dei lavori ammonta a £. 23.067.788.
La differenza (£. 23.067.788 - 18.490.000 ) = £. 4.577.788 è
oggetto di ulteriore richiesta di contributo da parte del Comune
nella percentuale del 60% prevista dalla legge.
£. 4.577.788 x 60% = £. 2.746.000 di cui si propone la
concessione.
- Concessione di un contributo di £. 30.000.000 per i lavori
di completamento del bocciodromo coperto del Comune di
Châtillon.
Con domanda in data 9/6/1981 il Comune di Châtillon
richiedeva la concessione di un contributo per i lavori di
completamento del bocciodromo coperto.
L'importo dell'opera, per il cui dettaglio si rinvia alla
documentazione depositata presso la segreteria del Consiglio,
ammonta a £. 110.677.000.
In relazione alle disponibilità di bilancio si propone un
contributo di £. 30.000.000.
- Concessione di un contributo di £. 8.000.000
per i
lavori di ampliamento e completamento del campo sportivo del
consorzio. Tra i Comuni di St-Rhémy e St-Oyen.
Si richiama la delibera di Giunta n. 6251 del 13/12/1980 con
la quale si concedeva al consorzio dei Comuni di St-Oyen e St-Rhémy
un contributo di £. 26.000.000 per i lavori di ampliamento del
campo sportivo.
Si ricorda che l'importo soggetto a contributo ammontava a £.
42.442.770 ed il contributo relativo, pari all'80% della spesa, a
£. 33.954.216, arrotondato in £. 34.000.000.
In relazione alle disponibilità di bilancio era stato
concesso un contributo di £. 26.000.000, rinviando a successivi
provvedimenti deliberativi il saldo del contributo richiesto, pari
a £. 8.000.000, di cui si propone ora la concessione.
- Concessione di un contributo di £. 10.000.000 al Comune di
Hône per i lavori di completamento del campo sportivo.
Con domanda in data 22/6/1981 il Comune di Hône richiedeva un
contributo per i lavori di completamento del campo
sportivo.
L'importo, per il cui dettaglio si rinvia alla documentazione
depositata presso la segreteria del Consiglio, ammonta a £.
73.000.000.
In relazione alle disponibilità di bilancio si propone un
contributo di £. 10.000.000.
Quanto sopra premesso, la Giunta propone che il Consiglio
regionale:
- vista la legge regionale 11/8/1976 n. 33
DELIBERI
1) di approvare la concessione dei contributi sotto elencati,
con impegno della spesa complessiva di £. 67.441.000
(sessantasettemilioniquattrocentoquarantunmila), sul cap. 47700 del
bilancio preventivo della Regione per l'anno 1981 ("Contributi per
il potenziamento delle attrezzature turistiche e sportive"), che
presenta la necessaria disponibilità:
a) concessione di un contributo di £. 16.695.000 al Comune di
Nus per il completamento del campo sportivo;
b) concessione di un contributo di £. 2.746.000 al Comune di
St-Christophe per lavori di illuminazione del campo
sportivo;
c) concessione di un contributo di £. 30.000.000 al Comune di
Châtilllon per lavori di completamento del bocciodromo
coperto;
d) concessione di un contributo di £. 8.000.000 al Consorzio
tra i Comuni di St-Rhémy e St-Oyen per i lavori di ampliamento e
completamento del campo sportivo;
e) concessione di un contributo di £. 10.000.000 al Comune di
Hône per i lavori di completamento del campo sportivo;
2) di stabilire che alla liquidazione dei sopraccitati
contributi, si provveda ai sensi dell'art. 57 della L.R. 7/12/79 n.
69, anche ratealmente, a richiesta dell'Assessore al turismo, sulla
base di idonea documentazione di spesa, in relazione al procedere
dei lavori di costruzione delle infrastrutture ricreativo-sportive
di cui si tratta.
Presidente
- Prima di dare la parola all'Assessore
Pollicini devo informare il Consiglio che questo provvedimento, pur
essendo una deliberazione, deve avere il parere non preventivo,
cioè prima dell'invio dell'odg, ma comunque prima della sua
approvazione, da parte della Commissione competente.
La Commissione ha espresso il suo parere il data 29 settembre
1981, e, siccome non è stato distribuito, ve lo leggo:
"La Commissione consiliare permanente per lo Sviluppo
Economico, nella riunione in data 29 settembre 1981, presenti il
Presidente Maquignaz ed i componenti De Grandis, Minuzzo, Tonino,
Viberti e Voyat, ha preso in esame il sopraccitato provvedimento e,
sentita l'illustrazione svolta dall'Assessore al Turismo,
urbanistica e Beni Culturali Pollicini, ha espresso unanime parere
favorevole all'approvazione del provvedimento nel testo predisposto
dalla Giunta".
Questo è il parere che viene a completare, perché previsto dalla
legge, il provvedimento che stiamo trattando, cioè il n. 43, per la
cui relazione introduttiva ha la parola l'Assessore al Turismo,
Urbanistica e Beni culturali, Pollicini.
Pollicini (DP)
- Nell'ultima seduta del mese di luglio
era stata approvata una prima tranche di provvedimenti in ordine
alla legge n. 33 che prevede contributi della Amministrazione
regionale per infrastrutture sportive comunque finanziate, vuoi
dalla Regione, vuoi dagli Enti pubblici. Questa prima tranche
riguardava esattamente un importo di 132 milioni e mezzo, il
capitolo nel suo complesso ha una capienza di 200 milioni, con
questa seconda tranche si esaurisce il capitolo in quanto erano
ancora da distribuire 67 milioni e mezzo. Quindi in questa proposta
sono state prese in esame le singole domande e, evidentemente, non
avendo la possibilità di dare contributi rapportati a quello che la
legge prescrive, cioè del 60% per i Comuni, si è cercato di dare
delle tranches in proporzione a quello che era la cifra complessiva
disponibile.
Presidente
- È aperta la discussione. Nessuno prende la
parola per dichiarazione di voto? Metto in approvazione per alzata
di mano l'oggetto n. 43.
Esito della votazione:
Presenti: 21
Votanti: 21
Favorevoli: 21
Approvato all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK