Consiglio Regionale della Valle d'Aosta - Oggetto del Consiglio n. 74 del 27 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 74 del 27 febbraio 1973 - Resoconto
OGGETTO N. 74/73 - Disegno di legge regionale concernente:
"Norme sulla istituzione e sul funzionamento delle Comunità
Montane".
Montesano (P.S.D.I.)
- Prima di dare la parola al
Presidente della Giunta io ricordo che su questo oggetto n. 17 è
giunto il parere della Commissione consiliare per l'Agricoltura,
credo che sia stato distribuito quindi tutti lo possono
leggere.
La parola al Presidente della Giunta.
Dujany (D.P.)
- La Giunta propone alla discussione e
all'approvazione del Consiglio regionale il disegno di legge
concernente "Norme sulla istituzione e sul funzionamento delle
Comunità Montane".
La legge è conseguente ad una legge di carattere nazionale che
devolve alle Regioni il compito di stabilire la delimitazione delle
Comunità Montane ed i loro compiti.
Il carattere fondamentale di questa legge tende ad una
concezione nuova della gestione della politica, cercando di
responsabilizzare maggiormente le Amministrazioni comunali nelle
loro scelte, e di fare queste scelte non più in un ambito
territoriale geografico limitato al Comune ma in un ambito
territoriale comprensoriale.
Quindi questa proposta di legge nello spirito della legge
nazionale n. 1102 del 3.12.1971 costituisce di alcune parti
essenziali; direi una prima parte è quella della delimitazione
delle zone territoriali, per cui la Valle d'Aosta è stata divisa in
sette comprensori come è elencato nell'articolo 2.
Un secondo punto tratta del compito e delle funzioni di queste
Comunità territoriali, un terzo punto tratta il funzionamento di
queste Comunità e i loro relativi organi ed il quarto punto è
attinente al finanziamento attraverso il quale devono vivere queste
Comunità.
Ci pare una legge di carattere politico assai importante, che se
sarà utilizzato in senso appropriato, ed in senso valido dagli
uomini che appartengono alle varie Comunità locali potrà essere un
ottimo strumento di democrazia e soprattutto di partecipazione al
potere e alle decisioni e alle responsabilità delle scelte da parte
degli organi periferici locali, con la collaborazione delle
organizzazioni sindacali proprie delle zone, dopo avere sentito il
parere delle popolazioni interessate.
Credo sia inutile proseguire su altre considerazioni di
carattere generale; mi riservo di rispondere di volta in volta alle
varie osservazioni che saranno proposte dai vari Consiglieri nel
merito della legge stessa.
Tonino (P.C.I.)
- Io non entro nell'argomento specifico
perché penso che ci saranno altri interventi. Volevo solamente
precisare una cosa; c'è una inesattezza nel parere della
Commissione Agricoltura, perché qui dice che c'è il parere
favorevole da parte dei membri della Commissione, tenete presente
che io e il collega Crétier abbiamo portato avanti gli emendamenti
proposti dal Partito Comunista, alcuni dei quali, prendiamo atto,
sono stati inseriti, ma altri no, e quindi non possiamo essere
favorevoli completamente a tutti gli articoli di legge. Siamo
favorevoli per tutti quegli articoli che giustamente dovevano
essere favorevoli, ma non possiamo essere favorevoli su quegli
articoli cui non sono stati recepiti gli emendamenti del Gruppo
Comunista.
Montesano (P.S.D.I.)
- Desideravo appunto chiedere al
Presidente della Commissione, Consigliere Dayné, di dare risposta a
questo intervento del Consigliere Tonino.
Dayné
(U.V.)
- ...è un po' inesatta nel parere
della Commissione. Qui si sarebbe dovuto dire "esprime in linea di
massima, anche unanime", perché in linea di massima tutta la
Commissione c'erano piccole divergenze su diversi emendamenti
proposti dal vostro Gruppo, altrimenti in linea di massima la
Commissione era favorevole, l'espressione è questa, vero, in linea
di massima dovrebbe intendersi.
Montesano (P.S.D.I.)
- Consigliere Tonino accoglie questo
emendamento? Allora nel verbale della Commissione al posto di
"unanime" è posto "in linea di massima".
Chi chiede la parola? La parola al Consigliere Andrione.
Andrione (U.V.)
- Se per riprendere le parole che sono
state dette ultimamente in linea di massima, noi avremmo visto
favorevolmente una organizzazione che, dividendo i comprensori
omogenei, la Regione sollevasse i Comuni da certi compiti che gli
stessi non sono più in grado di assolvere. Se vediamo, avremmo
visto con piacere una organizzazione più ampia, specialmente in
materia di urbanesimo, di collegamenti vari per turismo,
agricoltura e industria. Vogliamo dire che il testo della legge ha
sollevato in noi non poche perplessità e perplessità di diversi
ordini.
Prima perplessità, e questa è una difficoltà di natura tecnica
non superabile, che è difficilissimo per non dire impossibile
dividere la Valle d'Aosta in comprensori omogenei.
La divisione che è stata fatta è praticamente una divisione di
puro interesse amministrativo, perché è molto difficile sostenere
che ci siano economie omogenee tra i vari Comuni che sono compresi
in queste zone.
Si tratta semplicemente di una ripartizione
geografico-amministrativa che in economia nella socio-economia
della Regione trova pochi riscontri.
A questa perplessità che è certamente la meno forte, almeno per
quanto mi riguarda, si devono aggiungere altre perplessità
sull'organizzazione delle Comunità Montane, sul loro tipo di
rappresentanza e, soprattutto, sulle possibilità di finanziamento
che hanno le Comunità Montane, cioè invece di creare un organo che
sollevi i Comuni da certi compiti e che stabilisca una politica
amministrativa più decentrata, si è creata una specie di diaframma
mezzo comunale e mezzo regionale che rischia di entrare in
concorrenza e con la Regione e con i Comuni. Non solo, ma non
avendo i fondi sufficienti per quei famosi piani di sviluppo di cui
si parla, il piano pluriennale di cui si parla all'art. 16 e
seguenti, non avendo i fondi sufficienti le Comunità Montane,
rischiamo di operare e di fare dei dibattiti sterili dopo di che,
come purtroppo è già abitudine di molti Comuni in Valle d'Aosta, si
prendono le differenti discussioni e si viene ad Aosta e si pongono
sul piano di un Assessore o del Presidente della Giunta per i
provvedimenti del caso. Cioè invece di fare una vera
democratizzazione della vita pubblica e di allargare le basi della
partecipazione popolare, così come diceva il Presidente della
Giunta nella sua illustrazione, si rischia semplicemente di creare
una serie di piccoli Consigli regionali o di super Consigli
comunali come si vogliono chiamare, dove al livello della
discussione non può seguire il livello della decisione e il livello
della responsabilità effettiva delle decisioni, e per la mancanza
di fondi e per mancanza di organizzazione.
La nostra perplessità su questa legge è quella di essere partiti
con una buona idea e di arrivare, in realtà, a qualche cosa che non
corrisponde all'idea di origine ma che rischia di creare in Valle
d'Aosta certi diaframmi amministrativi e un certo disordine
nell'amministrazione della cosa pubblica.
Ciò detto, e correggendo in parte, io credo, l'impressione
negativa che si potrebbe tirare da queste mie parole, noi pensiamo
che questa legge debba essere nel futuro profondamente modificata,
ma che sia necessario innanzitutto un rodaggio, e che attraverso
questo rodaggio si dia prova, queste Comunità Montane, diano prova
e della loro possibilità di funzionamento e dei limiti ai quali
sono sottomesse; perché la stessa legge nazionale che io ho
studiato, anche se brevemente, lascia molti punti oscuri,
specialmente su quanto riguarda il finanziamento e la funzione
effettiva, le possibilità amministrative effettive delle Comunità
Montane, per cui anche a nome del mio Gruppo, dico che noi voteremo
a favore di questa legge, però con la riserva di sottoporre ad un
vaglio e ad un esame attento il funzionamento delle Comunità
Montane nei primi anni, a nostro avviso questo non è un punto di
arrivo, questa legge è un punto di partenza, punto di partenza
perché significa soltanto un primo tentativo di adattarsi a delle
condizioni di amministrazione differenti, punto di partenza che
però, con la collaborazione di tutti, Amministrazione Comunale e
del Consiglio regionale, deve essere, secondo noi, profondamente
migliorata, profondamente modificata, in maniera da arrivare a
permettere alla Regione di fare una politica che sia veramente di
respiro regionale, ai Comuni, all'insieme dei Comuni, di affrontare
i loro problemi con un po' più di "envergure" di quello che noi
vediamo avvenire oggi.
Queste sono le nostre perplessità che credo siano però più nel
senso positivo che nel senso negativo, noi votiamo a favore di
questa legge con la riserva di vederla sul terreno, come si dice,
operante per poter presentare quegli emendamenti di sostanza che la
possono rendere veramente efficace.
Montesano (P.S.D.I.)
- Altri interventi?
Consigliere Bordon.
Bordon (D.C.)
- Non ... altro che quello che abbiamo
detto in Commissione Affari Generali e quindi mi sembra che ho
molto poco da aggiungere a quanto ha detto il Consigliere
Segretario Andrione, che ha voluto fare una panoramica molto
generale su quelle che possono essere le impostazioni nuove che
verranno fuori da questa legge sulle Comunità Montane.
Qui io voglio soltanto che rimangano a verbale alcune
considerazioni che sono queste: che innanzitutto è un problema di
enorme importanza e quindi noi lo abbiamo esaminato almeno due o
tre volte in Commissione Affari Generali e non siamo riusciti.
D'altronde a trovare una quadratura anche perché c'erano dei
problemi che ci erano stati posti che non erano di facile
risoluzione.
Innanzitutto avrei voluto che, e forse lo farà adesso il
Presidente della Giunta nella sua relazione, ci avesse detto, ci
avesse portato a conoscenza alcune situazioni che si sono create,
che ci rendono quasi obbligatoria l'approvazione di questa legge,
perché grosso modo questa legge dovrebbe già avere 150 milioni
circa del 1972, adesso non mi ricordo la cifra precisa, ma non è
questo il problema, è che se noi non portiamo avanti questa
situazione, non la risolviamo al più presto, probabilmente corriamo
il pericolo di perdere questa somma del 1972.
Sia ben chiaro, siccome l'abbiamo detto prima, che specialmente
in questo clima, se qualche volta si faceva della demagogia, oggi
non la si vuol fare, io non do colpa a nessuno di questi problemi,
di questi ritardi, perché io penso che tutti i problemi che vengono
fuori, di questa natura, non siano di facile soluzione e che quindi
qualche cosa di debba fare e chi fa pecca.
Però indubbiamente se avessimo potuto esaminare questa
situazione questa situazione un po' prima forse avremmo potuto dare
un altro apporto perché quando ci si trova di fronte ad una
prospettiva di dire probabilmente, possibilmente, forse, per un
ulteriore ritardo possiamo perdere un 150 milioni e voi capite
perfettamente che non c'è facilità di scelta, possibilità di
scelta, e quindi bisogna decidere qualche cosa.
D'altronde vi dirò che quello che vi ha detto Andrione sono le
stesse perplessità che avevamo un po' tutti, perché non si trattava
lì di maggioranza o di minoranza, tutti i Commissari di questa
Commissione hanno esaminato questa situazione con molta attenzione,
proprio per la loro importanza, ma d'altronde avevamo anche un
altro conforto dietro la nostra schiena per una certa tranquillità,
io non so, il Presidente me lo preciserà ancora perché credo che
questo lo potrà dire, sarà forse nell'interesse di tutti, hanno
avuto tre o quattro riunioni di Sindaci, ora noi qui dentro un po'
tutti siamo sempre per portare avanti, non solo a parole perché non
è vero, cerchiamo di fare tutto il possibile, di portare avanti
l'autonomia di questi Comuni e quindi dei Sindaci, per cui, ad un
certo momento io avevo chiesto al Presidente della Giunta, che non
lo ho avuto, ma non ne faccio una colpa perché avrei potuto
insistere ricordandoglielo, io avevo chiesto una relazione di una
di queste riunioni, ti ricordi? Dei Sindaci, perché volevo vedere
quello che avevano deciso, però non ha importanza e quindi mi
soffermo neanche su questo.
Ora mi sembra che in linea di massima, salvo pochissime
eccezioni, tutti i Sindaci siano d'accordo su questa ripartizione
che è stata portata qui, quindi in fondo in fondo noi facciamo lo
spolverino come si dice in fondo in questo Consiglio regionale,
perché voi capite perfettamente che noi non possiamo andare a
dividere le zone in altro modo se non dopo aver sentito tutti i
Sindaci che, nella larghissima maggioranza, sono d'accordo di
dividerle in un certo modo, basterebbe che a noi fungesse vaghezza
di modificare una di queste zone e magari andiamo contro il punto
di vista di sei o sette Sindaci, per cui io non so che cosa
possiamo fare di diverso.
Naturalmente il problema è questo: noi vorremmo che tutti i
Sindaci fossero soddisfatti di questa divisione territoriale e
naturalmente, in fondo in fondo, attraverso al massimo, perché il
problema è anche quello della ripartizione dei fondi, come verranno
gestite queste Comunità, naturalmente speriamo che abbiano dei
Consigli di Amministrazione che abbiano a funzionare, io sono
convinto che riusciranno perché molte volte si giudicano i nostri
Sindaci un po' ignari ecc. e invece è tutt'altro che così, perché
mente qui alla Regione una certa larghezza di mezzi noi l'abbiamo
nei Comuni molte volte quasi sempre la battaglia la si fa sempre
perché mancano i fondi.
Quindi noi voteremo a favore di questo provvedimento e
naturalmente ha detto bene il Consigliere Andrione, noi lo
seguiremo con particolare attenzione, anche nel futuro, perché come
dicevo, è di massima importanza e pertanto ci auguriamo che così
com'è vada bene, ma è indubbio che se non andrà bene, ci faremo
tutti parte sollecita e interessata nel chiedere di apportare le
dovute modificazioni che saranno richieste.
Montesano (P.S.D.I.)
- Altri interventi? Consigliere
Chincheré.
Chincheré
(P.C.I.)
- A noi Comunisti sembra che
dagli interventi e del Presidente della Giunta, e questo ci sembra
abbastanza grave, non si è venuti fuori con la necessaria forza,
quello che sono che dovrebbero essere nella realtà le Comunità
Montane, e credo che per inquadrare bene il problema e per dare un
giudizio sulla legge che ci viene oggi proposto alla votazione sia
necessaria partire da come è nata questa legge e se di cosa è
frutto e soprattutto verso quali obiettivi vuole andare questa
legge che oggi la Presidenza della Giunta ci viene a proporre.
Questa legge ha finalmente recepito le istanze, le esigenze
delle popolazioni montane delle quali ha riconosciuto la funzione
di servizio che esse svolgono a prestigio del territorio,
predisponendo gli strumenti necessari e idonei a compensare le
condizioni di disagio derivanti dall'ambiente montano e soprattutto
collocando la montagna e i suoi problemi nel più ampio quadro di
una politica generale di riequilibrio economico e sociale.
Questa legge presenta quindi contenuti innovativi e di riforma
di indubbio rilievo, supera infatti la visione puramente
agrario-forestale del problema montano sviluppa in termini nuovi i
vecchi concetti dell'assistenza ai contadini di montagna e tende a
comprendere, nell'ambito di una visione programmata dello sviluppo,
tutte le attività di produzione e dei servizi sociali che operano
nelle zone di montagna.
Come è noto, infatti, le principali finalità della nuova legge
per la montagna, possono essere così sintetizzate, e mi riferisco
al progetto di legge nazionale evidentemente:
1) eliminazione degli squilibri di natura sociale ed economica
tra le zone montane ed il resto del territorio regionale, difesa
del suolo e protezione della natura;
2) progettazione ed esecuzione di opere pubbliche, di
infrastrutture e di servizi civili per consentire migliori
condizioni di abitabilità per costruire le basi di un miglioramento
delle condizioni di vita dei residenti nel territorio montano;
3) la promozione di una nuova economia integrata, valorizzando
ogni tipo di riserva attuale e potenziale;
4) redazione - e credo che questo sia il punto più importante -
e attuazione dei piani zonali di sviluppo e dei piani urbanistici
da parte delle Comunità Montane nel quadro delle indicazioni del
Piano Regionale e Comprensoriale; Piano che va inteso come sintesi
degli obiettivi generali perseguiti dai Comuni stessi.
Pilastro di queste iniziative è la Comunità Montana che, non
dimentichiamolo altrimenti correremmo il rischio di non inquadrare
il problema con tutta quella serietà che è necessaria, elevata alla
dignità di Ente di Diritto Pubblico, il cui Consiglio Direttivo è
formato dai Consiglieri comunali designati dai singoli Comuni a
rappresentarli. In questo modo le Comunità Montane saranno le
uniche e vere protagoniste delle elaborazioni e attuazioni dei
programmi economici di base. Particolare importanza assume questa
affermazione se pensiamo che oggi i singoli Comuni sono non
incapaci ma impossibilitati, data la loro debolezza organica, ad
assumersi singolarmente impegni di un certo rilievo.
La Comunità Montana deve essere intesa come uno strumento nuovo
per combattere la battaglia sotto un diverso sviluppo dell'economia
regionale per dare una base consistente sul piano contrattuale ai
Comuni piccoli ed emarginati, per operare per uno sviluppo diverso
tra Aosta ed il resto della Valle, tra i grossi e piccoli Comuni,
tra le zone sviluppate e le zone di media ed alta montagna che,
come tutti sappiamo, sono in condizioni diciamo abbastanza
tragiche, diciamolo pure.
Ecco che allora questa legge affida alle Regioni, nel suo
interno le contiene già, due aspetti che noi dobbiamo assolutamente
denunciare, valorizzare e fare propri.
Un aspetto che io definirei di carattere istituzionale, cioè un
potenziamento del tessuto democratico che giustamente regna,
governa la nostra Nazione e un aspetto di carattere programmatico,
cioè questa legge tende a dare alle genti di montagna degli
strumenti reali di intervento per modificare profondamente le loro
condizioni di vita e credo che questi due aspetti siano
strettamente collegati, e non possiamo assolutamente mai in nessun
momento disgiungerli o dimenticarne uno, altrimenti corriamo il
rischio di fare saltare tutto il resto.
Se questo è vero, e direi che è vero perché non ho inventato
niente, l'ho tratto dalla legge, ci dobbiamo porre due domande. La
prima è questa: in quale realtà ci troviamo qui in Valle d'Aosta
per applicare questa legge? Noi diciamo sempre che la Valle d'Aosta
è una situazione particolare, una situazione differente dalle altre
Regioni, teniamone conto sempre di questo fatto perché è un fatto
vero, un fatto reale.
La seconda domanda che ci dobbiamo porre è questa, ed è
contenuta nella legge anche questa domanda: a quale scopo, quali
gli obiettivi ci prefiggiamo, che il Consiglio regionale si
prefigge con questa legge? E qui vorrei aprire una brevissima
parentesi forse un po' polemica, noi non siamo d'accordo sul fatto
che questa Giunta abbia consultato i Sindaci, e poi dico, detto
così è molto brutto, cercando in questo modo, forse
involontariamente, di precostituire delle scelte elaborate in modo
esterno al Consiglio regionale. Noi pensiamo che sia il Consiglio
regionale che debba dibattere in prima persona questi problemi, e
chiudo la parentesi, non per sottovalutare i Sindaci, evidentemente
è giusto che questo sia stato fatto, però rivendichiamo che anche
questo Consiglio regionale deve avere questo diritto e non solo in
fase di discussione della legge, chiusa la parentesi.
Per rispondere a queste due domande dovremo fare un paio di
premesse.
La prima premessa - e mi riallaccio al discorso che ha fatto il
Presidente Dujany domenica in Piazza, all'indirizzo di saluto al
Presidente della Repubblica - che è un discorso che devo dire ci ha
espressamente soddisfatto, di cui siamo estremamente compiaciuti
per le cose dette; era questo discorso, era incentrato sul
particolarismo valdostano, le sue particolarità etniche, culturali,
linguistiche della Valle d'Aosta, e la domanda finale che si poneva
il Presidente in quel discorso era: come salviamo, come rivalutiamo
più che salviamo. Non si tratta di conservare un patrimonio, si
tratta di rivalutare, di far vivere questo patrimonio, come lo
salviamo?
Certo con l'unità di tutti i valdostani, magari contro Roma,
come qualcuno fa, a queste condizioni noi non crediamo perché caso
strano, fra i proponenti di questa parola d'ordine ci sono poi gli
stessi rappresentanti di quei Partiti che a Roma sono anche
anti-autonomisti, anti-valdostani. Noi pensiamo che il
particolarismo lo si salva, e per particolarismo racchiudo tutte
queste cose, lo si salva lottando per riconsegnare la Valle d'Aosta
ai valdostani, riconsegna che deve essere ancora in buona parte
costruita e va costruito operando per un diverso sviluppo economico
che salvaguardi i nostri diritti di libertà e di autonomia, che
fino ad oggi forze politiche ed economiche ben individuate, dentro
e fuori la Valle d'Aosta, hanno fortemente contrastato, da qui
l'esigenza di infittire il tessuto democratico che valorizzi,
possibilmente già quello esistente, e attraverso la partecipazione,
consenta al popolo, e dico partecipazione non consultazione,
attraverso la partecipazione consenta al popolo valdostano una
diretta gestione dei suoi reali interessi, gestione che la legge
prevede sia unitaria.
Seconda premessa, la Valle d'Aosta è una Regione classificata
tutta montana, le tabelle della legge n. 991, se non vado errato,
dicono che su 74 Comuni, esclusa la zona bassa di Aosta, 74 Comuni
sono montani. Ciò significa che le Comunità Montane in Valle
d'Aosta, a differenza di tutte le altre Regioni, comprese quelle a
noi più vicine, come il Piemonte e la Lombardia, che in Valle
d'Aosta le Comunità Montane saranno un dato istituzionale
permanente generalizzato. Esempio: a Torino la Comunità Montana può
essere un fatto anomalo, nel senso che la Regione si trova in
Pianura Padana con un certo interlocutori tra cui la Comunità
Montana, mentre in Valle d'Aosta questo fatto istituzionale è
generalizzato ed è presumibilmente anche permanente.
È necessario pertanto che la legge di iniziativa regionale sulla
definizione territoriale operativa delle Comunità Montane
stabilisca chiaramente i compiti delle stesse e inizi quel
decentramento politico e amministrativo che a parole tutti
auspichiamo e poi nella realtà molti vedono con estremo
sospetto.
Secondo noi il progetto che ci viene oggi sottoposto, pur
essendo un progetto che merita un'estrema ed attenta attenzione
perché contiene molti aspetti positivi, non tiene conto fino in
fondo di questa realtà, cioè direi che ha valorizzato di più
l'aspetto istituzionale e ha valorizzato poco l'aspetto
programmatico che questa legge deve avere.
Ad esempio, se noi prendiamo le leggi delle altre Regioni, e
cito la Sicilia, il Lazio e altre Regioni, c'è tutto un discorso
chiarissimo, quello della Sardegna stessa, sul problema delle
deleghe, perché noi non possiamo permettere che le Comunità Montane
siano un elemento di confusione o un elemento di frattura tra i
Comuni e la Regione. Dobbiamo partire che le Comunità Montane siano
un elemento di chiarezza nella situazione della Valle d'Aosta;
situazione di chiarezza che noi la otteniamo soltanto se stabiliamo
con chiarezza quali sono i compiti delle Comunità Montane. Se mi è
permesso di riassumere il concetto, direi certezza del diritto e
strumenti adatti per esercitare questo diritto, cosa che in questa
legge, ecco viene fuori senza quella forza che noi pensiamo sia
necessaria.
Perché ad esempio noi sappiamo che l'articolo 5 dice che i Piani
di zona dovranno essere presentati alla Regione entro il 30 di
settembre di ogni anno. Benissimo, lo prevede la legge nazionale e
siamo costretti a prevederlo anche noi ed è giusto che sia così,
però quando questi Piani di zona, che sono poi i Piani stralcio dei
Piani quinquennali, vengono in aula, cose ne facciamo? cioè noi
pensiamo alle Comunità Montane come un centro di consultazione o
come un centro studio dei problemi specifici di quella zona o
pensiamo che siano dei momenti di decisione reale e di aggressione
e di soluzione dei problemi specifici di quella zona o pensiamo che
siano dei momenti di decisione reale e di aggressione e di
soluzione dei problemi che sono in quella zona A? o se per fare
questo dobbiamo assolutamente rispondere in modo positivo o in modo
negativo a questo Piano di zona in un certo periodo di tempo per
adeguare i finanziamenti adatti alla soluzione di quel Piano di
zona. E questo non è previsto da questa legge.
Il riassunto di questo concetto è questo: è chiaro che quando le
Comunità Montane funzioneranno e noi ci adopereremo affinché
funzionino nel più breve tempo possibile, il Piano, il cosiddetto
Piano dei Lavori Pubblici dovrà articolarsi intorno ai Piani zonali
delle Comunità Montane, però per fare questo bisogna parlare di
finanziamenti, dobbiamo parlare di scadenze, dobbiamo parlare di
rapporti precisi e di compiti precisi tra Regione, Comunità Montane
e Comuni che fanno parte della Comunità Montana.
Questi aspetti non ci sono in questa legge, motivo per cui noi
abbiamo presentato quegli emendamenti sui quali torneremo in sede
di discussione così particolare, articolo per articolo.
Come introduzione al dibattito credo che la posizione del nostro
Gruppo sia abbastanza chiara su questa legge, e vorrei terminare
con una proposta, proprio perché noi crediamo veramente alle
Comunità Montane, anche se ci crediamo forse in un modo un po'
diverso da quei Consiglieri che fino a questo momento si sono
pronunciati. La proposta che noi facciamo è questa: che sia, c'è
una bellissima rivista che è il "Montanaro d'Italia" che sul
problema delle Comunità Montane ha fatto, come si chiamano? Che ha
fatto un allegato, chiamiamolo così, che ha racchiuso tutto il
dibattito e la legge sulle Comunità Montane. La proposta che noi
facciamo è che la Regione appronti uno studio come questo e venga
distribuito a tutti i Consiglieri comunali e a tutti i Sindaci
della Valle e a tutte le forze politiche e sindacali, affinché°
diventi uno strumento di lavoro per la funzione delle Comunità
Montane.
Montesano (P.S.D.I.)
- Altri interventi? Non ci sono
altri interventi? Consigliere Dayné.
Dayné
(U.V.)
- Avendo la Commissione Agricoltura e
Foreste proposto vari emendamenti, penso di segnalarli nella
discussione articolo per articolo.
Montesano (P.S.D.I.)
- Sì, senz'altro.
Allora si passa all'esame della legge, articolo per articolo.
Prego, Presidente della Giunta.
Dujany (D.P.)
- Vorrei solo fare alcune riflessioni in
relazione agli interventi che sono stati fatti di carattere
generale.
È chiaro che questa non è una proposta di legge che ha la
pretesa di essere perfetta, è una proposta di legge che la Regione
ha il dovere di mettere in atto e che tende a responsabilizzare
soprattutto maggiormente le Comunità comunali e a dar loro
determinate responsabilità e ad attribuire loro determinati
compiti.
È chiaramente l'inizio di un nuovo discorso e di un nuovo
rapporto fra Amministrazione regionale e Amministrazioni comunali
pur in una visione comunitaria ed è un nuovo discorso fra le
Amministrazioni Comunitarie ed i cittadini stessi, ed è chiaro che
un nuovo tipo di discorso non è che si possa fare così
immediatamente senza un opportuno rodaggio e senza un opportuno
periodo di preparazione.
Quindi questa è una proposta di legge che ha una serie di
difetti che saranno da verificare successivamente attraverso
l'esperienza e attraverso una dialettica continua fra
l'Amministrazione regionale e le Amministrazioni comunali e queste
Amministrazioni e la popolazione stessa e i cittadini di questi
comprensori.
Come siamo giunti a queste proposte? In modo particolare per
quanto attiene alla divisione delle zone? Siamo giunti a queste
proposte attraverso un luogo, una lunga discussione fatta in sede
di Giunta con la collaborazione della Commissione di Programmazione
che ha cercato di dividere la Valle d'Aosta in sette zone,
rispondendo a delle vecchie strutture amministrative che si
chiamavano i vecchi mandamenti.
E abbiamo ritenuto che queste avessero potuto costruire delle
dimensioni omogenee le migliori per lo meno di quelle esistenti in
questo momento.
Con questo non è che la soluzione sia ottimale, la verificheremo
poi col tempo.
I Sindaci non hanno tutti quanti concordato con questa
distribuzione, sono stati fatti vari incontri, mi pare tre o
quattro, in un primo incontro è stato distribuito è stato
distribuito loro una bozza di progetto, anzi in un primo tempo è
stata illustrata loro la legge, gli è stata chiesta una bozza di
progetto, la Giunta ha presentato loro una proposta oggetto di
discussione. Direi che l'aspetto che ha maggiormente interessato le
Amministrazioni comunali in questa prima fase di discussione è
stato il problema della ripartizione dei fondi e le modalità della
ripartizione di questi fondi ed il problema della ripartizione
delle zone.
Mentre, mi pare, che non sia stato sufficientemente messo a
fuoco il problema della partecipazione e della responsabilizzazione
di questi organi periferici che mi pare è l'aspetto fondamentale di
questa legge, o meglio gli scopi che vuole raggiungere in modo
precipuo.
Per quanto riguarda la ripartizione delle zone abbiamo avuto
delle perplessità, soprattutto per alcune zone dell'alta Valle e
per alcune zone del centro Valle e per altre zone della Bassa
Valle. Comunque la decisione unanime dei Sindaci è stata questa: la
necessità di portare avanti questa legge al più presto possibile.
La possibilità di successivi incontri fra di loro per rivedere le
loro proposte, per quanto riguarda la delimitazione zonale nel caso
in cui non avessero raggiunto un accordo andava bene la proposta
della Giunta regionale che è oggetto di inserimento nell'articolo 2
di questa legge.
Ecco, la vicenda così dei rapporti coi Sindaci che mi è stato
chiesto in modo particolare dal Consigliere Bordon.
Per quanto riguarda le affermazioni fatte dal Consigliere
comunista, mi pare che sia chiaro che il problema di fondo è
proprio questo: far sì che siano gli amministratori della nostra
Regione eletti dal popolo ad agire e a decidere sulla sorte e
sull'avvenire della loro, del loro sviluppo sociale, economico e
culturale.
Non mi pare di dover accettare così un rimprovero direi di
superficialità; mi pare col quale abbiamo trattato questo
argomento, in quando mi pare che la discussione è stata abbastanza
lunga, ma d'altra parte non è nemmeno facile fare entrare in questo
nuovo spirito della legge tutte le Amministrazioni comunali e tutti
i Consiglieri, tutti gli Amministratori che è una legge, come
dicevo prima, che è destinata a capovolgere i rapporti tradizionali
che abbiamo utilizzato fino adesso fra Amministrazione regionale e
Amministrazione Comunale.
Certo che tutto questo strumento potrà essere uno strumento
valido se sarà accompagnato da un senso di collaborazione e di
rispetto delle autonomie locali e, nello stesso tempo, da un senso
di serietà degli Amministratori locali e da un senso di
responsabilità.
Qualcuno ha detto: difficilmente, mi pare, il Consigliere
Andrione, queste Comunità funzioneranno e per mancanza di fondi e
per mancanza di organizzazione. È chiaro che qualunque innovazione
troverà all'inizio delle difficoltà di organizzazione e troverà
forse anche difficoltà di finanziamenti di fondi, ma penso che la
difficoltà maggiore sarà quella dell'organizzazione più che la
difficoltà di finanziamenti.
Per quanto riguardava l'osservazione di delega che sarà poi
oggetto di un emendamento proposto dai Consiglieri comunisti e
sottolineato dal Consigliere Chincheré, credo che non dobbiamo
preoccuparci di copiare eccessivamente quelle che sono le
situazioni di altre Regioni. Che la nostra Regione, come
giustamente è stato sottolineato, è una zona montana omogenea nel
suo insieme, salvo una parte piccola della città di Aosta, il resto
è tutto inserito in una zona omogenea, i rapporti con queste
Comunità saranno dei rapporti tali per cui di volta in volta anche
l'Amministrazione regionale potrà stabilire questo decentramento
almeno sul piano operativo e solo quando vedrà che questi organi
avranno una preparazione sufficiente e una attrezzatura, una
organizzazione valida.
E mi pare che con questa legge la Regione potrà, col tempo,
indirizzare il suo sguardo e la sua attenzione su dei problemi di
carattere più generale, su dei problemi di programmazione e di
indirizzo generale che saranno i suoi compiti essenziali nel
futuro, compiti che fino ad oggi purtroppo non ha potuto rivolgere
uno sguardo molto approfondito perché troppo preoccupata
dell'attività operativa quotidiana in assenza, naturalmente, di
organi periferici sufficientemente responsabilizzati, per cui io
non ho null'altro da aggiungere a queste osservazioni, poche
osservazioni, così di carattere generale.
Montesano (P.S.D.I.)
- Ci sono interventi? Consigliere
Bancod.
Bancod (U.V.)
- Mi scuso se intervengo solo adesso, il
Signor Presidente non ha fatto cenno per esempio alla deliberazione
del Consiglio comunale di Verrayes che ha mandato pure al Signor
Presidente, insomma perché Verrayes in un primo tempo il Sindaco di
Verrayes aveva dichiarato, a nome del Comune di St. Denis pare, di
aderire a Nus, invece in un secondo tempo il Consiglio comunale ha
respinto, ha preso la discussione e hanno fatto una delibera che
loro, insomma, vorrebbero, naturalmente, sempre con Chambave, Nus e
St. Denis, a formare una zona con Nus, St. Marcel e Fénis.
Naturalmente, insomma, questa proposta è stata un po' vista non
troppo bene sia dal Comune di St. Denis, Chambave e naturalmente
col Comune di Torgnon ha insomma, Chambave, St. Denis e Verrayes
hanno una certa comunità di interessi con Torgnon e poi io vedo
anche questo che effettivamente il mandamento di Chatillon non può
essere separato insomma e allora però Verrayes ha in ultimo detto
se proprio il Comune di Chambave non intende aderire al Comune di
Nus, naturalmente non lascerebbero Chambave. Ed è logico perché
sarebbe contro senso se Chambave, Verrayes e St. Denis e poi anche
Torgnon che hanno comuni interessi si dividessero.
Montesano (P.S.D.I.)
- Signor Presidente vuol
rispondere?
Dujany (D.P.)
- Mi pare che il Consigliere abbia già
detto tutto, cioè c'è una richiesta del Comune di Verrayes di
aderire ad una comunità con Chambave, se Chambave aderiva ad una
Comunità, St. Denis, Nus, ecc. avrebbe seguito quella sorte; se
Chambave aderiva alla Comunità con Châtillon aderiva alla sorte di
Châtillon.
Mi pare che la conclusione è stata questa, cioè l'ultima delle
condizioni, cioè i tre Comuni sono insieme col Mandamento di
Châtillon.
Montesano (P.S.D.I.)
- La parola al Consigliere
Chabod.
Chabod (D.C.)
- Solo chiedere al Presidente della Giunta,
ad esempio vedo qui Cogne, Aymavilles sono con la Comunità di
Valsavaranche, Valgrisanche, Introd.
L'avrei vista molto meglio, adesso son cose che le vedo solo io,
magari i Sindaci non erano d'accordo, molto meglio Jovencan,
Gressan e Charvensod, Pollein, perché la zona di Pila, la zona di
Cogne, sarebbe stata una zona molto più, trovo strano di vederla lì
nell'altra Comunità.
Dujany (D.P.)
- Abbiamo discusso a lungo di questo
problema delle Comunità e d'altra parte coi Sindaci abbiamo
discusso a lungo anche questo problema delle Comunità, come ho
detto nella relazione, e infatti alcuni Sindaci avevano prospettato
un tipo di Comunità del genere, senonché successivamente con vari
incontri si è notato che un tipo di Comunità del genere era
peggiore della proposta originaria, e mi pare che un tipo di
Comunità del genere divideva i due Comuni di St. Pierre e di
Villeneuve in due Comunità diverse. L'una faceva parte di Cogne e
Aymavilles e l'altra avrebbe fatto parte di Villeneuve e tutto il
Parco del Gran Paradiso, ad eccezione di Cogne, i tre Comuni del
Gran Paradiso.
Mi pareva poco logico naturalmente una Comunità che dividesse
due Comuni di fondo Valle quali i Comuni di St. Pierre e di
Villeneuve che sono una entità sul piano urbanistico e sul piano
dello sviluppo sociale-economico che hanno un tessuto unico,
checché si voglia dire sul piano del campanilismo, ma sul piano
delle realtà mi pare. Comunque sentite non vogliamo mica qui rifare
tutte le discussioni che abbiamo fatto coi Sindaci e che abbiamo
fatto nelle varie Commissioni, perché sono sempre le stesse cose
che emergono. Questa è una proposta conclusiva, concordata con le
amministrazioni comunali, non perché fosse la soluzione ideale,
perché era la soluzione meno peggiore.
Montesano (P.S.D.I.)
- Nessun altro intervento? Allora si
passa all'esame articolo per articolo. Io premetto che vi sono gli
emendamenti preannunciati dal Presidente della Commissione
Agricoltura, e in allegato ci sono gli emendamenti proposti dal
Consigliere Dolchi per conto del Partito Comunista.
Io indicherò gli articoli che vengono emendati e poi i
proponenti faranno presenti i loro emendamenti, il testo degli
emendamenti.
Articolo 1 - Se non vi sono osservazioni do per approvato
l'articolo. Il Consiglio approva.
Articolo 2 - Il Consiglio approva.
Articolo 3 - Il Consiglio approva.
Articolo 4 - Il Consiglio approva.
Articolo 5 - Il Consiglio approva.
Articolo 6 - Emendamento della Commissione Agricoltura.
La parola al Consigliere Dayné.
Dayné
(U.V.)
- Qui la Commissione Agricoltura
proporrebbe un lieve emendamento e cioè al secondo comma di
aggiungere "dopo l'approvazione della Giunta regionale" aggiungere
la seguente frase "la quale esprime il suo parere entro sessanta
giorni dalla data di presentazione dello Statuto".
Questo sarebbe perché questi Statuti non vengano tenuti troppo a
lungo e ci sia un sollecito parere della Giunta, magari non
approvazioni, ma almeno osservazioni, ci sia un parere della
Giunta.
Montesano (P.S.D.I.)
- La parola all'Assessore
Lustrissy.
Lustrissy (D.P.)
- Io vorrei su questo emendamento
richiamare l'attenzione del Consiglio su un aspetto, cioè
dell'articolo 5, intanto mi scuso se faccio queste proposte perché
pur essendo membro della Commissione Agricoltura quel giorno non
ero presente per altri motivi, cioè in sostanza la proposta di
emendamento all'articolo 6 viene a contrastare con l'articolo
5.
L'articolo 5 precisa che il controllo sugli atti deliberativi
delle Comunità Montane esercitato dalla Regione secondo le norme in
vigore, per il controllo degli atti degli Enti pubblici locali
della Valle d'Aosta.
Ora noi abbiamo già una legge sul controllo degli atti degli
Enti Locali che fissa i termini per il controllo, e i termini per
il controllo sugli atti degli Enti Locali al quale è soggetto,
tutte le deliberazioni che sono soggette delle Comunità Montane
sono i 30 giorni previsti dalla legge.
Poi di più la Giunta non è che esprima il suo parere; la Giunta
deve approvare o non approvare le deliberazioni delle Comunità,
perché qua siamo in tema di controllo, i due tipi di controllo di
legittimità e di merito tradizionali, e non possiamo, cioè la
dizione di per sé è impropria, la Giunta non esprime dei pareri ma
approva o non approva le deliberazioni e poi il termine dei
controlli è già fissato dalla legge richiamata all'articolo 5. Su
questo articolo 6, cioè per una parte, come termini, dei 60 giorni,
è in contrasto sia con la legge regionale sul controllo degli atti
degli Enti Locali e sulla dizione, diciamo così, "esprime il
parere", la Giunta approva o non approva le deliberazioni, non è
che esprima dei pareri, è una attività di controllo.
Chiederei di soprassedere alla proposta, alla formulazione di
questo emendamento e lasciare così l'articolo 6 com'è per non
creare delle complicazioni sia in contrasto con una legge che è già
operante, sia anche sulla terminologia stessa proposta e cioè non è
l'espressione di un parere ma in sede di tutela è una approvazione
o una non approvazione delle deliberazioni.
Dayné
(U.V.)
- Ci potrebbe pure essere una
espressione di parere, perché oltre ad approvare o non approvare la
Giunta potrebbe anche proporre qualche modifica, ma questo che
avvenga entro un limite, un tempo, ah beh se è già fissato, io non
ero nemmeno al corrente di questa legge.
Andrione (U.V.)
- Era semplicemente per specificare che
in caso che la Giunta ritenga opportuno che il Consiglio apporti
delle modifiche, rinvia, non approva e non rigetta, rinvia
semplicemente la delibera all'esame della Comunità Montana con le
proposte che la Giunta ritiene di fare per la modifica, e questo
con il termine di 30 giorni.
Montesano (P.S.D.I.) -
Sì ma è giusto quello che ha detto
l'Assessore Lustrissy in quanto che l'art. 5 specifica tutto,
aggancia questo ente a tutti gli altri Enti Locali, quindi.
Dayné
(U.V.)
- Allora se questi termini sono già
fissati, anzi più brevi di quanto era stato espresso dalla
Commissione, noi ritiriamo il nostro emendamento.
Montesano (P.S.D.I.)
- Va bene, emendamento ritirato. Non
c'è altro quindi il Consiglio approva.
Articolo 6 - Senza emendamenti.
Articolo 7 - Emendamento Consigliere Dolchi.
Andrione (U.V.)
- Guardi che è un errore, in realtà è
l'articolo 8.
Dolchi (P.C.I.)
- Mi scuso, abbiamo avuto due testi, un
primo testo sul quale si è pronunciata la Commissione Affari
Generali e Finanze e su cui sono stati fatti gli emendamenti
proposti in sede di Commissione Affari Generali e Finanze dal
Gruppo Comunista e poi in Commissione Agricoltura e al Consiglio è
venuto il testo già completato con le perimetrazioni da parte della
Giunta, quindi bisognava fare, io qui davanti ho i tre testi,
bisognerà fare attenzione alla numerazione e quindi...
Montesano (P.S.D.I.)
- All'articolo susseguente? Anche
per tutti gli altri?
Dolchi (P.C.I.)
- No, perché poi subentrano altre
variazioni, comunque.
Montesano (P.S.D.I.)
- Lei mi corregge senz'altro. Allora
l'articolo 7 non porta emendamenti. Il Consiglio approva.
Articolo 8 - Emendamento del Partito Comunista, è vero?
Dolchi (P.C.I.)
- Ecco l'articolo 7 che è diventato
nell'ultimo testo articolo 8, riguarda la rappresentanza dei Comuni
nel Consiglio della Comunità Montana.
La nostra proposta, l'emendamento che avete allegato, riguarda
il concetto di una differenziazione nella rappresentanza, il
progetto della Giunta parla di uno designato dalla minoranza, uno
dalla maggioranza come Consiglieri comunali più il Sindaco, cioè
tre: il Sindaco, uno della minoranza e uno della maggioranza.
Ecco, noi riteniamo che in Valle d'Aosta esistano diverse
categorie di Comuni che hanno una diversa rappresentanza
consiliare, 15 Consiglieri, 20 Consiglieri e 40 Consiglieri.
Pensiamo che questa proporzionalità debba essere mantenuta e
inserita nel Consiglio della Comunità Montana suddividendo i Comuni
in base al numero dei loro Consiglieri e dando ad ogni Gruppo di
Comuni una diversa rappresentanza, ma comunque è inutile che mi
dilunghi, il concetto è che i Comuni di 15 Consiglieri debbano
avere tutti il Sindaco. Su questo non mettiamo in discussione,
infatti l'emendamento propone che dopo il Sindaco si dica "i
Consiglieri Comunali", ma se non vogliamo mettere la parola
"delegazione" che può complicare le cose, "un numero di Consiglieri
di cui uno della minoranza; quelli con 20 Consiglieri: 4
Consiglieri di cui due della minoranza e per 30 Consiglieri , se
vediamo la prospettiva, 6 Consiglieri di cui tre della minoranza e
per i Comuni con 40 Consiglieri, che poi sarebbe solo il Comune di
Aosta, 9 Consiglieri di cui quattro della minoranza.
Andrione (U.V.)
- Io volevo semplicemente, è una
discussione, sarei contrario all'emendamento presentato dal
Consigliere Dolchi a nome, credo, del Gruppo Comunista, per una
ragione organica, cioè di senso della legge, in quanto le
rappresentanze dei vari Comuni rappresentano il Comune come organo
e nell'insieme formano una Comunità Montana. Ogni Comune ha uguale
dignità nel formare questa Comunità Montana, cioè è una
rappresentatività funzionale esattamente come negli Stati Uniti
d'America ogni Stato ha due rappresentanti al Senato,
indipendentemente dalla popolazione, dall'importanza di quello
Stato. Si tratta di creare una nuova Comunità in cui ogni Comune
porta la stessa rappresentanza e la stessa influenza, la stessa
quota.
E inoltre, oltre per questa ragione che secondo me è
fondamentale, vi sono delle ragioni pratiche, non aumentare
eccessivamente il numero dei Consiglieri delle Comunità Montane
proprio per quelle ragioni di organicità di cui avevamo parlato
prima e sulle quali si è espresso anche il Consigliere Chincheré, e
infine perché il fatto del caso di Aosta in realtà è in
contraddizione a quell'articolo 3 dove si specifica che Aosta fa
parte della Comunità Montana soltanto per una parte del suo
territorio e cioè per la parte montana, mentre con questo sistema i
nove Consiglieri di Aosta avrebbero in quella Comunità Montana un
peso proporzionato semplicemente perché i 40 Consiglieri sono in
realtà rappresentanti della Città di Aosta e non della parte
montana.
Quindi, secondo me, la proposta della Giunta deve essere
mantenuta e non si devono stabilire Comuni più importanti o meno
importanti, secondo il nostro avviso la Comunità deve funzionare
come un unico corpo avendo ogni Comune la stessa
rappresentanza.
Montesano (P.S.D.I.)
- Altri interventi? Assessore
Maquignaz.
Maquignaz (D.P.)
- Quanto ha detto il Consigliere
Andrione mi pare è quello che era un po' l'intendimento della
Giunta, perché noi ritenevamo proprio di dare questa rappresentanza
paritetica a tutti i Comuni e poi diciamo francamente che riteniamo
opportuno, proprio per mettere questa maggior partecipazione dei
piccoli Comuni, quindi noi come Giunta manteniamo naturalmente
quello che era il testo originario.
Chabod (D.C.)
- Una precisazione, ad esempio i Comuni che
non hanno la minoranza, cosa si fa? Sono due e basta, ma la
maggioranza ne nomina due.
Montesano (P.S.D.I.)
- Non esiste una minoranza...
(Voci)
...Altri interventi? Allora viene messo ai voti prima
l'emendamento Dolchi.
Io volevo dire, anche per esprimere il mio pensiero, che
effettivamente io riferirei più la rappresentanza al territorio
montano, quindi non alla comprensione dei Consigli comunali ma alla
rappresentanza uguale di ogni Consiglio comunale anche perché
parrebbero delle disparità riferite alle ragioni che sono state
accennate dal Consigliere Andrione.
Quindi passiamo ai voti dell'emendamento Dolchi. Chi vota a
favore alzi la mano, fate attenzione perché poi il voto non si
ritira, allora chi vota a favore dell'emendamento Dolchi alzi la
mano, allora sette contro, allora viene messo ai voti l'articolo 8,
chi approva alzi la mano. Contro? Chi vota contro? Astenuti?
Allora il Consiglio approva.
Articolo 9 - C'è un emendamento della Commissione Agricoltura, e
anche uno del Consigliere Dolchi.
Dayné
(U.V.)
- Due emendamenti della Commissione
Agricoltura. Il primo emendamento è al paragrafo h) e cioè di
completare questo paragrafo, paragrafo h) era così "deliberare il
Regolamento organico del personale dipendente" e la Commissione
proporrebbe "ed altri eventuali regolamenti ritenuti necessari per
il funzionamento della Comunità", che ci potrebbero essere tanti
altri Regolamenti necessari per il funzionamento della Comunità e
allora precisare che è competente a deliberare anche altri
Regolamenti.
Inoltre la Commissione proporrebbe di aggiungere un ulteriore
paragrafo, il paragrafo 1) "coordinare le iniziative dei Consorzi
di bonifica di miglioramento fondiario delle Cooperative e di altre
Associazioni, affinché le iniziative stesse siano rispondenti ai
piani, ai programmi formulati dalla Comunità".
Questo emendamento è stato proposto appunto perché ci potrebbero
essere contrasti tra i programmi pluriennali della Comunità con le
attività delle Cooperative, di questi Consorzi, e allora che la
Comunità abbia competenza di coordinare queste attività.
Maquignaz (D.P.)
- Quanto ha detto il Consigliere Dayné,
vorrei solo aggiungere che noi abbiamo preso in esame l'emendamento
presentato dai Consiglieri Comunisti, il quale diceva "coordinare
le attività e le iniziative dei vari Consorzi di bonifica o
valorizzazione montana e di quelli di gestione dei servizi operanti
nel territorio della Comunità".
Come Commissione dell'Agricoltura avevamo espresso una
perplessità se coordinare le attività, mi pare che sia le
Cooperative, sia i Consorzi devono avere la loro autonomia per
quanto concerne la loro attività, quindi noi riteniamo che sia più
giusta la formulazione che abbiamo suggerito perché il concetto è
lo stesso solo che si tratta di coordinare le iniziative di questi
Enti ma non naturalmente entrare nel merito, cioè nell'attività,
che mi pare sarebbe proprio di andare contro la loro stessa
autonomia.
Quindi è lo stesso emendamento proposto, però modificato in
quanto lo riteniamo più attuabile.
Montesano (P.S.D.I.)
- Un attimo solo Consigliere Dolchi,
vorrei domandare all'Assessore Maquignaz in merito alla lettera h),
c'è stato un altro emendamento, lettera h), cioè sopprimere il
punto e virgola e aggiungere la seguente frase finale, desideravo
sapere se l'accogliete o no. Va bene.
Allora Consigliere Dolchi.
Dolchi (P.C.I.)
- Ma la Commissione, nella sostanza, come
ha detto l'Assessore Maquignaz ha accolto l'emendamento che noi
avevamo presentato, quindi ritiriamo l'emendamento e voteremo
l'emendamento nella stesura proposta dalla Commissione.
Montesano (P.S.D.I.)
- Quindi tutti d'accordo su questo?
L'articolo va votato comprensivo dei due emendamenti, chi vota a
favore alzi la mano. Contrari? Astenuti? Il Consiglio approva.
Articolo 10 - Il Consiglio approva.
Articolo 11 - Il Consiglio approva.
Articolo 12 - Ci sono due emendamenti, uno della Commissione
Agricoltura e l'altro, no, mi pare che va al 13.
Commissione Agricoltura un emendamento...
Dayné
(U.V.)
- La Commissione Agricoltura propone
l'inclusione di un ulteriore paragrafo e sarebbe il paragrafo e)
dopo il paragrafo d) e questo paragrafo è così concepito:
"predisporre studi e progetti per le opere da eseguire in base ai
programmi stralcio annuali", perché altrimenti non è specificato il
compito del direttivo.
Montesano (P.S.D.I.)
- Allora viene accolto? Nessuna
osservazione. Il Consiglio approva l'articolo 12 con l'emendamento
aggiuntivo annunciato dal Consigliere Dayné.
Articolo 13 - Emendamento Dolchi.
Dolchi (P.C.I.)
- Ma nella sostanza cambia niente, però
nella stesura c'è una certa confusione, il Presidente rappresenta
la Comunità, convoca e presiede il Consiglio Direttivo, stabilendo
l'ordine del giorno delle adunanze, coordina l'attività del
Direttivo.
Il nostro emendamento dice praticamente le stesse cose ma in
modo più chiaro, dicendo "Il Presidente rappresenta la Comunità
Montana, convoca e presiede il Consiglio e il Direttivo, stabilisce
l'ordine del giorno delle adunanze del Direttivo e ne coordina
l'attività", cioè in quanto è solo riferito al Direttivo questa sua
competenza.
Andrione (U.V.)
- Io sarei d'accordo con l'emendamento
Dolchi ma direi che è pleonastico ripetere "Il Presidente
rappresenta la Comunità Montana" perché è già detto all'articolo 11
"Il Direttivo è composto ... che è anche rappresentante della
Comunità Montana", e basterebbe dire qui "Il Presidente convoca e
presiede il Consiglio Direttivo, stabilisce l'ordine del giorno
delle adunanze del Direttivo e ne coordina l'attività".
Montesano (P.S.D.I.)
- ...è detto già all'articolo
11.
Andrione (U.V.)
- Sembrerebbe più chiaro.
Maquignaz (D.P.)
- Era solo aggiunto perché ci poteva
anche essere un equivoco, cioè all'articolo 11 noi parliamo della
Comunità, cioè del Consiglio, e abbiamo voluto precisare che non ci
sono due Presidenti, che il Presidente della Comunità è anche il
Presidente del Direttivo; era solo per evitare quell'eventuale
dubbio.
Per quanto riguarda invece l'emendamento non abbiamo alcuna
difficoltà ad accogliere l'emendamento comunista, perché mi pare
sostanzialmente ricalca quello che è la stesura originaria
dell'articolo.
Montesano (P.S.D.I.)
- Ora l'emendamento viene amputato
di quelle parole "Rappresenta la Comunità Montana" oppure resta
tale e quale?
Rimane? E allora sono tutti d'accordo, quindi l'articolo è
approvato con l'emendamento Dolchi.
Articolo 14 - non ci sono emendamenti perché passano
all'articolo 13.
Maquignaz (D.P.)
- Mi fanno presente che non è indicato
qui con questa modificazione chi è che fa l'ordine del giorno del
Consiglio.
Noi avevamo aggiunto nella nostra stesura dunque "rappresenta la
Comunità", "Il Presidente rappresenta la Comunità, convoca e
presiede il Consiglio Direttivo, stabilendo l'ordine del giorno
delle adunanze" e quindi non ci sarebbe più questa dizione, che qui
si dice "del Consiglio e del Direttivo".
Vorrei solo rileggere per maggior chiarezza, noi all'articolo 13
dicevamo "Il Presidente rappresenta la Comunità, convoca e presiede
il Consiglio e il Direttivo stabilendone l'ordine del giorno delle
adunanze", quindi si parlava sia del Direttivo che del Consiglio. A
mio avviso quella dizione bisognerebbe mantenerla.
Siggia (P.C.I.)
- Dicevate "Il Direttivo è l'organo
esecutivo" al punto d) "stabilire la convocazione e l'ordine del
giorno"; lo legavate al Direttivo non al Presidente.
Dolchi (P.C.I.)
- Stabilisce la data ma l'ordine del
giorno lo stabilisce il Direttivo, è come la Giunta nei confronti
del Consiglio comunale.
Montesano (P.S.D.I.)
- Allora siamo arrivati all'articolo
14, non ci sono emendamenti. Il Consiglio approva.
Articolo 15 - C'è un emendamento Dolchi mi pare.
Sì approvato l'articolo 14, non c'è emendamento perché si
traspone, a noi non è stata comunicata l'aggiunta di un articolo,
perciò noi ci troviamo con questa diversificazione numerica.
Assessore Maquignaz.
Maquignaz (D.P.)
- Per quanto riguarda l'emendamento
proposto all'articolo 15 siccome qui c'è stata una prima stesura e
poi abbiamo una riedizione di questa legge, nella seconda noi
abbiamo già accettato questo concetto, nel secondo comma diciamo
"la Comunità Montana mediante Assemblee e Commissioni promuove la
partecipazione popolare", cioè abbiamo voluto chiarire nel primo
comma che la Comunità Montana entro un anno dalla sua costituzione
affronterà, in base alle indicazioni, un programma pluriennale. Nel
secondo comma abbiamo detto come lo fa e mediante Commissioni ed
Assemblee promuove la partecipazione popolare diretta il concorso
delle organizzazioni sindacali, ecc.
Quindi è già incluso nell'articolo.
Dolchi (P.C.I.)
- ...l'articolo 15 che è stato
ricompletato e ampliato al secondo comma recepisce esattamente la
proposta di emendamento, l'emendamento può intendersi ritirato.
Montesano (P.S.D.I.)
- Va bene il Consiglio approva.
Poi mi pare che c'è un emendamento aggiuntivo con la
formulazione di un articolo da parte del Consigliere Dolchi, cioè
c'è un 15 bis). Ecco lo vuole illustrare?
Dolchi (P.C.I.)
- Ecco l'emendamento definitivo che
proponevamo come articolo aggiuntivo dice testualmente, perché c'è
anche una modifica "La Regione e i Comuni possono delegare funzioni
proprie alla competenza decisionale e finanziaria delle Comunità
Montane", è una affermazione di principio che riteniamo importante
proprio per le cose che sono state dette in sede di discussione
generale a proposito della validità delle Comunità Montane come
Ente autonomo.
Maquignaz (D.P.)
- Noi abbiamo alcuni dubbi su questo
emendamento aggiuntivo, perché quando si dice: "la Regione e i
Comuni possono delegare funzioni proprie alla competenza
decisionale e finanziaria delle Comunità Montane" mi pare che sia
un po' troppo perché non sappiamo in questo momento come
funzioneranno queste Comunità, mentre invece io l'accetto come
concetto, però direi che si potrebbe dire "la Regione e i Comuni
possono delegare alle Comunità Montane l'esecuzione di opere di
loro competenza", quindi fintanto che si tratta di delegare
l'esecuzione di opere, mi pare che sia valido il concetto, ma se
parliamo invece di demandare delle funzioni proprie alla competenza
decisionale delle Comunità Montane mi pare che sia prematuro, cioè
pur accettando che è bene prevedere nella legge questa possibilità
di delegare le Comunità Montane per l'esecuzione di determinate
opere di competenza comunale o regionale, riteniamo più opportuno
però passare alla dizione che accennavo prima e non accettare la
formulazione proposta che è molto più ampia.
Dolchi (P.C.I.)
- Qui ci troviamo proprio ad avere una
concezione diversa, noi pensiamo che propria questa possibilità più
ampia che direi così contesta l'Assessore Maquignaz, possa essere
in un domani delegata alle Comunità Montane.
Si dice beh vediamo come funzioneranno le Comunità Montane e
trasferiamo eventualmente solamente l'esecuzione, noi riteniamo che
su alcune materie ben delimitate che possono essere delegate le
Comunità Montane abbiano potestà decisionale, perché con la
proposta che fa l'Assessore Maquignaz noi ci troviamo di fronte ad
una decisione che rimane sempre a livello regionale per cui si
chiede alla Comunità Montana solo l'esecuzione, esecuzione di
opere, ma vengono decise però dalla Regione, non c'è questa
partecipazione decisionale, cioè questa parte importante della vita
della Comunità Montana che si concretizza in alcune materie che
verranno delegate nella decisione.
Io concordo che è un passo in avanti il fatto che decisioni a
livello regionale trovino anche già esecuzione per quanto riguarda
opere pubbliche e concrete realizzazioni da parte della Comunità
Montana, il nostro concetto è proprio quello che è in discussione,
cioè di prevedere anche una maggiore autonomia decisionale, una
maggior partecipazione decisionale da parte delle Comunità Montane
stesse.
Andrione (U.V.)
- Ma così come è formulato l'articolo
suscita notevolissima perplessità, io non concordo neanche con la
proposta dell'Assessore Maquignaz perché mi sembra che in diritto
amministrativo la delega all'esecuzione delle opere sia un fenomeno
normale e che non abbia bisogno di un particolare articolo di
legge, ma se si vuole mettere un articolo di questo genere deve
essere molto più specificato e deve essere detto di che tipo di
funzioni si tratta, perché parlare di funzioni proprie ad un certo
momento noi potremmo delegare non so, le funzioni del
Sovraintendente alle Scuole o del Sovraintendente alle Antichità e
Belle Arti. Insomma questo articolo apre delle porte che mi
sembrano assolutamente eccessive.
Si parla di delegare funzioni proprie, cioè proprie dell'Ente
Regione o dell'Ente Comune alla competenza decisionale e
finanziaria delle Comunità Montane, detto in questa maniera non mi
sembra un articolo di legge, questo vuol dire semplicemente fare
una affermazione di principio, che ci possono essere delle funzioni
ma bisognerebbe specificare quali funzioni può delegare.
Qui lo so, sembrerebbe che se io dovessi magari domani fare
parte di una Comunità Montana e chiedo la delega di certe funzioni
che sono di competenza della Regione, mi posso sempre attaccare ad
un articolo di legge di questo genere, mentre deve essere
circoscritto e specificato.
Montesano (P.S.D.I.)
- Interventi? Allora mettiamo ai
voti l'emendamento, cioè l'articolo aggiuntivo 15bis). Chi vota a
favore alzi la mano, dunque sono otto, sulla proposta dell'articolo
aggiuntivo 15bis) che recita: "La Regione e i Comuni possono
delegare funzioni proprie alla competenza decisionale e finanziaria
delle Comunità Montane".
Favorevoli: otto.
Contrari: astenuti.
Il Consiglio respinge.
Allora, articolo 16 - Il Consiglio approva.
Articolo 17 - Il Consiglio approva.
Articolo 18 - Il Consiglio approva.
Articolo 19 - C'è un emendamento del Partito Comunista.
Dolchi (P.C.I.)
- Non c'è molto da illustrare, perché è
il completamento direi così delle scadenze dell'iter che l'art. 19
prevede per l'attuazione dei piani di sviluppo delle Comunità
Montane.
Ora la Regione, dice l'articolo "potrà provvedere con fondi
propri all'integrazione di quelli previsti dall'art. 5 della legge
sia per le spese ordinarie che per quelle di investimento". Ora,
siccome c'è un termine, non c'è una presa di posizione nella legge
che concluda questo iter, la nostra proposta di emendamento è che
entro il 30 novembre, visto che la legge fissa a settembre
l'impegno per le Comunità Montane, che ci sia anche l'impegno
dell'Amministrazione regionale che entro il 30 novembre adotta le
sue decisioni sui finanziamenti.
Questo perché? Perché per il prossimo esercizio finanziario e il
Comune e la Comunità Montana interessata alla proposta e il
Consiglio regionale per la predisposizione del suo bilancio,
essendo legato questo anche all'integrazione, abbiano una scadenza
in cui, su cui contare.
La legge nazionale parla di 30 settembre per le Comunità
Montane, ora siccome noi nell'articolo 19 facciamo riferimento
preciso alla eventualità di integrazione, ci sembra ovvio, per la
normalità della procedura, che la legge indichi che il Consiglio
regionale queste cose le dica entro un lasso di tempo precisato che
noi proponiamo entro il 30 novembre, che sono due mesi dopo che la
Comunità Montana si sia pronunciata.
Montesano (P.S.D.I.)
- La parola all'Assessore
Maquignaz.
Maquignaz (D.P.)
- ...
Andrione (U.V.)
- No, quello che non capisco è il fatto
che nel primo comma dell'art. 19 si parla di eventualità e si parla
di "potrà provvedere", mentre nei due commi successivi praticamente
diventa un obbligo e quindi bisognerebbe correggere, "entro tale
data il Consiglio regionale provvederà a ripartire ..."...
(Voce
del Consigliere Dolchi) ...
No, ma non c'è l'eventualità, mi
sembra che sia, almeno da come leggo, perché dice "previa
istruzione da parte della Giunta, i piani di cui al comma
precedente devono essere presi in esame dal Consiglio regionale
entro il 30 novembre al fine della decisione sui finanziamenti.
Entro tale data il Consiglio regionale provvederà a ripartire fra
le Comunità Montane i fondi a disposizione, sulla base dei
programmi stralcio", qui non c'è più eventualità, qui
ripartisce.
Montesano (P.S.D.I.)
- Consigliere Chincheré.
Chincheré
(P.C.I.)
- Così, brevemente, per
Andrione, l'avevo detto nella mia introduzione, il nostro timore è
un po' questo: che facciamo delle Comunità Montane un altro centro
studi, cioè noi non vogliamo che le Comunità Montane diventino un
centro di elaborazione in cui fanno dei bellissimi documenti. Io
non so se avete dato una occhiata a quali sono i contenuti di un
piano stralcio che vanno dallo studio dell'ambiente naturale alla
demografia e occupazione, all'ambiente agricolo e forestale,
turismo, servizi sanitari, cioè sono quattro o cinque pagine. Ecco,
noi corriamo il rischio di far lavorare quella gente per niente.
Noi abbiamo, dico, scusate la parola un po' fuori posto, il dovere
morale di dare una risposta ai malloppi che pensiamo ci diano entro
il 30 novembre di ogni anno, non possiamo per analogia, questi
studi non potranno far la fine dei piani regolatori, mica per
niente, l'anno dopo non ce li mandano più. Dobbiamo dare una
risposta, dire queste cose qui siamo d'accordo, queste ve le
finanziamo al 30%, quelle che ve le finanziamo, qui non siamo
proprio d'accordo perché sono state dette delle cose che non stanno
né in cielo né in terra, ma dobbiamo esprimere a parole e nei fatti
una volontà e un giudizio.
Andrione (U.V.)
- Sì, ma questo è il primo comma, sul
primo comma di emendamento io almeno sono d'accordo, è sul secondo
comma e ripeto che mi viene un dubbio, cioè perché qui praticamente
si stabilisce che ci sono dei fondi da ripartire, il che può essere
vero.
Chincheré
(P.C.I.)
- Secondo me ci sarebbe da
ripartire il bilancio intorno alle scelte delle Comunità
Montane.
Andrione (U.V.)
- Può anche essere vero, ma ripeto che
questa è una opinione personale.
Chincheré
(P.C.I.)
- No, perché io non vorrei poi
che le Comunità Montane fanno dei piani stralcio e la Regione, il
Consiglio regionale ne fa un altro e finanzia per conto suo.
Andrione (U.V.)
- Comunque rimane il fatto che il
Consiglio regionale dovrà comunque fare una politica regionale, non
potrà fare politica solo attraverso le Comunità Montane, avrà la
politica sua, quindi ci sarà il momento in cui nella ripartizione
dei fondi, per dire, nel comprensorio di Gressoney, per fare una
ipotesi perché stavo guardando Freppaz, nel comprensorio di
Gressoney in quel caso e per quell'anno non ci saranno fondi da
ripartire, mentre invece ci saranno dei fondi particolari per
Courmayeur, perché coinciderà con una politica regionale.
Montesano (P.S.D.I.) -
La parola all'Assessore
Maquignaz.
Maquignaz (D.P.)
- Ma mi pare che qui sono due i
problemi. Qui stabiliamo con questi emendamenti che i piani devono
essere approvati dal Consiglio mentre invece nella legge risulta
che sono approvati con deliberazione delle Comunità in base a
quella norma dell'articolo 5. Quindi primo emendamento, diciamo che
la prima variazione sostanziale.
Secondo, mi pare che mentre possiamo concordare sul primo comma,
perché qui possiamo anche essere d'accordo che i piani debbano
essere approvati dal Consiglio, però naturalmente noi stabiliamo
nel secondo comma che devono essere, pervenire entro una
determinata data e siamo in contrasto invece con l'articolo 15 che
stabilisce entro un anno dalla sua istituzione. Quindi mi pare,
all'art. 15 noi diciamo che la Comunità Montana, entro un anno
dalla sua istituzione, deve approntare il piano, qui parliamo
invece di 30 settembre.
Perciò sul secondo comma, mi pare, c'è da riesaminare ancora,
mentre sul primo se il Consiglio è d'accordo che i piani debbano
essere approvati dal Consiglio regionale, io penso che si può anche
accettare, però teniamo presente che nella legge noi non lo diciamo
"tutte le deliberazioni delle Comunità Montane sono soggette alla
tutela in base alla legge che noi abbiamo per i Comuni".
Quindi è normale che qui noi introduciamo un concetto diverso,
cioè che l'approvazione spetta al Consiglio regionale.
Il secondo comma, per di più, c'è quell'inconveniente che
contrasta con l'art. 15.
Montesano (P.S.D.I.)
- Allora chi prima? Assessore
Lustrissy.
Lustrissy (D.P.)
- A me pare, perché è un'opinione mia
personale, che si stia facendo un po' di confusione su quelli che
sono gli organi che intervengono nella questione e nella gestione
del controllo degli atti delle comunità. Ora, la Comunità è un
organo che delibera come tutti gli organi, gli enti locali di
questo tipo, l'attività di controllo è espletata dalla Giunta
regionale. Ora, non si può ad un certo punto sottrarre all'attività
della Giunta regionale una attività che è tipica dell'organo, che è
quella di controllo, è un altro concetto poi quella
dell'integrazione dei fondi alle Comunità, questo è un altro
problema, perché l'eventuale, diciamo così, integrazione di fondi
per le Comunità per determinati motivi è chiaro che dovrà far parte
di una serie di proposte che la Giunta regionale nel complesso farà
al Consiglio regionale per il finanziamento, che saranno o compresi
nel piano annuale dei lavori o con altri criteri o con un'altra
procedura, ma non si può sottrarre al controllo dell'organo, - cioè
adesso bisticcio anche con le parole -, all'organo di controllo un
atto che è sottoposto al suo controllo.
E chiaro che le eventuali integrazioni e tutte queste cose
dovranno per forza di cose essere approvate dal Consiglio regionale
perché la Giunta ha dei poteri e dei limiti di stanziamento, e poi
tutto questo problema dovrà essere affrontato globalmente, cioè gli
eventuali piani pluriennali adottati dalle Comunità, se ricorrerà
il caso di integrazione, di intervento, la Giunta dovrà predisporre
a sua volta e istruire tutta la pratica da riportare al Consiglio
regionale per l'esame ulteriore e l'eventuale concessione di
contributo. Però facciamo attenzione poi a non confondere i livelli
di responsabilità in base a quella che è la legislazione, è
normale.
Montesano (P.S.D.I.)
- Consigliere Dolchi.
Dolchi (P.C.I.)
- Ma se ci rifacciamo alla legge
nazionale, articolo 5, che l'articolo 5 della legge regionale
richiama, all'articolo 19, noi leggiamo nella legge nazionale che
viene in un certo qual modo completato il discorso come il nostro
emendamento prevede e cioè: "Gli Organi regionali provvederanno
annualmente, sulla base della ripartizione compiuta a norma del
precedente articolo 4" - dice la legge nazionale - " a finanziare i
programmi stralcio che ciascuna Comunità Montana dovrà presentare
entro il 30 settembre".
Ora, fin qui siamo d'accordo, la legge nazionale prevede che il
piano deve essere presentato entro il 30 settembre, lo stralcio,
entro un anno deve fare il piano generale, ma lo stralcio deve
farlo ogni anno entro il 30 settembre per richiedere i
finanziamenti. Ebbene, siccome è un problema che investe tutta
l'economia regionale e saranno i piani stralcio di tutte le
Comunità Montane, noi riteniamo che quando la legge nazionale dice
"gli Organi regionali", la legge regionale possa in questo caso,
senza togliere niente al controllo degli atti delle Comunità
Montane fatte secondo la legge regionale, secondo la procedura
normale, che in questo caso sia il Consiglio regionale a
pronunciarsi e pronunciarsi entro il 30 novembre.
Ecco, non mi sembra che ci siano contrasti, perché l'art. 19
della legge regionale si richiama alla legge nazionale, la legge
nazionale fissa il 30 settembre per gli stralci da parte delle
Comunità Montane, noi cosa chiediamo alla legge regionale con il
nostro emendamento? Che sia fissato, che l'Organo, e in questo caso
sia il Consiglio regionale prende in esame questi piani stralcio
entro il 30 novembre.
Ritenete che sia troppo impegnativo anche la ripartizione dei
fondi a disposizione, può creare l'equivoco che è costretta la
Regione a fare, togliamolo nell'emendamento il secondo comma. Mi
sembra che per una precisazione sull'iter che dovrà seguire la
procedura, che sia mantenuto almeno il primo, perché - ripeto e
concludo - la legge nazionale fissa una data del 30 settembre. Noi
completiamo questo concetto con una seconda data, quella del 30
novembre, e con la fissazione dell'Organo regionale, che la legge
nazionale lascia vago, dicendo che è il Consiglio regionale che
prenderà in esame, in una seduta prima del 30 novembre, tutti i
piani di stralcio delle Comunità e avrà anche la possibilità di
confrontare, di mettere a confronto le varie iniziative e le varie
posizioni che le varie Comunità Montane avranno adottato, gli
squilibri che potranno esserci anche nella valutazione dei piani
stralcio delle stesse Comunità Montane, cioè solo il Consiglio
regionale avrà la visione completa, ogni Comunità Montana potrà
fare dei piani stralcio esageratamente vasti o ristretti, il
Consiglio regionale avrà la possibilità di metterli a confronto e
di avere una visione più ampia.
Montesano (P.S.D.I.)
- Concordo perfettamente con quanto
ha detto il Consigliere Dolchi perché a mio avviso si tratterebbe
in questo caso di un esempio di collaborazione fra le Comunità
Montane e il Consiglio regionale, in quanto sulla base del
programma stralcio delle Comunità Montane il Consiglio regionale
sussume, come si dice in termini tecnici, quello che è lo stralcio
che diventa in quel momento, diventa interesse regionale, diventa
politica regionale attraverso lo studio che è stato fatto dalle
Comunità Montane.
La mia preoccupazione, per riprendere il discorso di fondo, la
mia preoccupazione è che i fondi previsti dalla legge 3.12.1971,
quei fondi lì, quel fondo mi preoccupa. Il punto fondamentale per
cui io sono perplesso su questa legge è che mancheranno i fondi,
per cui le nostre integrazioni saranno le uniche vere finanze delle
Comunità Montane, questo è il punto per il quale io mi oppongo al
secondo comma, dove si parla di ripartire dei fondi come se fosse
un obbligo regionale, perché allora noi non facciamo più della
politica regionale, non collaboriamo più con le Comunità Montane ma
diventiamo semplicemente, ancora una volta, dei sussidiatori.
Montesano (P.S.D.I.)
- La parola all'Assessore
Chantel.
Chantel
(P.S.I.)
- Io ho un'altra perplessità e la
perplessità è questa, noi esaminiamo i diversi piani, diamo il
giudizio sulla parte accettabile o diamo le priorità ecc. però a
novembre non abbiamo ancora un bilancio, anzi abbiamo esaurito un
bilancio e non abbiamo nessuna possibilità di dar valore economico
alle nostre decisioni.
Ora, io troverei molto più logico che questo dovrebbe essere,
diciamo così, discusso e vagliato in sede di bilancio, cioè se è
vero che voi volete avere una idea generale di quelle che sono le
richieste e le necessità o la programmazione delle Comunità Montane
è altrettanto vero che la misura, il peso e l'intervento eventuale
della Valle d'Aosta è legato senza dubbio al bilancio, perché
diventa una scelta, diciamo così, amministrativa e politica, cioè
voi non potete, prima che sia fatto il bilancio, ne conosciate
l'entità, sapete qual è sto bilancio, impegnare dei miliardi su un
bilancio che non è discusso, perciò voi fareste un doppio lavoro.
Prima pigliate in considerazione le richieste e discutete sui piani
presentati dalle Comunità Montane, quando avete fatto tutto sto
lavoro ne dovete poi fare un secondo per vagliare gli eventuali
interventi.
Ora che lo Stato dia o non dia i quattrini, io ritengo che bene
o male, se c'è una legge nell'applicazione della legge, lo Stato li
dovrà dare questi quattrini; o sotto una forma o sotto un'altra li
dovrà dare, e d'altronde io ritengo che il giorno che ci siano le
Comunità Montane, il programma lavori dovrebbe in buona parte
cadere, perché il programma lavori dovrebbe più che riguardare
quella parte che è pertinente esclusivamente della Regione, ma il
programma lavori presentati cime sono stati presentati fino adesso,
cioè attraverso le richieste dei singoli comuni e il vaglio dei
singoli Comuni ecc. di fronte alla Comunità Montana dovrebbero
cadere, e allora io sono un po' perplesso che voi fissiate a tutti
i costi il 30 di novembre, mentre sarebbe molto più logico fare una
considerazione, questi presentano entro il 30 settembre e durante
la presentazione del bilancio va liquidato tutto; abbiamo un
termine molto più logico.
Cioè questo implica la presentazione del bilancio, il vaglio
nello stesso tempo delle richieste o dei programmi delle Comunità
Montane e in quella sede uno può dire: "noi nel bilancio
complessivo per le Comunità Montane mettiamo un miliardo, due
miliardi, tre miliardi", non so se do il concetto, mentre tutto
questo non avverrebbe, non so, è un po' una preoccupazione dal lato
amministrativo, poi del resto io non lo so, ad ogni modo io la vedo
così.
Montesano (P.S.D.I.)
- Altri interventi?
Allora desidererei che fossero formulate bene le proposte, ah
prego.
Lustrissy (D.P.)
- Dato che è un concetto abbastanza
importante questo, non è che si perda del tempo, è bene chiarirlo,
non vorrei che alle volte gli emendamenti così che non sono stati
esaminati ancora, li esaminiamo in questo momento però non abbiamo
tutti quanti la sensazione di cosa potrebbero comportare sul piano
dell'attuazione pratica, rischiamo, no, io per esempio li ho visti
adesso, rischiano però di sconvolgere determinati criteri di
intervento dell'Amministrazione regionale.
Ora, mi pare che riagganciandoci a quanto diceva l'Assessore
Chantel sarebbe forse sì opportuno fissare un termine della
presentazione dei piani da parte dei piani stralcio, da parte delle
Comunità Montane, fissare un termine e c'è la legge, e questo
esiste già per legge, poi in base ai progetti presentati, la Giunta
dovrà per forza, in sede istruttoria, elaborare una serie o le
proposte da portare alla discussione del Consiglio regionale, cioè
anche non so, io mi riferisco anche a quanto è stato fatto per gli
strumenti urbanistici comunali, non è che il Consiglio entri nel
merito dei piani urbanistici comunali, il Consiglio delega la
Giunta a mettere in attuazione il piano urbanistico regionale; è
competente ad esprimere, è sempre la Giunta regionale, cioè
l'organo che esprime poi il parere. Qua si tratta in effetti però
di intervenire in un modo diverso, cioè tutte le volte che si
prevedono delle integrazioni e tutte le volte che si coinvolge il
bilancio regionale è chiaro che il Consiglio regionale dovrà
esprimersi su questo tipo di intervento ed è altrettanto evidente
che in quella sede la Giunta dovrà sottoporre al Consiglio, non
piano per piano, ma tutte le proposte avanzate in sede di Comunità
Montane, affinché il Consiglio regionale le possa esaminare e possa
decidere in merito sul programma di intervento.
Montesano (P.S.D.I.)
- Nessun altro intervento? Allora
Consigliere Dolchi la pregherei di dire un'ultima parola su questi
suoi emendamenti, come modificarli, se mantenerli o no.
Dolchi (P.C.I.)
- Noi, Signor Presidente, Colleghi, non
vogliamo a tutti i costi far passare i nostri emendamenti, li
abbiamo presentati dicevo un mese fa, li abbiamo esaminati
nell'ambito del nostro Gruppo, in assemblee, e ci sembravano un
apporto collaborativo positivo; non vogliamo imporli se la
maggioranza del Consiglio ritiene che non siano accettabili, beh li
votiamo solo noi e si può procedere. Per quanto riguarda questo,
relativo all'articolo 19 io, in accoglimento a quella
preoccupazione dell'Assessore Chantel e per eliminare ogni
possibilità di equivoco sulla preoccupazione di Andrione che
potrebbe anche trovarci in parte concordi per quanto possono essere
le carenze che ci vengono dalla legge nazionale, per lo meno dallo
stanziamento dei fondi della legge nazionale, ritirerei il secondo
comma e limiterei l'emendamento a questa frase "previa istruzione
da parte della Giunta", come diceva adesso l'Assessore Lustrissy, i
piani di cui al comma precedente devono essere presi in esami dal
Consiglio regionale "in concomitanza e non oltre l'approvazione del
bilancio preventivo per l'anno successivo al fine della decisione
sui finanziamenti".
Montesano (P.S.D.I.)
- Allora vuol dettare in modo che
possano scrivere i funzionari?
Dolchi (P.C.I.)
- "In concomitanza e non oltre
l'approvazione del bilancio preventivo per l'anno successivo al
fine della decisione sui finanziamenti".
Montesano (P.S.D.I.)
- Quindi secondo comma ritirato.
Dolchi (P.C.I.)
- Secondo comma ritirato. È chiaro che
non figura qui la data del 30 settembre ma il riferimento
dell'articolo 19...
(voce) ...
"da parte della Giunta, i
piani di cui al comma precedente devono essere presi in esame dal
Consiglio regionale in concomitanza e non oltre l'approvazione del
bilancio preventivo per l'anno successivo al fine della decisione
sui finanziamenti".
Montesano (P.S.D.I)
- Va bene così? Allora la Giunta è
d'accordo per quanto riguarda la sua decisione?
(voci Andrione, Dujany, Dolchi)
Maquignaz (D.P.)
- Ma il concetto così è già più
accettabile, per... faccio presente che l'articolo 20 noi
stabiliamo che questa ripartizione dei fondi deve avvenire con
deliberazione del Consiglio regionale, quindi l'articolo 20 lo
precisa già, che questo è compito del Consiglio, solo che
l'istruttoria, l'esame di questi piani era rimasto sulle competenze
della Giunta che approva le varie deliberazioni delle Comunità
Montane, la differenza è tutta lì.
Quindi se è solo un problema di fondi, il problema della
ripartizione che spetta al Consiglio è già indicato chiaramente
all'articolo 20; se invece vogliamo che questi piani siano
approvati dal Consiglio è chiaro, dobbiamo accogliere
l'emendamento. È questa la decisione che dobbiamo prendere.
Andrione (U.V.)
- No, mi sembra che siano due concetti
differenti, cioè la ripartizione dei fondi destinati alle Comunità
Montane, tenuto conto della superficie, popolazione, ecc. è una
cosa che fa il Consiglio, su questo siamo tutti d'accordo non ci
sono problemi, ma l'esame degli stralci dei programmi, cioè l'esame
di quegli studi che dovrebbero essere fatti, io qui faccio una
riserva personale, solo personale, su come saranno fatti questi
studi, ma comunque l'esame di questi stralci in funzione della
decisione sui finanziamenti, ma decisione che è ipotetica, che è
eventuale perché la Regione può decidere di integrare e può
decidere di non integrare quando sappia qual è la spesa dello
Stato, quali sono i fondi che le Comunità hanno destinato con i
programmi stralcio, soltanto allora la Giunta nell'insieme di
questi programmi stralcio, previo istruzione, arriva in Consiglio
regionale e il Consiglio regionale decide se integrare o non
integrare, formalmente evidentemente sarà la Giunta che avrà
stabilito qual è la sua politica regionale e presenterà la
maggioranza, ma è un atto di governo, e quindi il Consiglio
regionale è chiamato a votare.
Montesano (P.S.D.I.)
- Bene, bisogna arrivare ad una
conclusione e ad una decisione, bisogna.
Dolchi (P.C.I.)
- Il Consiglio deve avere la visione
d'insieme non solo dei fondi come previsto.
Montesano (P.S.D.I.)
- Allora rileggere
l'emendamento.
Maquignaz (D.P.)
- Dunque la proposta che faceva il
Presidente è questa: "previa approvazione da parte della Giunta, i
piani di cui al comma precedente devono essere presi in esame dal
Consiglio regionale ai fini delle decisioni sui finanziamenti entro
e non oltre l'approvazione del bilancio di previsione per l'anno
successivo" o "in sede di approvazione del bilancio preventivo", ai
fini del finanziamento devono venire in Consiglio previa
approvazione da parte della Giunta.
Dolchi (P.C.I.)
- Noi vogliamo proprio togliere alla
Giunta la possibilità di approvare il piano, perché allora il
Consiglio non discute più niente, il piano è approvato e una volta
approvato si dice al Consiglio: costa tanto, lo volete integrare o
non integrare?
Il Consiglio, secondo noi, deve - e in questo caso aspettiamo
una lancia per una maggiore vita democratica del Consiglio e
scarichiamo un po' di lavoro alla Giunta che ne ha già tanto, ecco
facciamo in modo che sia il Consiglio ad adottare delle decisioni,
sono delle scelte di fondo e quindi queste scelte di fondo che
riguardano tutte le Comunità Montane, sia fatto dal Consiglio, si
assumano le forze politiche i Gruppi consiliari la loro
responsabilità a livello consiliare, facciamo, imparino, studino,
affrontino i problemi della Valle d'Aosta i Consiglieri regionali,
e quindi eleviamo il livello di dibattito consiliare, sarà il
prossimo Consiglio regionale a cominciare a lavorare un po' meglio,
ma diamo noi con delle norme legislative la possibilità che questo
venga fatto dal Consiglio.
Quindi non cerchiamo di demandare tutto l'esecutivo, facciamo
che il Consiglio si assuma le sue responsabilità di studio, di
elaborazione e di decisione.
In questo modo, col nostro emendamento, noi riteniamo che possa
essere una valida strada.
Montesano (P.S.D.I.)
- Nessun altro intervento? Allora
tenuto conto che il Consigliere Dolchi ha ritirato il secondo comma
e mantiene il primo comma modificato così come è stato letto, io
metto ai voti, io prego di fare attenzione perché va in votazione,
metto ai voti l'emendamento del Consigliere Dolchi riferito
esclusivamente al primo comma, chi approva alzi la mano, nove?
Guardate che io spiego le ragioni delle votazioni, voi siete
distratti e perciò bisogna rifare... (
voci
) ...Io rispiego
lo scopo della votazione, esiste un emendamento del Consigliere
Dolchi che voi avete fra l'altro nei vostri allegati, appunti io ho
aggiunto questo, Chantel tu non eri presente qui quando io ho
spiegato, quindi perciò non devi fare degli appunti.
Ritira il Consigliere Dolchi il secondo comma che è, lo devi
vedere sul tuo al legato, ritira il secondo comma, vuoi che te lo
legga perché non ce l'hai, ritira il secondo comma. Il primo comma
rimane così com'è, però con l'aggiunta letta dal Consigliere
Dolchi.
Io prego i funzionari di darmi la dizione completa di quello che
ha dettato Dolchi e siete tutti testimoni che l'ha dettato, io l'ho
fatto anche rallentare nella dettatura "previa istruzione da parte
della Giunta i piani di cui al comma precedente devono essere presi
in esame dal Consiglio regionale in concomitanza devono essere
presi in esame dal Consiglio regionale in concomitanza e non oltre
l'approvazione del bilancio preventivo per l'anno successivo al
fine della decisione sui finanziamenti".
Consigliere, guardi che siamo arrivati alla votazione...
Montesano (P.S.D.I.)
- ...se non si è d'accordo vota
contro.
Chantel
(P.S.I.)
- In concomitanza con il
bilancio.
Montesano (P.S.D.I.)
- Sì, in concomitanza con il
bilancio, io vi ho letto quello che è stato dettato, e allora si
passa alla votazione, chi vota a favore alzi la mano per
l'emendamento Dolchi.
Contro? Astenuti? Allora l'emendamento è approvato. Tutti, è
approvato all'unanimità, quindi prego i funzionari di controllare
anche il numero di voti.
L'articolo va approvato con questo emendamento quindi è
pacifico. Il Consiglio approva.
Articolo 20 - C'è un emendamento della Commissione
Agricoltura.
Ma per favore! Fate un po' di silenzio.
Assessore Lustrissy, io La prego.
Lustrissy (D.P.)
- Ma se non parlo!
Montesano (P.S.D.I.)
- Ma come non parla! Parla il
Consigliere Dayné, eh diamine!
Dayné
(U.V.)
- A questo articolo più che di
emendamento bisogna parlare di correzione, perché qui...
Montesano (P.S.D.I.)
- ...io abbandono l'aula se non si
mantiene un po' di disciplina, ma no, non possiamo andare avanti
così! Oppure che si rida, si rida sugli interventi del Presidente
del Consiglio!
Prego, Consigliere Dayné.
Dayné
(U.V.)
- A questo articolo la Commissione
Agricoltura più che di emendamento propone una correzione, perché
il paragrafo b) è detto "dalle popolazioni residenti nella Comunità
con reperimento anche lì dice dell'immigrazione" qui si voleva dire
"emigrazione" perché non è logico che sia "immigrazione", si voleva
dire "emigrazione", e quindi la Commissione proporrebbe un'altra
parola "l'indice di spopolamento" che risponde più alla realtà
effettiva.
Montesano (P.S.D.I.)
- D'accordo? Allora il Consiglio
approva.
Articolo 21 - Il Consiglio approva.
Articolo 22 - C'è un emendamento del Partito Comunista.
(Interruzione di voce) ...
Il Consiglio approva.
Articolo 24 - Il Consiglio approva.
Articolo 25 - Il Consiglio approva.
Articolo 27 - C'è un emendamento del Partito Comunista, prego il
Rag. Dolchi di illustrarlo.
Dayné
(U.V.)
- Pure la Commissione Agricoltura
all'articolo 27 c'è un emendamento proposto.
Montesano (P.S.D.I.)
- Sì al 27, allora prima Lei.
Dayné
(U.V.)
- Dunque al quinto rigo la
Commissione proporrebbe di aggiungere la parola "personale
incaricato e o comandato" non solo comandato, perché può essere
anche incaricato non solo comandato, che comanda è una cosa un po'
più rigida.
E inoltre aggiungere all'ultimo rigo dice "o da altri enti
locali nonché dalla consulenza del personale dell'Ufficio Regionale
di Programmazione e dell'Ufficio di Urbanistica" aggiungere la
seguente dizione "su richiesta del Direttivo della Comunità",
perché non che questo personale venga imposto, che sia la Comunità
a dover richiederlo il personale.
Dolchi (P.C.I.)
- Questo emendamento si illustra da sé,
noi prevediamo con questo emendamento che gli Enti Locali e gli
uffici non solo per la predisposizione del primo piano possano
comandare personale proprio, ma anche per i compiti normali
spettanti alle Comunità Montane o ad essi delegati, cioè un aiuto
permanente che i Comuni e gli uffici regionali possano dare alle
Comunità Montane.
Montesano (P.S.D.I.)
- Il Consiglio è d'accordo?
Allora l'articolo è approvato con l'emendamento proposto dal
Presidente della Commissione Agricoltura e quello del Partito
Comunista.
Articolo 28 - Non ci sono emendamenti? Sì? Sì il vecchio 27.
Dolchi (P.C.I.)
- Noi riteniamo che sia già un problema
quello dell'applicazione della legge nazionale delle funzioni di
Segretario Comunale che provoca una certa immissione di Segretari
comunali con lauree prese distanti dalla Valle d'Aosta, che non
dovrebbe essere ancora incoraggiato anche dalle funzioni che
possono essere svolte nella Comunità Montana. Ecco perché pensiamo
di ampliare a tutte le lauree, non solo a quelle in Giurisprudenza,
ma in Economia e Commercio, Scienze Politiche e altre equivalenti,
cioè per dare maggior spazio alla partecipazione di elementi
laureati valdostani all'esercizio dei funzionari delle Comunità
Montane, e inoltre ci sembra indispensabile che venga ribadito -
qualcuno potrà dire: ma è implicito - poi implicito bisogna
assumere un traduttore che traduca dall'italiano in francese perché
è talmente implicito che tutti debbono sapere il francese che poi
se non ci sono i traduttori che traducono in francese non si hanno
gli atti e i provvedimenti in francese - che sia precisato già
nella legge, previa prova di conoscenza della lingua francese.
Ci sembra che sia un emendamento che tiene conto di una realtà
valdostana, che se uno è laureato, praticamente poi è anche
laureato in Scienze Politiche o con altre lauree può svolgere
queste mansioni, e la prova di conoscenza della lingua francese è
una garanzia per lo meno un motivo di favore del quale non possiamo
sottacere l'importanza.
Montesano (P.S.D.I.)
- La Giunta accoglie l'emendamento?
Allora Presidente della Giunta.
Dujany (D.P.)
- Ma direi che la dizione dei requisiti
richiesti per l'esercizio delle funzioni di Segretario Comunale
corrisponde alla dizione esplicita dei titoli di studio previsto
nell'emendamento, perché possono partecipare al concorso di
Segretario comunale i laureati in Giurisprudenza, Economia e
Commercio, Scienze Politiche o altre lauree equipollenti.
Direi che converrebbe probabilmente accogliere l'ultima parte
dell'emendamento, quindi direi lasciare la dizione dell'articolo 28
quale proposto dalla Giunta, aggiungendo "previa prova di
conoscenza della lingua francese", perché il resto mi pare che sia
già implicito.
Montesano (P.S.D.I.)
- Allora l'articolo va votato, sono
tutti d'accordo su questo emendamento così modificato a sua volta
dal Presidente della Giunta? D'accordo.
Allora il Consiglio approva.
Articolo 29 - Il Consiglio approva.
Si passa alla votazione a scrutinio segreto.
Risultato della votazione: presenti 26; votanti 26; favorevoli
23; contrari 3. Il Consiglio approva.
La seduta viene chiusa e il Consiglio è convocato come si sa per
domani alle ore 9,30.
---
Si dà atto che la seduta termina alle ore 20,57.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK