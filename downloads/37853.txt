Consiglio Regionale della Valle d'Aosta - Oggetto del Consiglio n. 1515 del 20 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Bonifica, miglioramenti e riordino fondiario
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1515 del 20 ottobre 2015 - Resoconto
OGGETTO N. 1515/XIV - Interpellanza: "Problematiche connesse
ai finanziamenti erogati ai consorzi di miglioramento
fondiario".
Président
- La parole au Conseiller Nogara.
Nogara (UVP)
- Merci Président.
Per poter presentare quest'iniziativa, siamo stati impegnati per
diverso tempo, perché, per poter reperire la quasi totalità delle
delibere e dei provvedimenti dirigenziali, abbiamo preso gli anni
proprio di partenza di questi riordini: dal 1989 fino al 2012, e,
dopo aver sentito anche diversi presidenti di consorzio e anche
professionisti che hanno lavorato intorno a questi piani, abbiamo
calcolato - devo dire che man mano che spulciavo le varie delibere
rimanevo sempre più stupito - che la cifra approssimativa per i
lavori progettuali di riordino fondiario supera sicuramente i tre
milioni di euro e da questi bisogna aggiungere le parcelle
presentate e non liquidate. Qui volevo fare una parentesi: badate
bene che questi non sono trasferimenti a società partecipate, ma
sono cifre date a professionisti. Di queste cifre così elevate sono
anche un po' stupito e attendiamo la risposta dell'Assessore per
capire se i nostri calcoli sono giusti, anche perché, nonostante
questi impegni finanziari importanti, ci risulta che di pratico non
si è fatto ancora nulla. A questo punto i lavori fatti con questa
bella cifra - e mi riferisco ai lavori progettuali per riordini
fondiari - noi ci chiediamo a cosa sono serviti.
Inoltre, cercando anche tutte queste cifre, mi sono imbattuto
poi sui prezziari e ho scoperto una cosa: prima del 2008 i
prezziari erano...ecco, forse li posso definire una giungla, non
esisteva un tariffario e ogni studio applicava quello che voleva.
Ho poi diviso un po' i periodi: li ho divisi con il periodo dell'ex
Assessore Isabellon e poi con il periodo...secondo me, l'ultimo
prezziario del Presidente Rollandin...perché nell'ultimo prezziario
è stato dato giù un colpo d'accetta non indifferente. Volevo dirle
che noi siamo d'accordo su questo taglio che è stato dato, perché,
guardando tutto quello che abbiamo trovato nelle varie delibere e
nei vari PD, ci sono sembrate delle cifre assurde per quello che si
è fatto...anzi per quello che non si è fatto.
Allora, noi ci chiediamo però un'altra cosa: siamo sicuri
adesso, in questo momento, che lo stesso studio tecnico chiuda il
riordino? Perché lo stesso studio tecnico ha preso una cifra...io
dico con il prezziario Isabellon, ma non perché...per il
periodo...e adesso si trova ad avere un'altra cifra con il
prezziario Rollandin. Allora, vorremmo capire perché questi fanno
lo stesso lavoro e dicono: "ma scusate...", poi soprattutto sono
passati un sacco di anni, io qui ho preso in considerazione il
primo che ho trovato nel 1989 e siamo al 2012, questa è una domanda
che le faccio, Assessore. Nel caso che la ricomposizione fondiaria
non sarà ultimata, perché ci sono dei consorzi che non hanno...i
soldi che sono stati spesi e che non hanno portato a nulla verranno
chiesti? Verranno restituiti? Queste sono tutte le domande che mi
sono posto facendo questa consultazione di tutta questa
documentazione e le dico che io non mi aspettavo una cosa del
genere, perché la trovo una cosa veramente importante e, da un
certo punto di vista, grave.
Mi aspetto però da lei, Assessore, in questo momento delle
risposte precise per capire come si potrà proseguire, perché qui in
questi mesi, soprattutto per merito del gruppo di ALPE che ha
portato sempre in evidenza il problema appunto di questi riordini
fondiari, si è capito che tutti questi soldi spesi prima non sono
serviti a niente e non servono a niente e si devono mettere di
nuovo un sacco di soldi per poter chiudere i riordini. Grazie.
Presidente -
La parola all'Assessore Testolin.
Testolin (UV) -
Grazie Presidente.
Cercherò di dare delle risposte le più puntuali possibili a
quelle che sono le domande poste dal Consigliere Nogara.
Relativamente a "
a quanto ammontano le spese tecniche sostenute
dalla Regione Autonoma Valle d'Aosta sino ad ora esclusivamente per
la ricomposizione fondiaria catastale
", possiamo segnalare che
dal 1989, così come citato fino al 2011, le spese tecniche
sostenute dalla Regione per questo tipo di attività, chiaramente
convertite in euro, perché qualcuna era anche
ante
2000,
sono circa 3.158.000 euro.
Per quanto invece concerne il secondo quesito: "
quanti
consorzi di miglioramento fondiario hanno attivato studi
preliminari e quanti ad oggi non hanno presentato la domanda di
riattivazione in base alla legge regionale 20 del 2012
",
segnaliamo che i consorzi che hanno attivato gli studi preliminari
sono complessivamente 36 per 52 riordini, perché qualcuno aveva
presentato più di un riordino e fra essi i consorzi che ad oggi non
hanno presentato la domanda di riattivazione, ai sensi della legge
n. 20, sono 10 per 12 pratiche di riordino.
"
Quanti avvisi di parcella o fattura sono già stati
depositati presso l'Assessorato e non ancora pagati e il loro
importo complessivo, riguardanti incarichi a professionisti per
riordini fondiari e non solo, assegnati da consorzi di
miglioramento fondiario e quali sono gli intendimenti del Governo
regionale
": siamo a segnalare che gli avvisi di parcella
formalmente trasmessi all'Assessorato relativamente ai riordini
riattivati ai sensi dell'articolo 19 della legge regionale n. 20
del 2012 assommano attualmente a 16. Altri quattro avvisi di
parcella non sono invece riconducibili ad attività tecniche
relative ai riordini fondiari, tenendo conto anche di questi
ultimi, il totale richiesto è di circa...654.700 euro.
Per quanto riguarda gli avvisi relativi ai riordini, occorre
ricordare che, con l'approvazione della nuova legge in materia di
riordini fondiari, la n. 20 del 2012 appunto, viene stabilito nelle
disposizioni transitorie di cui all'articolo 19 che l'importo delle
prestazioni professionali riconosciute come ammissibili al
contributo debba essere determinato in applicazione di un
tariffario - quello che è già stato citato, così definito
"tariffario Rollandin", che ha ridotto notevolmente quelli che
erano gli importi previsti per questo tipo di attività -, da
approvare con deliberazione della Giunta regionale, che prevede il
rimborso dei costi riferiti alle sole attività documentabili nel
rispetto del principio di economicità e sulla base di criteri
oggettivi riferiti in particolare alla superficie, al numero di
particelle del comprensorio e al numero di proprietari coinvolti e
che trova applicazione anche alle prestazioni eventualmente già
svolte purché funzionali alla conclusione del riordino fondiario e
ferma restando la ripetibilità delle somme erogate.
Con questo provvedimento dunque si sono stabiliti dei criteri
chiari ed efficaci per il calcolo di quella che era la quota da
attribuire da lì in avanti alle varie fasi di riordino ancora da
effettuare. La DGR attuativa è la n. 715 dell'aprile 2013, che
all'articolo 23 prevede che il tariffario ivi definito per la
determinazione delle spese tecniche, cioè delle attività
progettuali relative ai riordini, si applichi a tutte le
liquidazioni ancora da effettuare, quindi anche alle prestazioni
relative ai succitati avvisi di parcella. Il combinato disposto
della legge e della delibera di Giunta regionale applicativa
pertanto fa sì che gli importi richiesti negli avvisi di parcella
non possano essere riconosciuti in quanto tali, ma che vadano
ricalcolati alla luce del nuovo tariffario e sempre che, ai sensi
della medesima normativa, ne sia stata preventivamente riconosciuta
la funzionalità rispetto alla conclusione del riordino stesso...nei
casi in esame va detto che tale funzionalità è stata a vario titolo
riconosciuta per le prestazioni relative agli avvisi in
questione...potranno essere oggetto di rimborso in favore dei
consorzi di miglioramento fondiario compatibilmente con le risorse
finanziarie disponibili, anche se, come detto, non per gli importi
esposti nelle relative fatture, ma per quelli derivanti
dall'applicazione del nuovo tariffario.
Per quanto riguarda gli altri quattro avvisi di parcella non
riconducibili, come già anticipato, ad attività tecniche relative
ai riordini fondiari, sottolineiamo che essi sono riferiti ad opere
di miglioramento fondiario il cui finanziamento è disciplinato
dalla legge regionale n. 32, quindi da una normativa diversa...non
è ancora stato approvato. Occorre al riguardo precisare che, ai
sensi dell'articolo 70 della stessa legge n. 32, le iniziative
finanziabili, fatta eccezione soltanto per gli interventi
d'urgenza, non possono essere avviate ai fini del riconoscimento
del finanziamento stesso prima dell'adozione del relativo
provvedimento di concessione, con connesso impegno di spesa. Nei
casi in questione le parcelle sono invece relative a spese di
progettazione, di interventi mai ammessi a finanziamento e per i
quali non vi è alcun impegno di spesa. È da escludersi pertanto che
possa procedersi alla liquidazione delle spese esposte nei relativi
avvisi di fattura.
Ciò precisato, si rammenta che l'articolo 19 della legge
regionale n. 20 del 2012 ed i relativi criteri applicativi della
citata delibera della Giunta regionale prevedono che dei riordini
riattivati venga predisposta una graduatoria delle pratiche
finanziabili da sottoporre all'approvazione della Giunta.
Attualmente le risorse economiche utilizzabili per il finanziamento
delle pratiche di cui sopra sono definite e previste dall'articolo
26 della legge finanziaria regionale per il triennio 2015-2017: la
n. 13 del dicembre scorso, così come già evidenziato nella scorsa
risposta all'interpellanza dell'ultimo Consiglio regionale. Sulla
base di tale graduatoria approvata dalla Giunta, il dirigente della
struttura competente a sua volta impegnerà con propri provvedimenti
la spesa ammissibile a contributo per ogni singolo riordino da
finanziare.
Presidente -
La parola al Consigliere Nogara.
Nogara (UVP)
- Merci Président.
Assessore, mi ha spiegato benissimo come funziona il tariffario,
ho capito, l'avevo capito anche leggendomi le varie delibere. Una
cosa che ho capito anche bene è che alla fine la cifra precisa è di
circa 3.800.000 euro, che sono stati spesi...beh, io metto anche i
soldi...quelli delle fatture che hanno presentato e che dovrebbero
essere accolte, perché lei mi ha detto che 16 sono state
presentate...sono quei quattro che probabilmente non prendono
niente, vorrei capire anche poi come va a finire, perché, quando
abbiamo avuto anche dei contatti con i presidenti dei consorzi...e
penso che lei lo sappia benissimo, come lo sapete benissimo voi
della Giunta, sono tutti preoccupatissimi perché ci sono stati dei
lavori dove c'è stato il progetto esecutivo e poi, arrivati lì,
sono mancati di colpo i soldi e si è detto: "il lavoro non si fa",
però a questo punto i progettisti vanno dal presidente del
consorzio a chiedere i soldi per il progetto. Questa è un'altra
cosa, però succede anche questo. Allora poi vedremo come andranno a
finire anche tutte queste cose, non è poi neanche giusto magari poi
rispondere ai presidenti del consorzio, e non so se sia vero che
gli abbiate risposto in questo modo, ma che siano poi i consorzisti
con i vari ruoli a dover poi pagare queste cose...perché, come
sapete benissimo, i lavori dei consorzi sono sempre stati gestiti
dall'Amministrazione regionale e mollare in questo modo adesso i
presidenti dei consorzi non è poi così giusto e così regolare.
Io mi aspettavo...io mi sono riletto il suo intervento, la
risposta che aveva fatto all'interpellanza che aveva fatto il
Consigliere Chatrian. Lei aveva detto che nella prima Giunta
sarebbe stata approvata la graduatoria, appunto di questi lavori,
mi aspettavo di trovarla già in questa Giunta. Io mi sono permesso,
glielo dico, di fare un "116" anche proprio per capire come viene
costruita questa graduatoria per i consorzi.
Vorrei però chiudere qui questa discussione dicendo che, secondo
noi, le cifre che sono state spese e che si dovranno spendere
ancora per chiudere questi riordini sono cifre troppo importanti,
secondo me, per arrivare a nulla, perché, adesso come adesso, noi,
sotto l'aspetto dei riordini fondiari, abbiamo zero.
L'ultima domanda che le avevo fatto: "
quali sono gli
intendimenti del Governo regionale
" era proprio riferita a
questo, che cosa si pensa...cioè non ho neanche io la
risposta...non lo so, però io questo lavoro qua, quando ho
incominciato a tirarmelo giù diverso tempo fa, quando vedevo le
cifre e poi capivo che erano per il CIP o per fare la delimitazione
del prato e tutto...e poi noi in questo momento non abbiamo niente
e abbiamo speso quasi 4 milioni di euro...ecco, mi sembra una cosa
un po' esagerata. Comunque, volevo terminare con questo: come le ho
detto prima, non vorrei che l'Amministrazione regionale, che ha
sempre gestito tutti i lavori dei consorzi di miglioramento
fondiario, non lasciasse adesso a bagno i presidenti attuali perché
si trovano a dover affrontare con i professionisti che hanno fatto
le varie parcelle, i vari progetti e tutto una situazione veramente
difficile. Grazie.
Presidente -
Grazie collega. Punto 32 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK