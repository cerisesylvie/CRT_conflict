Consiglio Regionale della Valle d'Aosta - Oggetto del Consiglio n. 651 del 4 maggio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
Disciplina, attività, professioni
Precedente
Successivo
Resoconto integrale del dibattito dell'aula
Oggetto del Consiglio n. 651 del 4 maggio 1994 - Resoconto
OGGETTO N. 651/X - Situazione di disagio degli uffici del
registro esercenti il commercio. (Interpellanza)
Interpellanza - Richiamata l'interpellanza prot. 14/93 del 22
settembre 1993 inerente la situazione di disagio venutasi a creare
presso gli uf­fici del REC (Registro Esercenti il Commercio) per la
carenza di personale;
Ricordati gli impegni presi in aula consiliare dall'Assessore
all'Industria, commercio e artigianato per verificare la possibile
soluzione del problema;
Venuti a conoscenza che non solo non si è provveduto ad
am­pliare l'organico ma che il Capo Servizio di tale ufficio è
stato provvisoriamente trasferito presso l'Assessorato ai
Trasporti;
i sottoscritti consiglieri regionali
Interpellano
l'Assessore competente per conoscere i motivi di tali
inadem­pienze.
F.to: Collé ? Marguerettaz e Marco Viérin.
Presidente -
Ha chiesto la parola il Consigliere
Collé.
Collé (PpVA) -
Nel mese di settembre avevo
presentato un'interpellanza in cui evidenziavo la situazione che si
era venuta a creare presso gli uffici del REC dell'Industria e
commercio, dove sicuramente, come aveva detto all'epoca
l'assessore, i tempi venivano rispet­tati, ma dove comunque sia il
personale, sia gli utenti avevano evidenziato una situazione non
soddisfacente.
L'assessore in quella occasione mi aveva detto che ci sarebbe
stato il dislocamento nella nuova sede che avrebbe sicuramente
migliorato questa situazione, ma che avrebbe verificato se c'era la
possibilità di aumentare il personale anche in modo precario. Lo
stesso assessore in via informale, non in questa aula, mi aveva
quasi garantito che una persona sarebbe stata messa a disposizione
per vedere se il servizio poteva migliorare.
Il 27 ottobre l'assessore Ferrero in quest'aula dichiarava che
l'apertura della struttura era prevista per metà dicembre; sia­mo a
maggio e l'apertura della nuova sede non si è ancora
verificata.
Per quanto riguarda il personale la situazione è rimasta la
stessa, addirittura si è complicata perché il caposervizio è stato
trasferito all'assessorato ai trasporti, anche se è vero che è
stato sostituito provvisoriamente da un'altra persona che
ar­rivando lì a digiuno di esperienza per quanto riguardava questo
ufficio, sicuramente non era all'altezza della situazione di un
caposervizio che era lì da diverso tempo e che conosceva tutta la
situazione.
Pertanto volevo chiedere all'assessore come mai non si è
pre­murato di vedere se c'era la possibilità di migliorare questa
si­tuazione e se intende fare qualcosa da oggi in avanti.
Presidente -
Ha chiesto la parola l'Assessore
all'Industria, Commercio e Ar­tigianato Mafrica.
Mafrica (GV-PDS-SV) -
I tempi necessari per
espletare le pratiche non è che abbiano andamenti costanti,
dipendono anche da successivi provvedi­menti legislativi nazionali
o a volte da situazioni contingenti.
Ribadisco che di norma si è sempre rispettato il termine di 60
giorni; che per un certo periodo c'è stato un rallentamento do­vuto
alle modalità di consegna della certificazione antimafia per
contrasti su queste modalità con la questura di Aosta, con­trasti
che poi sono stati chiariti; che attualmente l'espleta­mento del
procedimento amministrativo avviene entro il termi­ne di 38-40
giorni.
Per ciò che riguarda il trasferimento nel nuovo edificio, è
per­venuta l'agibilità dell'edificio stesso soltanto da qualche
setti­mana e rimane un problema di collegamento telefonico, che ci
auguriamo di risolvere in fretta.
In quanto alla organizzazione del servizio, per necessità
dell'amministrazione il vice-dirigente Bonino ha per un certo
periodo avuto la reggenza del servizio trasporti, ed essendo stato
espletato il concorso tornerà a reggere il servizio Albi e
Registri.
Per quanto riguarda invece il numero delle persone, avendo
ri­badito che siamo tornati in questi tempi che in confronto con
altre strutture vengono ritenuti insoddisfacenti dei 38-40 gior­ni,
e che dovrebbe esserci una ulteriore accelerazione nel futuro se
andranno in vigore le norme previste per semplificare il
pro­cedimento amministrativo, varate dal governo Ciampi e dal
ministro Cassese, norme che prevedono la non necessità della
commissione di iscrizione al REC e il semplice passaggio delle
pratiche dall'ufficio al visto dell'assessore (quindi verrebbe
eliminato il passaggio della commissione).
Premesso questo, con il ritorno del vicedirigente Bonino
verificheremo se, come sostiene Collé, occorre ancora una persona,
o se è una questione di organizzazione del lavoro perché esistono
su questo due scuole di pensiero all'interno del servizio.
Presidente -
Ha chiesto la parola il Consigliere
Collé.
Collé (PpVA) -
Vengo a conoscenza di cose nuove,
mi dispiace sicuramente che in questo periodo non sia già stata
fatta questa prova che l'as­sessore rimanda ad un secondo tempo
(perlomeno se lo riterrà opportuno). Tuttavia prendo atto di questa
nuova situazione che verrebbe a portare meno lavoro all'interno di
questo ufficio. Pertanto aspettiamo gli esiti di questa nuova
organizzazione e poi, se del caso, torneremo su questo
argomento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK