Consiglio Regionale della Valle d'Aosta - Oggetto del Consiglio n. 2690 del 21 novembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2690 del 21 novembre 2012 - Resoconto
OGGETTO N. 2690/XIII - Interrogazione a risposta immediata:
"Adozione di misure di sicurezza per l'effettuazione dei lavori di
abbassamento dello sbarramento della diga del Beauregard in comune
di Valgrisenche".
Interrogazione a risposta immediata
Preso atto che a partire dal 22 novembre 2012 cominceranno le
prime esplosioni a carica ridotta per testare strategie operative e
materiali sulla diga di Beauregard a Valgrisenche al fine di
abbassare di 52 metri l'altezza del muro di sbarramento e che nei
giorni a seguire ci saranno esplosioni sempre più potenti;
i sottoscritti Consiglieri regionali
Interrogano
la Giunta regionale per sapere se tutte le misure di
sicurezza messe in atto siano tali da garantire che non vi possano
essere conseguenze negative sulla popolazione, sulla struttura
medesima della diga e sull'ambiente circostante non solo
nell'immediato ma anche nel medio periodo.
F.to: Donzel - Carmela Fontana
Président -
La parole au Conseiller Donzel.
Donzel (PD)
- Grazie Presidente.
La questione che abbiamo cercato di porre è una questione che è
stata trattata anche dai quotidiani e riguarda un intervento molto
pesante che viene fatto sulla diga di Beauregard a Valgrisenche. Al
di là delle questioni che hanno portato a fare questa scelta,
sicuramente il fatto che si utilizzino dei materiali esplosivi...e
coloro che li utilizzano segnalano che è un'attività che richiede
molta attenzione...ci è sembrato importante in questa sede
presentare una richiesta che chiarisca che sull'utilizzo di tale
materiale esplosivo sono stati fatti tutti gli studi per evitare
non solo il problema nell'immediato, cioè l'annuncio - e quindi
tutti sono informati nel momento dell'esplosione -, ma che studi
accurati sono fatti sulle ricadute di questa operazione. Questo
perché così come l'ingegnere che ha garantito che tutto avrebbe
funzionato nel momento in cui è stata costruita quella diga, non
capiti che l'ingegnere che tutto garantisce che funzionerà nel
momento in cui l'abbasseremo di altezza...che abbia fatto
correttamente le valutazioni e che nessun danno sia arrecato alla
popolazione in primis, ai beni e all'ambiente anche nel medio
periodo successivo rispetto a questo tipo di intervento molto
impattante.
Président
- La parole au Président de la Région,
Rollandin.
Rollandin (UV)
- Merci Présidente.
Pour ce qui est de la question posée par le collègue
,
relativamente ai previsti lavori di ristrutturazione della diga
Beauregard, va premesso che questa attività sarà realizzata da CVA
e sono monitorate le varie attività da un tavolo tecnico regionale,
di cui fanno parte, oltre alla predetta società, la Protezione
civile regionale, il Dipartimento difesa del suolo e risorse
idriche, integrato a seconda delle esigenze da rappresentanti di
strutture regionali e altri enti. Le attività inizieranno il 22
novembre e sono finalizzate a testare i metodi e a calibrare i
modelli di intervento previsti, soprattutto gli effetti sul
territorio e sull'ambiente. Si procederà quindi ad affrettare nei
giorni successivi le esplosioni di potenza via via crescente, fino
a quella già prevista per le demolizioni, che inizieranno la
primavera prossima. Trattandosi di prove sperimentali, CVA opererà
con la massima cautela in collaborazione con il Sindaco e adottando
le misure di sicurezza previste.
Nell'incontro del tavolo tecnico svoltosi nella mattinata del 19
di questo mese sono stati individuati i temi di sicurezza
ambientale ai quali la sperimentazione dovrà porre maggiore
attenzione e verificare le misure di mitigazione previste. I
risultati saranno esaminati dal gruppo di lavoro, il progetto
pertanto è attentamente seguito e controllato in tutte le misure
necessarie e che saranno poste in atto per garantire che non ci
siano conseguenze di alcun tipo sulla popolazione, sulla struttura,
sulla diga e sull'ambiente circostante. Ci sono quindi tutte le
attenzioni necessarie rispetto a progetti che sono stati non solo
visti, ma riesaminati ai vari livelli di sicurezza. Grazie.
Président -
La parole au Conseiller Donzel.
Donzel (PD)
- La ringrazio Presidente e colgo l'occasione
alla luce del fatto che ci saranno queste prove sperimentali con
dei risultati...se poi lei avrà la cortesia di rendere pubblici i
dati di questi rilievi sperimentali, che potranno anche rassicurare
tutti noi...grazie da questo punto di vista.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK