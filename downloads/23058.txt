Consiglio Regionale della Valle d'Aosta - Oggetto del Consiglio n. 208 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 208 del 25 novembre 1983 - Resoconto
OGGETTO N. 208/VIII - DISEGNO DI LEGGE CONCERNENTE:
RIFINANZIAMENTO PER L'ANNO 1983, DELLE LEGGI REGIONALI 16 GIUGNO
1978, NUMERI 24 e 25, CONCERNENTI L'ADESIONE DELIA REGIONE AI
CONSORZI GARANZIA FIDI FRA GLI INDUSTRIALI E FRA I COMMERCIANTI
DELLA VALLE D'AOSTA".
PRESIDENTE
: Ha chiesto di parlare l'Assessore Pollicini,
ne ha facoltà.
POLLICINI (Féd. DP-UVP
): Il problema è d'intervenire,
come abbiamo già fatto con la legge precedente, per coprire le
richieste presentate sia da parte della Confidi Industriali
che della Confidi Commercianti.
Possiamo dire della validità di questi strumenti poichè gli
industriali nel corso dell'anno hanno avuto un affidamento globale
di 19 miliardi e mezzo, di cui ca. 14 miliardi utilizzati, quindi
un utilizzo pari a circa il 72% della cifra affidabile.
L'abbattimento è di sei punti rispetto al "prime rate", cioè 19,75
di cui 2 punti vengono accantonati come fondo rischi, visto che il
settore di rischi ne presenta.
Per poter coprire la necessità fino al 31 dicembre, tenuto conto
di questo 72% di utilizzo - e quindi i sei punti divengono 4 punti
e 32 - occorre una cifra globale di 842 milioni; da qui la
necessità di un'ulteriore integrazione di 250 milioni. Aderenti
alla Confidi sono 160 ditte, di cui 100 iscritte alla Associazione
Valdostana Industriali.
Il secondo settore riguarda invece la Confidi Commercianti, che
ha avuto un affidamento di ca. 10 miliardi con un utilizzo minore,
pari a ca. il 40%, per cui l'utilizzo complessivo dei punti - anche
qui i punti di abbattimento sono sei - è pari a 2 punti e 64
pertanto per coprire le esigenze del settore commerciale occorrono
ancora 100 milioni rispetto ai 258 necessari.
PRESIDENTE
: Passiamo all'esame dell'articolato. Do
lettura dell'art. 1:
ART. 1
La Giunta regionale è autorizzata a concedere, per l'anno
1983, contributi per l'abbattimento del tasso di interesse fissato
fra gli Istituti di Credito ed i Consorzi sotto elencati, fino ad
un ammontare complessivo di spesa di Lire 350 milioni, così
ripartito:
1.
£ 250 milioni al Consorzio garanzia fidi fra gli
industriali della Valle d'Aosta, di cui
alla
L.R.
16
giugno 1978, n. 24;
2.
£ 100 milioni al Consorzio garanzia fidi fra i
commercianti della Valle d'Aosta, di cui alla L.R. 16.6.1978,
n.
25.
PRESIDENTE
: Metto in approvazione l'articolo 1 testè
letto:
ESITO DELLA VOTAZIONE
Presenti, votanti e favorevoli 28
Il Consiglio approva all'unanimità
PRESIDENTE
: Do lettura dell'art. 2:
ART. 2
L'onere di £ 350 milioni a carico della Regione per
l'applicazione della presente legge graverà sui capitoli 35750 e
36900 della parte spesa del bilancio di previsione della Regione
per l'anno finanziario 1983.
Alla copertura dell'onere di cui al comma precedente si
provvede mediante riduzione di pari importo del cap. 50050 della
parte spese del bilancio stesso "Fondo globale per finanziamento di
spese per l'adempimento di funzioni normali (spese di investimento)
- settore II - sviluppo economico.
Sul cap. 50050 resta utilizzabile la minore somma di £ 900
milioni per il rifinanziamento fondo di rotazione per il
commercio.
PRESIDENTE
: Metto in approvazione l'articolo 2:
ESITO DELLA VOTAZIONE
Presenti, votanti e favorevoli 28
Il Consiglio approva all'unanimità
PRESIDENTE
: Do lettura dell'art. 3:
ART. 3
Al bilancio di previsione della Regione per l'anno
finanziario 1983 sono apportate le seguenti variazioni:
PARTE SPESA
- Variazione in diminuzione:
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
£ 350.000.000
- Variazioni in aumento:
Cap. 35750 - Contributo al Consorzio garanzia fidi fra gli
industriali della Valle d'Aosta
L.R. 16.6.1978, n. 24
£ 250.000.000
Cap. 36900 - Contributo al Consorzio garanzia fidi fra i
commercianti della Valle d'Aosta
L.R. 16.6.1978, n.
25
£ 100.000.000
Totale in aumento £ 350.000.000
PRESIDENTE
: Metto in approvazione l'arti colo 3 testè
letto:
ESITO DELLA VOTAZIONE
Presenti, votanti e favorevoli 28
Il Consiglio approva all'unanimità
PRESIDENTE
: Do lettura dell'articolo 4:
ART. 4
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 4 testè
letto:
ESITO DELLA VOTAZIONE
Presenti 28
Votanti 28
Maggioranza 18
Favorevoli 28
Il Consiglio approva all'unanimità
PRESIDENTE
: Metto in approvazione la legge nel suo
complesso per votazione segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti 28
Votanti 28
Favorevoli 24
Contrari 4
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK