Consiglio Regionale della Valle d'Aosta - Oggetto del Consiglio n. 731 del 2 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 731 del 2 giugno 1994 - Resoconto
OGGETTO N. 731/X - Istituzione della gestione straordinaria
regionale per l'esercizio della Casa da Gioco di Saint-Vincent, in
attuazione della legge regionale 21 dicembre 1993, n. 88.
Deliberazione - Il Consiglio
Ricordato che la società FINOPER ha proposto ricorso al TAR per
la Valle d'Aosta tendente ad ottenere l'annullamento della
deliberazione del Consiglio regionale n. 247/X, in data 4 novembre
1993, con cui essa è stata esclusa dalla procedura per
l'affidamento della concessione di gestione del Casinò di
Saint-Vincent a trattativa privata ed è stata ammessa la sola
società SITAV, nonché ogni atto presupposto, connesso e
consequenziale, ivi compresa la relazione della Commissione tecnica
in data 30 gennaio 1993;
Vista la sentenza del TAR della Valle d'Aosta n. 65, in data 23
marzo 1994, la quale accoglie il ricorso della società FINOPER e
per l'effetto annulla i due provvedimenti impugnati;
Accertato che non sussistono, allo stato attuale, i presupposti
giuridici per perfezionare il contratto di concessione per la
gestione della Casa da Gioco;
Atteso, altresì, che alla data del 30 giugno 1994 scadrà la
proroga della concessione di cui al contratto Rep. n. 11367 del 21
gennaio 1994;
Accertato, pertanto, che sussistono i presupposti previsti
dall'articolo 1 della legge regionale 88/1993, il quale prevede
che: "Il Consiglio regionale può istituire con propria
deliberazione, la gestione straordinaria regionale per l'esercizio
transitorio della Casa da Gioco di Saint-Vincent in caso di
rinuncia, revoca, decadenza o scadenza della concessione....";
Ritenuto, pertanto, di ricorrere all'istituzione della gestione
straordinaria per l'esercizio della Casa da gioco di Saint-Vincent,
con decorrenza dal 1° luglio 1994;
Visti i pareri favorevoli rilasciati dal Capo di Gabinetto e dal
Dirigente del Servizio Affari Generali e Legali della Presidenza
della Giunta, ai sensi del combinato disposto dell'articolo 72
della Legge regionale n. 3/1956 e successive modificazioni, e
dell'articolo 21 della Legge regionale n. 18/1980 e successive
modificazioni, in ordine alla legittimità della presente
deliberazione;
Richiamata la legge regionale 21 dicembre 1993, n. 88;
Visto il parere della IV commissione consiliare permanente;
Delibera
1) di istituire, ai sensi dell'articolo 1 della legge regionale
21 dicembre 1993, n. 88, la gestione straordinaria per l'esercizio
della Casa da gioco di Saint-Vincent, a far data dal 1° luglio
1994, limitatamente al periodo necessario per un nuovo affidamento
della concessione della gestione della Casa da gioco stessa;
2) di stabilire che la gestione straordinaria regionale opererà
utilizzando le risorse messe a disposizione dalla Regione, nonché,
sentito il parere dell'Amministrazione regionale, quelle
eventualmente acquisibili, perché ritenute necessarie a garantire
ed incrementare i proventi della Casa da gioco di Saint-Vincent. In
particolare la gestione straordinaria dovrà provvedere, tra
l'altro, a:
a) prendere in consegna gli immobili di proprietà regionale,
nonché gli arredamenti e il materiale da gioco che saranno rilevati
dalla regione ai sensi dell'articolo 20 della convenzione
vigente;
b) operare al fine di dare attuazione all'articolo 7 della legge
regionale 21 dicembre 1993, n. 88;
c) gestire la Casa da gioco coordinandone le risorse al fine di
assicurare il maggior introito possibile;
d) stipulare convenzioni in ordine alla disponibilità di beni
immobili, mobili, immobilizzazioni materiali ed immateriali e in
ordine allo svolgimento dei processi aziendali, qualora vengano
ritenuti funzionalmente connessi all'esercizio della Casa da
gioco;
5) di dare atto che la presente deliberazione non è soggetta al
controllo della commissione di coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479, e di darne esecuzione.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Le tribunal administratif
régional de la Vallée d'Aoste a publié, déposé et notifié la
sentence en raison de laquelle le recours qui avait été présenté
par la société Finoper a été accepté; de ce fait le même tribunal
administratif a annulé la délibération du conseil régional du 4
novembre 1993 et, en même temps, le rapport de la commission
spéciale qui avait examiné la documentation présentée par les
sociétés Sitav et Finoper, et de par ce fait a annulé une partie de
la procédure qui avait été suivie pour le renouvellement de la
gestion de la maison de jeu de Saint-Vincent.
Comme nous avons eu occasion de le déclarer au sein de cette
assemblée au cours de débats différents sur ce problème, débats sur
la base d'initiatives qui ont été présentées par les différentes
forces politiques, le dépôt de cette sentence représente l'acte
officiel qui nous permet de reprendre cette procédure sur la base
des volontés politiques qui ont été exprimées à cet égard.
Notamment, en tant que volonté politique je veux me référer aux
déclarations que j'ai présentées au conseil au mois d'avril
dernier, où l'on réaffirme la nécessité de définir le problème de
la gestion de la maison de jeu de Saint-Vincent, sans une nouvelle
prorogation de la convention actuelle. Volonté politique qui a été
ensuite confirmée par les forces de la majorité début mai par un
communiqué de presse qui réaffirme cette même volonté.
Je crois qu'il est important de souligner ces deux aspects,
d'une part la sentence du tribunal administratif, d'autre part la
volonté politique de ne pas accorder de prorogation ultérieure pour
ce qui est de l'actuelle concession de la maison de jeu de
Saint-Vincent, pour insérer la procédure que le gouvernement a
suivie et qui a comme résultat, l'un des résultats, la présentation
aujourd'hui au conseil de ces deux délibérations, l'une portant
institution de la gestion extraordinaire, l'autre portant
nomination du commissaire.
Notre volonté est de définir dans les conditions les meilleures
et dans les brefs délais plus possibles le renouvellement de la
gestion de la maison de jeu de Saint-Vincent, en affirmant qu'il
n'y a pas une volonté de gérer directement en tant que Région la
maison de jeu de Saint-Vincent, à l'exception d'une période
transitoire qui doit permettre ce renouvellement.
Nous sommes en train de suivre parallèlement deux voies: l'une
qui consiste à achever la procédure en cours, une procédure qui a
débuté en 1991 et qui est encore en cours en raison des différentes
vicissitudes surtout d'ordre judiciaire, qui ont caractérisé cette
période. Suite à cette dernière sentence les actes qui sont encore
en vigueur sont représentés par les délibérations approuvées par le
conseil au mois de juillet 1993; pour compléter donc cette
procédure nous devons repartir de ces délibérations de façon à
permettre à cette assemblée, sur la base d'une proposition qui sera
faite par la commission spéciale, de compléter la procédure et de
prendre une décision à cet effet.
La commission spéciale a été convoquée vendredi dernier avec,
comme point à l'ordre du jour, la prise d'acte de la sentence du
tribunal administratif. Nous avons adressé avec la convocation, à
tous les membres de cette même commission un double de la sentence.
La réunion n'a pas eu lieu formellement du fait que les membres
experts, notamment, nous ont communiqué qu'ayant reçu la sentence,
ils voulaient l'analyser et qu'ils communiqueraient par écrit à
l'administration régionale leurs intentions et propositions à ce
sujet, car - la procédure étant en cours - nous devons repartir de
cette proposition pour pouvoir formuler au conseil une proposition
sur les sociétés qui avaient présenté leur candidature pour le
renouvellement de cette gestion de la maison de jeu de
Saint-Vincent.
Je crois donc que l'envoi de ce courrier sera fait au cours des
jours prochains et de ce point de vue, d'abord en commission et
ensuite au conseil il y aura une proposition, il y aura des
décisions qui seront prises pour continuer cette procédure.
Par ailleurs, lors des rencontres avec le concessionnaire actuel
de la maison de jeu de Saint-Vincent on nous a communiqué
l'intention de la part de la Sitav de recourir au Conseil d'Etat
contre les décisions adoptées par le tribunal administratif,
décisions qui nous amènent aujourd'hui à faire une évaluation sur
le temps nécessaire pour compléter cette procédure. Partant, compte
tenu du fait que nous ne voulons pas proroger ultérieurement la
convention actuelle, force nous est de mettre en application
parallèlement la loi régionale du mois de décembre dernier, portant
institution de la gestion extraordinaire de la maison de jeu de
Saint-Vincent.
C'est une possibilité que nous pouvons aujourd'hui présenter au
conseil, c'est une décision que nous pouvons aujourd'hui prendre
sur la base de cette loi, qui a été votée au mois de décembre
dernier et qui est entrée en vigueur le 28 décembre 1993. Par
rapport à d'autres situations de prorogation ou d'échéance de la
convention ou des prorogations qui avaient été accordées, nous
disposons cette fois des éléments nécessaires de la loi, d'un
instrument juridique qui nous permet donc de reprendre la maîtrise
de ce problème et d'assurer, dans l'attente de définir la procédure
et de renouveler la concession de cette maison de jeu, une
continuité dans le fonctionnement de cette maison de jeux, tout en
réaffirmant notre primauté quant à son fonctionnement et, pourtant,
quant à son exercice.
Les délibérations qui sont soumises à votre attention appliquent
donc à cette loi n° 88 du 21 dicembre 1993; la première porte sur
cette proposition d'institution de la gestion extraordinaire de la
maison de jeu de Saint-Vincent, en définissant quelles sont les
modalités et les possibilités d'action de cette même gestion
extraordinaire. La proposition qui est formulée prend en
considération toutes les remarques, toutes les suggestions qui ont
été exprimées à cet égard et au cours de la discussion au mois de
décembre dernier sur la présentation de cette même loi et également
au cours de l'examen du problème de la maison de jeu au sein de la
IVe commission, de façon à assurer une continuité dans le
fonctionnement et dans l'exercice de la maison de jeu et,
également, le maintien des emplois des trois sociétés Sitav, Siser
et Saav, des emplois qui permettent aujourd'hui à la maison de jeu
de fonctionner.
Avec l'institution de la gestion extraordinaire nous allons
également proposer au conseil la nomination du commissaire
extraordinaire. C'est un acte également nécessaire, vu les délais:
la prorogation expire le 30 de juin, la gestion extraordinaire
prend effet à compter du premier juillet; il est donc nécessaire,
au cours du mois de juin, de définir tous les problèmes et de
concerter avec le commissaire toutes les modalités de passage entre
une gestion et l'autre. A cet égard il y aura une proposition de la
majorité pour la nomination du commissaire, j'ai fait distribuer le
curriculum vitae complet du candidat, et sur ce thème je crois que
nous aurons la possibilité ensuite d'illustrer les conditions du
candidat que nous proposons pour ces fonctions.
Pour terminer je voulais informer le conseil qu'en attendant le
dépôt de la sentence du tribunal, nous avons examiné les conditions
qui doivent permettre le passage à la gestion extraordinaire. Je
vais donc informer le conseil de toutes les décisions qui ont déjà
été prises et qui vont dans ce sens.
A part les différentes réunions avec les responsables de la
société Sitav et avec les organisations syndicales, nous avons
également relaté ces mesures à la IVe commission, pour qu'il y ait
une information la plus ample possible non seulement sur les
décisions prises, mais également sur les problèmes qui découlent de
l'institution de la gestion extraordinaire. A cet égard je veux
donc rappeler que nous avons toujours informé la société des
volontés exprimées par la majorité et par le gouvernement. Nous
l'avons fait début mai, nous avons continué à le faire par un
courrier officiel dans nous avons non seulement informé la société
de notre volonté et des décisions prises mais nous l'avons
également sollicitée à concerter avec le gouvernement des réunions
et à constituer des groupes de travail mixtes pour examiner les
différents problèmes.
Nous avons ensuite mis en application l'article 20 de la
convention actuelle, ainsi que l'article 21; là également par un
courrier officiel, sur la base d'une délibération adoptée par le
gouvernement le 13 mai, nous avons informé le président de Sitav et
de Siser de la volonté de la région "
di avvalersi della facoltà
di rilevare l'arredamento e i materiali da gioco del Casinò di
Saint-Vincent, così come specificatamente previsto dall'articolo 20
della convenzione-contratto del 16 febbraio '78 e dall'articolo 16
della convenzione-contratto del 4 agosto '81
". De même, pour ce
qui est toujours de l'article 20 mais aussi de l'article 21 de la
convention actuelle, nous avons communiqué à Sitav, faisant suite à
cette lettre dont je vous ai donné lecture que
"per dare
concreta attuazione a quanto previsto dall'articolo 20, si invita
la spettabile società a voler segnalare ai sensi dell'articolo 19
della convenzione il perito di parte per la predisposizione della
perizia di stima dell'arredamento della casa da gioco, materiale da
gioco compreso, nonché a segnalare una rosa di nominativi fra cui
scegliere di comune accordo il terzo perito. Sarò altresì grato per
la pronta trasmissione dell'inventario dell'arredamento del
materiale da peritare, al fine di avviare con sollecitudine le
stesse operazioni peritali. Nell'ambito del disposto degli accordi
contrattuali di cui alla lettera g) della convenzione del '79,
infine richiedo che codesta società, nel riconoscere alla regione
il diritto di prelazione a giusta stima per l'acquisto degli
immobili, pertinenze, impianti ed aziende di proprietà site in
Saint-Vincent, zona turistica CT1, comunico il corrispettivo e le
altre condizioni alle quali la compravendita dovrebbe essere
conclusa con terzi"
.
Donnant suite à ces décisions, nous avons comme gouvernement
nommé notre expert. La procédure établie par l'article 20 prévoit
que les deux experts, l'un nommé par la région, l'autre nommé par
la société, évaluent le matériel et qu'en cas de conflit on fasse
recours à un troisième expert, qui peut être nommé de commun
accord; s'il n'y a pas cet accord, c'est le tribunal qui le nomme.
Le gouvernement a donc nommé l'expert de l'administration régionale
en la personne de M. Luigi Ferrari, en donnant cours, par cette, à
la procédure susmentionnée.
Pour ce qui est enfin des autres problèmes, nous avons
officiellement informé Sitav des volontés et des décisions de
l'administration quant au problème que nous avions soulevé et qui
concerne et le personnel Siser et Sitav, mais aussi le personnel
Saav, et les propriétés des sociétés Sitav et Saav, ainsi que des
autres éléments nécessaires pour assurer le fonctionnement de la
maison de jeu. A cet effet, toujours faisant suite aux
communications et aux entretiens que nous avons eus avec la
société, nous avons informé officiellement le président de la Sitav
que
"per garantire la continuità dell'esercizio della casa da
gioco di Saint-Vincent, la Giunta regionale ha espresso
l'intenzione di procedere all'acquisizione direttamente o
attraverso la gestione straordinaria delle infrastrutture di
proprietà della Sitav, Siser et Saav; più precisamente per quanto
riguarda le proprietà della Sitav e Siser le acquisizioni da
effettuarsi ai sensi dell'articolo 20 della convenzione dovranno
fare riferimento all'arredamento e al materiale da gioco, ma
contemplare ugualmente anche le attrezzature del centro
elaborazione dati, apparecchiature, programmi connessi e materiali
d'uso. Inoltre nell'ambito delle disposizioni previste dal'articolo
21 della convenzione medesima, si comunica la disponibilità
all'acquisizione dei beni immobili di proprietà Sitav, siti in
comune di Saint-Vincent, zona turistica CT1, come già segnalato con
lettera. Per quanto riguarda il personale alle dipendenze delle
società Sitav e Siser, si ritiene che per lo stesso possa essere
attuato un passaggio interaziendale, da concordarsi con il
commissario straordinario, la cui nomina è prevista nella prossima
adunanza del Consiglio regionale. Per le immobilizzazioni materiali
e immateriali di proprietà Saav, l'acquisizione potrebbe avvenire
anche attraverso l'acquisto del pacchetto azionario della Saav
medesima, previa estromissione dei beni non direttamente connessi
alla funzionalità della casa da gioco. Nelle more del
perfezionamento del passaggio del pacchetto azionario, al fine di
non interrompere i servizi attualmente gestiti dalla Saav, si
potrebbe ipotizzare la stipulazione di un contratto che preveda la
gestione da parte della società stessa del Grand Hôtel Billia, del
centro congressi e di tutte le altre strutture connesse al
funzionamento della casa da gioco, con intervento della gestione
straordinaria da concordare per quanto concerne le modalità di
funzionamento. Qualora le suesposte indicazioni vengano condivise
da codesta spettabile società, si richiede un cortese cenno di
riscontro a tempi brevi, un ulteriore incontro per approfondire le
modalità di attuazione dei trasferimenti sopracitati
".
Cela pour souligner le fait que nous avons formalisé les
propositions de l'administration régionale, nous avons manifesté
notre disponibilité à examiner les différentes hypothèses, avec,
comme objectif prioritaire, celui d'assurer la continuité dans
l'exercice de la maison de jeu et de résoudre le problème
concernant tout le personnel actuellement présent et qui travaille
à Saint-Vincent.
Sur la base de ces décisions nous avons fixé déjà pour cette
semaine, pour samedi à 9 h, une réunion au bureau du travail en
présence du directeur de ce même bureau, des organisations
syndicales, de la société, des représentants de l'administration
régionale, pour définir les différents problèmes liés au personnel
et pour examiner ce problème sur la base des propositions de Sitav,
Siser et de Saav. Au cours de la semaine prochaine, par contre,
nous aurons d'autres réunions avec la société pour examiner les
différents problèmes. A partir de lundi nous aurons une série de
rencontres qui devront permettre, à notre sens, la définition des
problèmes et assurer ce passage de la gestion actuellement Sitav et
sociétés y afférentes à la gestion extraordinaire.
Une dernière considération. Cette gestion extraordinaire,
conformément à l'article 1er de la loi 88/1993, a un caractère
transitoire et le tout est affirmé dans la délibération y relative,
dans le sens que cette gestion extraordinaire est destinée à la
définition de cette procédure qui devra nous amener à l'attribution
de la nouvelle gestion du casino - nous espérons dans les délais
les plus brefs - et c'est la raison politique pour laquelle la
région veut mettre à exécution la sentence du tribunal
administratif. Nous ne pouvons pas définir ce délai, compte tenu du
contentieux en cours, néanmoins notre volonté est de donner un
caractère transitoire à cet institut concernant la maison de jeu de
Saint-Vincent, pendant la période nécessaire à l'attribution de la
nouvelle gestion du casino.
Presidente -
É aperta la discussione generale.
Ha chiesto la parola il Consigliere Collé.
Collé (PpVA) -
Siamo chiamati oggi ad approvare
due deliberazioni molto importanti per quello che sarà il futuro
del Casinò di Saint-Vincent. La prima è l'istituzione della
gestione straordinaria regionale per l'esercizio della casa da
gioco, la seconda per la nomina del commissario.
Una prima valutazione che intendo fare è che purtroppo non
abbiamo ricevuto nella giornata di ieri, come d'accordo con il
Presidente della Giunta, il curriculum della persona che oggi verrà
proposta per andare a ricoprire il delicatissimo compito di
commissario.
Possiamo anche capire le difficoltà nelle quali la Giunta si
possa essere trovata nell'individuare la persona giusta, tuttavia
mi sembra che qui non si tratti più solo di difficoltà, ma anche di
una certa impreparazione della Giunta di fronte ad una così grave
questione, e non possiamo non pensare ad una sottovalutazione del
problema da parte di questa maggioranza.
Sicuramente oggi non vogliamo fare della dietrologia e della
strumentalizzazione, ma credo sia giusto ricordare come per ben due
volte, ad aprile e maggio, la minoranza ha presentato due
risoluzioni affinché la Giunta predisponesse il da farsi per
arrivare preparati a questa scadenza. Anche in quelle occasioni le
risposte da parte del presidente della Giunta furono all'insegna
dell'attesa, del non mettere il carro davanti ai buoi, mentre
ricordo che il nostro intento - credo a questo punto più che
giustificato - era solo quello di mettere le mani avanti in una
situazione che ci vedeva e che ci vede tutt'oggi preoccupati.
Vorrei ora esaminare brevemente il percorso di questi mesi per
evidenziare ancora una volta le responsabilità e le contraddizioni
di questa maggioranza nei confronti del problema Casinò.
Innanzitutto va ricordato come in questi mesi sia mancato il
confronto con le forze di minoranza, ricordo in modo particolare la
richiesta fatta nel mese di luglio per un Consiglio straordinario,
negata da questa maggioranza. Era un Consiglio che avevamo
richiesto perché la minoranza aveva tutti i suoi consiglieri alla
prima esperienza, eravamo quindi a digiuno di questo problema.
Ricordo poi le dichiarazioni del presidente della Giunta, sempre
a luglio, che non ci sarebbero state ulteriori proroghe, e
categoricamente smentite a dicembre.
Per quanto riguarda poi la trattativa con Sitav voglio ricordare
i dubbi e le perplessità che abbiamo evidenziato in modo
particolare sull'azionariato, sui dati dei requisiti, sul lavoro
svolto dalla commissione speciale.
Sull'affidabilità e trasparenza abbiamo più volte chiesto
garanzie alla maggioranza di fronte ad una nostra concreta
preoccupazione, ma a tutto questo c'è stata solo superficialità
nelle risposte e nulla di chiaro.
Una cosa però oggi deve essere chiara: la responsabilità di
tutta questa spiacevole situazione va alla maggioranza. Non si
pensi di attribuire alla commissione speciale la responsabilità di
una scelta politica sbagliata fatta da questo Consiglio nel mese di
novembre. Scelta politica che la sentenza del TAR del 23 marzo 1994
ha praticamente demolito.
Ma veniamo in concreto a quelle che sono le due deliberazioni
oggi proposte dalla Giunta. Per quanto riguarda l'istituzione della
gestione straordinaria, come avevamo già sottolineato a novembre, è
incompleta, manca in sostanza quel regolamento che precisi i poteri
ed i compiti del commissario, che evidenzi le modalità per
eventuali acquisti di merce che nel periodo del commissariamento
saranno necessari, che individui in che modo funzionerà l'ufficio
fidi, che voglio ricordare rappresenta un aspetto molto
delicato.
Per quanto riguarda il personale Saav, mi è parso di capire
dalle affermazioni fatte dal presidente della Giunta che è stata
avanzata una proposta e un'indicazione alla Sitav; mi auguro che
questa strada venga percorsa e venga accettata soprattutto per
garantire anche al personale Saav il lavoro dal primo luglio
1994.
I dirigenti attuali della Sitav vengono considerati dipendenti,
e quindi il passaggio è automatico anche per loro, oppure,
trattandosi di rapporto dirigenziale la situazione è diversa?
A tutto questo si potrebbero aggiungere tantissime altre
domande, altre preoccupazioni, penso al problema delle licenze bar
all'interno del Casinò, tuttavia mi pare corretto porre questa
serie di considerazioni al presidente della Giunta, sperando che
oggi ci riferisca su come intende muoversi soprattutto per avere
garanzia che il primo luglio tutto sia a posto per la continuità
nell'apertura della casa da gioco, pur non nascondendo molta
preoccupazione.
Le cose da fare sono molte e il tempo a disposizione è poco.
Voglio ricordare la riunione che è stata fatta con i capigruppo
della regione, assieme ad una delegazione di dipendenti, i quali
hanno evidenziato tutta una serie di problematiche e dove, a detta
dei dipendenti, per tutta una serie di incombenze ci vogliono dai
30 ai 40 giorni; ci auguriamo che questo verrà espletato.
Se ci si muove come si è fatto fino ad oggi, ho paura che il
primo luglio sarà una data tragica per il Casinò e per la Valle
d'Aosta.
E veniamo ora all'altro aspetto su cui oggi siamo invitati a
discutere, e cioè la nomina del commissario. Sicuramente oggi non
c'è la serenità necessaria per affrontare questo problema e ci
vediamo costretti ad esporre le perplessità che avremmo voluto
proporre ieri in questa aula in una visione più ampia, mediante la
risoluzione presentata dalla minoranza che invitava il Consiglio
regionale a riflettere sugli articoli apparsi su diverse testate
giornalistiche sia a livello locale che nazionale. Infatti,
dobbiamo con amarezza constatare che fra i vari argomenti trattati
nella conversazione dell'on. Caveri e l'ex presidente Rollandin si
parla anche di Casinò.
Riporto testualmente quanto scritto nell'articolo apparso sul
quotidiano "La voce": "Il commissario per il Casinò? Mettiamo uno
che ci dia le garanzie di seguire la cosa in un certo modo". Non
entriamo nel merito sull'osservazione dell'on. Caveri sulla
legittimità dell'intercettazione da lui subita, tuttavia non
possiamo condividere la posizione di chi, come l'ex segretario
dell'Union Valdôtaine Grimod, tenta di ridurre le gravissime
affermazioni emerse nell'intercettazione ad una mera
strumentalizzazione politica di parte.
Crediamo invece che sia giusto e che sia doveroso aprire un
confronto sui contenuti, che non dimentichiamolo coinvolgono
direttamente il rappresentante dell'intera regione in
parlamento.
Non so se queste considerazioni per la maggioranza siano tali da
giustificare la poca serenità che c'è in tutti noi, tuttavia ci
sembrava giusto farlo sapere a questo Consiglio regionale per dare
il nostro apporto costruttivo in una situazione così difficile, e
pur sapendo che la proposta deve pervenire dalla Giunta regionale
faremo una proposta per la nomina in questione.
Termino questo mio primo intervento e mi riservo di intervenire
successivamente.
Presidente -
Ha chiesto la parola il Consigliere
Chiarello.
Chiarello (RC) -
Il Consigliere Collé ha
puntualmente ricordato tutto quello che è passato sotto i ponti
quest'anno, ed ha ricordato anche che questa maggioranza ha detto
di essere la continuazione della maggioranza precedente. Adesso
forse si è un po' pentita in questo periodo, comunque ognuno si
prende le responsabilità che deve avere.
Concordo con quanto ha detto Collé sull'analisi di questo
periodo. Volevo puntualizzare la situazione della commissione,
anche se concordo nel ritenere la commissione una fase tecnica
mentre la scelta sul Casinò una scelta politica. Anche nell'ultimo
atto mi sono sentito preso in giro come rappresentante di questa
commissione; pur essendo convinto di aver lavorato seriamente e con
cognizione di causa, mettendo tutta la mia conoscenza a servizio di
questa commissione, nell'ultima riunione a cui ha accennato il
presidente della Giunta ci siamo trovati solo noi due politici,
mentre mancavano tutti gli esperti, lautamente pagati da tutti i
cittadini valdostani, che hanno annunciato le loro dimissioni.
Durante i lavori della commissione questi esperti, alle nostre
obiezioni, rispondevano che sarebbero stati capaci di smontare con
le loro dichiarazioni tutti i rilievi che potevano venire da
qualsiasi tribunale. Questi signori adesso hanno presentato le
dimissioni; ci aspettavamo che almeno a quella riunione indetta dal
presidente della Giunta ci fossimo potuti guardare in faccia,
perché mi sembra che dopo una relazione come quella del TAR il
lavoro della nostra commissione è risultato fallimentare, è stato
sbagliato punto per punto.
Non ritengo di dover dare le dimissioni da questa commissione,
finché gli esperti non avranno provato o almeno cercato di demolire
queste cose, perché sto ancora aspettando che loro mi dicano i loro
rilievi al riguardo.
Gli articoli che sono apparsi sui giornali sono un elemento in
più che mi ha dato dubbi su queste commissioni; la commissione
lavorava e qualcuno da dietro lavorava parallelamente per altri
obiettivi e chissà a cosa si voleva arrivare. Questo modo di far
politica penso che ci porterà a degli altri rilievi del TAR, ci
porterà a far sì che i dipendenti del Casinò saranno sempre lì
incerti sul loro lavoro, e veramente non porterà a niente di
costruttivo. Speriamo che almeno questa maggioranza sia in grado di
far funzionare dal primo luglio il Casinò, questa realtà economica
della nostra regione di cui non possiamo in questo momento fare a
meno.
Presidente -
Ha chiesto la parola il Consigliere
Parisi.
Parisi (VAP) -
La questione Casinò di
Saint-Vincent ha da sempre sollevato l'interesse generale e da
sempre ha coinvolto questo Consiglio in dibattiti accesi,
concentrati in particolare su quello che è il ruolo che la regione
deve esercitare su questa azienda, chiamiamola così.
Dobbiamo purtroppo prendere atto che nel corso degli anni non si
è voluto definire questo ruolo, forse perché in una situazione di
estrema precarietà tutti potevano trarre vantaggi a qualunque
titolo. Siamo convinti che se tutto fosse stato impostato con la
massima chiarezza e trasparenza, non ci troveremmo oggi qui a
discutere di questo delicato problema. Crediamo tuttavia che pur
consapevoli della difficile situazione in cui ci troviamo ad
operare, deve sussistere la convinzione che questa era l'unica
scelta politica seria che doveva essere fatta in questo momento per
permetterci finalmente di programmare il futuro della Casa da Gioco
con la massima trasparenza e con un ruolo non più da comprimari, ma
da protagonisti.
Dobbiamo avere il coraggio di ammettere che abbiamo commesso
degli errori anche noi in questo Consiglio, forse dovuti
all'inesperienza, almeno per me era la prima volta che affrontavo
questo problema. Siamo fermamente convinti che tutti in questo
Consiglio abbiamo cercato di operare con l'intento di dare a questo
problema la migliore soluzione possibile. Credo che in questo
momento agire o andare verso lo sfascio, cercare in tutti i modi il
responsabile di questa situazione, sicuramente non darà quel
contributo e quella spinta per arrivare a risolvere il problema che
credo stia a cuore a tutti.
Molti di noi hanno basato la loro valutazione sulle risultanze
della commissione speciale. Anche se poi la scelta è stata di
carattere politico, le risultanze della commissione per noi hanno
determinato forse le scelte che in quel momento apparivano le più
indicate possibili, commettendo forse un errore, e questo bisogna
anche ammetterlo. Con questo non voglio attribuire la
responsabilità di tutto alla commissione, perché mi assumo la
responsabilità politica in quel momento di aver dato il mio assenso
a quel tipo di soluzione.
Quando si parlò in questo Consiglio di un atto legislativo che
prevedesse la gestione diretta della Casa da gioco, fummo tutti
concordi nel sostenerlo, convinti della necessità di avere uno
strumento operativo che ci desse la possibilità di poter continuare
l'attività della Casa da gioco, qualora poi, come è avvenuto, si
fosse bloccata la trattativa in corso.
Tutti noi siamo coscienti dell'enorme difficoltà che la messa in
atto di questo strumento comporterà, però siamo convinti che merita
combattere questa battaglia difficile perché riteniamo che soltanto
così si potrà finalmente chiudere questo capitolo. Ci auguriamo che
ci sia in questo momento così delicato una coesione massima da
parte di tutte le parti interessate, perché la divisione non giova
a nessuno. Credo che le spinte in questo senso saranno tante e si
tenterà in tutti i modi di rompere il fronte unitario che dovrà
essere presente in futuro.
Da parte nostra auspichiamo che il commissariamento sia il più
breve possibile e che vengano salvaguardati gli attuali livelli
occupazionali, e credo che per quanto riguarda questo aspetto ci
sia stata la massima assicurazione da parte del presidente.
La credibilità di questo Consiglio, a prescindere dalle
posizioni politiche, si misurerà dalla capacità di chiudere questa
vicenda nella migliore soluzione possibile, con la convinzione che
soltanto così si potranno creare le basi per un rilancio della Casa
da gioco e per una migliore immagine all'esterno.
Presidente -
Ha chiesto la parola il Consigliere
Dujany.
Dujany (PVA) -
Per il Gruppo Pour la Vallée
d'Aoste condividiamo del tutto la impostazione del deliberato così
come ci è stato presentato. Si tratta in qualche modo di un atto
dovuto a seguito delle note vicende giudiziarie, che ha peraltro un
preciso significato politico: rappresenta infatti una
riaffermazione della volontà di questa assemblea di non cedere ad
interessi di parte, leggasi fra parentesi proroghe ulteriori, e di
voler esercitare nel concreto quell'azione di
"maîtres chez
nous"
che lo statuto riconosce alla regione valdostana.
Quanto sopra non poteva avvenire in passato in assenza di una
legge sul commissariamento, e questa legge ha certamente sancito un
momento di alta responsabilità e di alto esempio di azione di
autonomia di questa assemblea.
L'azione che ci sta davanti è un'azione del tutto particolare e
complessa, qual è quella appunto della gestione, seppure
temporanea, di una casa da gioco. In tale contesto dobbiamo essere
coscienti che le nostre istituzioni si stanno giocando tutta la
credibilità che l'intervento comporta. Di questo delicato momento
chiediamo che ne siano coscienti gli operatori presenti all'interno
della Casa da gioco, che mi auguro sapranno mettere a disposizione
del commissario tutta la professionalità e collaborazione.
Abbiamo infatti bisogno di loro ed abbiamo bisogno che gli
stessi si sentano coinvolti direttamente nel superamento delle
difficoltà del momento. Soltanto insieme si uscirà da questa
delicata situazione, soltanto sulle basi di queste premesse la
Valle d'Aosta potrà uscire vincente dalla sfida che è in
essere.
In secondo luogo dovrà essere compito immediato ed urgente della
Giunta e del commissario - e di questo abbiamo già avuto
rassicurazioni dalle parole del presidente - provvedere
all'acquisizione o al convenzionamento di tutti quei beni immobili
non di proprietà regionale che risultino funzionali all'esercizio
della Casa da gioco. Mi riferisco in particolare al problema dei
parcheggi, così come alle problematiche dell'Hôtel Billia, legate
evidentemente alla situazione dei dipendenti stessi.
Se tutti noi manifesteremo una volontà politica determinata e
precisa, ritengo che si determineranno per la pubblica
amministrazione regionale condizioni di trattativa - anche in
merito alla acquisizione più globale delle proprietà Sitav -
decisamente più favorevoli di quanto non sarebbe avvenuto a seguito
di una ipotetica convenzione con Sitav conclusa.
Non rimane a questo punto che lavorare per raggiungere gli
obiettivi che abbiamo di fronte, i cui tempi ristretti comportano
un impegno del tutto particolare.
Presidente -
Ha chiesto la parola il Consigliere
Tibaldi.
Tibaldi (LN) -
Vorrei segnalare una cosa: la
storicità della data odierna. Mi sembra che dopo mezzo secolo di
gestione privata oggi il Consiglio sia chiamato a pronunciarsi su
una svolta determinante della gestione della Casa da gioco di
Saint-Vincent.
Il Casinò torna nelle mani della concedente, l'amministrazione
regionale.
Storicità della data odierna, dicevo, che sarà suffragata se
questo Consiglio ovviamente darà un voto unanime o pressoché
unanime sulla proposta fatta dalla Giunta, in particolare dal
presidente della Giunta.
Ma penso che la convinzione politica di andare in questa
direzione sia stata più o meno espressa già da tutti, certamente
non sulla base e sui presupposti che sono stati appena espressi dal
consigliere Dujany, carichi di moralismo e di demagogia, ma su
altri presupposti.
Perché è opportuna la gestione straordinaria? Perché non c'è
altra soluzione, in quanto la vicenda è giunta ad un livello di
caoticità estrema, generata da una sommatoria di errate scelte
politiche che partono sì dal gennaio 1991, ma che sono state
reiterate anche nel corso di questa legislatura, ed è opportuno
sottolinearlo.
Errate scelte politiche che hanno avuto come comune denominatore
la politica del rinvio, due anni o più buttati via, assurdo e
deleterio rinvio che si è manifestato attraverso queste proroghe,
chiamate prima politiche e poi anche tecniche. Sostanzialmente mi
pare, vorrei usare il passato, che abbiamo perso una situazione di
privilegio, di quasi monopolio, di quasi titolarità esclusiva
avendo una Casa da gioco e che lasciamo in un certo senso il certo
per l'incerto. Un privilegio, una prerogativa che non sarà più
soltanto nostra in futuro, in quanto arriverà quanto prima in porto
una legge sulle Case da gioco che autorizzerà anche altri comuni
d'Italia a gestire attività simili. Quindi, se vogliamo, in un
momento in cui potevamo sfruttare positivamente questa nostra
prerogativa, consolidarla e rilanciarla al meglio, una grossa
opportunità è stata buttata via.
Altra ragione per cui è opportuna la gestione straordinaria è
che deve comunque essere fissato un punto fermo, in quanto la
regione deve tornare ad essere il dominus della vicenda. Questa
situazione di soggetto super partes si è sbiadita in questi anni e
per il disinteresse e l'incuria degli amministratori che si sono
succeduti, ed anche perché senz'altro è stata condizionata da
fattori che sono esterni a questo Consiglio regionale. Quindi è
necessario il commissariamento per creare questa situazione di
chiarezza e di fermezza. Lo vogliamo perché la regione deve non
solo rientrare in possesso del Casinò, ma lo vogliamo perché la
regione deve riacquisire quello status di dominus della
situazione.
Torno un attimo sugli errori politici che sono stati commessi,
ovviamente non posso che riferirmi a quelli che appartengono a
questa legislatura. Il passato, soprattutto noi che siamo nuovi,
non mi sento in grado di giudicarlo anche perché lo conosco come
osservatore esterno, mentre l'ultima parte l'ho vissuta
direttamente anche facendo parte della IV commissione, quindi
esaminando alcuni atti e documenti particolari.
Sono stati commessi in questa legislatura molti errori
prevedibili ed evitabili con un minimo di diligenza che è richiesta
quando si analizzano questioni così delicate ed importanti. Non mi
accanirei tanto contro la commissione speciale, commissione che è
stata scelta da questo Consiglio su proposta della Giunta, dove tre
esperti sono stati proposti dal presidente della Giunta il 27
luglio e noi li abbiamo accettati con beneficio di inventario
perché non so quanti di noi ne conoscessero le capacità. Quindi
darei rilevanza soprattutto al momento politico della proposta
della Giunta su questi nomi. Poi i commissari in quella sede hanno
valutato una montagna di documenti probabilmente nemmeno conoscendo
bene la situazione pregressa; è come guardare una fotografia e
valutare una determinata situazione, oppure guardare un film: è
ovvio che le sensazioni e le determinazioni che ne scaturiscono
sono completamente differenti. Questo solo per ricordare ancora
un'altra cosa: che l'arbitro del gioco non era assolutamente questa
commissione, come invece aveva indicato il 4 novembre Riccarand, ma
l'arbitro del gioco restava e sarà sempre esclusivamente il
dominus, il Consiglio regionale.
Il fatto è che sono state applicate male queste regole del
gioco, l'arbitro non le ha conosciute bene, aveva il dovere di
conoscerle perché comunque si tratta di una questione estremamente
importante per l'economia e la vitalità della nostra Valle d'Aosta.
Prova schiacciante è che la recentissima sentenza del TAR ha
praticamente confermato in larga parte tutte le perplessità e tutti
i dubbi che io stesso avevo sollevato in quest'aula il 4 novembre.
In quella sede feci un intervento molto tecnico, poco politico,
dimostrando tutto l'apporto costruttivo che una forza di minoranza
può dare quando si confronta con gli altri colleghi politici.
Ovviamente tutte le determinazioni e le perplessità espresse in
quella sede rimasero lettera morta, e non sto a riprendere alcuni
interventi penosi che sono stati fatti in quella sede per cercare
di giustificare l'avvio di una trattativa che assolutamente non
aveva i presupposti. Sta di fatto che la sentenza del TAR ha dato
una grossa svolta a questa vicenda; faccio alcune considerazioni di
natura giuridica e di natura politica.
Le considerazioni di natura giuridica che si possono fare sono
brevi, anche perché sarà necessario e io mi sono fatto promotore in
IV commissione, che venga nominato un esperto legale, spero questa
volta con tutte le competenze che si addicono ad un personaggio di
questo tipo, che sia in grado di dirci correttamente qual è il
margine di discrezionalità che rimane alla regione circa la
possibilità, le strade, i percorsi che possono essere
intrapresi.
Quindi le valutazioni sono molto, molto superficiali. Mi pare
che l'accoglimento della sentenza del TAR abbia completamente
ribaltato le posizioni dei due concorrenti e che sia completamente
differente il contenuto di questa sentenza rispetto a quella del
Consiglio di stato, che riammise la società alla preselezione. Per
usare una frase in gergo calcistico, se prima Finoper è stata
riammessa perché ha pareggiato, adesso ha vinto quattro a zero,
tant'è che il dispositivo della sentenza dice chiaramente che è
stata illegittimamente esclusa Finoper e illegittimamente ammessa
Sitav. Questa frase l'ho memorizzata con particolare attenzione e
particolare cautela perché questa frase contiene un significato
profondo.
Quali sono invece le conseguenze sul piano politico? Evidenti:
la prima, la grave responsabilità che ha in questa vicenda la
Giunta Viérin, appoggiata unanimemente da tutte le forze di
maggioranza. Mi fa piacere quando Parisi dice che sono stati
commessi degli errori. Non voglio che ammettiate le vostre colpe,
però "avete commesso degli errori" perché in quella sede noi ci
siamo dissociati in maniera lampante votando contro. Forze di
maggioranza, dicevo, che hanno difeso ostinatamente i propositi
della Giunta, una posizione insostenibile, cercando di arroccarsi
in maniera difensiva attorno a delle motivazioni che si sono poi
rilevate molto deboli.
Nel corso di una conferenza-stampa l'ho definita un po' la
Caporetto della Giunta Viérin questa vicenda, se si vuole
utilizzare sempre un termine bellico, come ha usato Parisi: "Stiamo
combattendo una battaglia, combattiamola tutti insieme". Sì, ma
questa è una Caporetto e sarebbe interessante che il presidente lo
ammettesse. La Giunta Viérin altro non è stata che la staffetta
della Giunta Lanivi, è stata la sua naturale continuazione, non ha
praticamente dato una soluzione concreta alla questione malgrado ne
avesse tutti i presupposti, perché la situazione era stata azzerata
dalla sentenza del Consiglio di stato. Non voglio dire che sia
stata azzerata la situazione, a parte il fatto che c'era anche
l'opportunità dell'azzeramento che era sostenuto e caldeggiato da
Collé, tuttavia il nuovo Consiglio regionale il 27 luglio è
partito, aveva delle opportunità e dei presupposti che non aveva
forse la stessa Giunta Lanivi.
Quali caratteristiche deve avere però una gestione commissariale
per essere valida ed efficace? Innanzitutto deve essere breve, e
questo mi sembra sia stato ribadito da tutti coloro che sono
intervenuti. Il commissariamento è un antidoto efficace, ma potente
- si è detto - è un rimedio ideale, forse unico a porre termine ad
una situazione avvelenata come quella che si è creata fino a questo
punto. Però deve essere dosato accuratamente e sospeso non appena
il "paziente" Casinò è in grado di ricamminare da solo. E quand'è
che è in grado di ricamminare da solo? Non appena c'è una società
che dia le garanzie, che abbia i requisiti, che abbia la
onorabilità, che abbia i programmi per gestire la Casa da gioco di
Saint-Vincent.
Il secondo requisito è la managerialità, nel senso che la
parentesi regionale dovrà comunque assolutamente ispirarsi ai
criteri privatistici della gestione della Casa da gioco, tenendo in
costante riferimento la strategicità della medesima per l'economia
valdostana sotto tutti i profili: economico, sociale, culturale,
occupazionale e così via.
Perché deve avere queste due caratteristiche la gestione
commissariale? Perché la situazione di quasi monopolio sta venendo
meno, c'è una situazione di concorrenza che quanto prima darà del
filo da torcere a Saint-Vincent.
Sono state proposte nella scorsa legislatura 37 iniziative di
Case da gioco in tutta la penisola, solo in questo primo scorcio di
legislatura ne sono state proposte altre 4, fra cui la vicina
Stresa, e noi siamo qui ancora indecisi sul da farsi, a parte
questo momento che, ripeto, è la fissazione di un punto fermo.
Tant'è che tutti i candidati, adesso ho visto che l'Italia è stata
suddivisa in tanti collegi uninominali, si prodigano a proporre
un'iniziativa di questo tipo perché ne riconoscono la valenza
economica, l'indotto turistico, le potenzialità che può dare e a
livello sociale e a livello culturale. Tutti i vari deputati si
prodigano ad iniziative di questo genere, mentre il nostro
"mammasantissima valdostano" il deputato preferisce perdersi dietro
altre questioni ben più gravi, è più preoccupato forse di
mercanteggiare i tagli finanziari alla regione con il collegio
europeo per salvarsi la faccia politicamente, più altre questioni
che sono vergognose, e le abbiamo lette tutti sul giornale nei
giorni scorsi.
Vorrei ora analizzare brevemente la delibera proposta dalla
Giunta, che se vogliamo è tardiva sotto il profilo temporale,
perché c'è un rischio di difficoltà pratica di attuazione del
commissariamento; non possiamo esimerci dal manifestare serie
perplessità sul passaggio delle consegne dalla società privata
all'ente pubblico. La stessa minoranza il 6 aprile e il 4 maggio
scorsi aveva proposto delle risoluzioni, non c'era ancora
l'ufficialità di una sentenza, però se vi ricordate in queste
risoluzioni si parlava di predisporre gli atti necessari ad avviare
la gestione straordinaria regionale.
Quindi diciamo che la nostra collaborazione l'abbiamo sempre
dimostrata anche nonostante la scelta di questa regione fosse
difforme da quella che avevamo manifestato il 4 novembre scorso. Il
punto forse più importante è la aleatorietà della durata, che è
fissata nella parte prima della delibera, nell'articolo 1 della
delibera, dove si dice di "istituire (...) periodo necessario per
un nuovo affidamento della concessione della gestione della Casa da
gioco" limitatamente al periodo necessario per questa cosa. Secondo
me questa frase è troppo generica, lascia un margine di
discrezionalità notevole alla Giunta a totale uso e consumo
dell'amministratore, quindi le sue intenzioni diventano
insindacabili. Cioè non sappiamo effettivamente quanto e come
l'amministratore voglia agire in questa direzione.
Viérin ha ricordato che le buone intenzioni ci sono, e sono
quelle di avviare a definizione la procedura e lasciarlo quanto
prima nelle mani di un concessionario serio. Però sulla base di
questo inciso mi sembra che l'espressione sia troppo generale,
astratta, forse più indicata ad un dettato legislativo piuttosto
che ad un atto amministrativo che deve essere concreto, puntuale,
per incidere direttamente su una situazione da sanare. Quindi uno
strumento applicativo di una legge come un atto amministrativo
dovrebbe essere secondo me molto più concreto.
Bisognerebbe conoscere attentamente quali sono le iniziative
parallele che si intendono avviare, perché sulla base di questa
norma potrebbe anche protrarsi il commissariamento per molti anni
come è successo a Venezia (trent'anni), oppure addirittura la
Giunta rimanere inerte, essere scarsamente motivata o sollecitata a
risolvere la questione. Quindi potrebbe esserci in ultima analisi
il rischio che il Casinò diventi un carrozzone politico, che ha già
avuto in questi ultimi anni grossi problemi e ne avrebbe di
ulteriori se effettivamente si configurasse un'ipotesi di questo
tipo.
Viérin ha sottolineato che non c'è la volontà politica di
gestire direttamente la Casa da gioco e ne sottolinea la
transitorietà; questo è già un punto apprezzabile, io chiedo
solamente questo: ci vogliono forse maggiori assicurazioni affinché
questo articolo 1, troppo fumoso, venga poi interpretato
diversamente magari da un amministratore successivo, se la Giunta
Viérin non riuscirà a portare a temine la questione.
Oltretutto c'è anche il rischio, come avevamo già sottolineato
quando abbiamo dibattuto la legge sul commissariamento, che, se
diventa un carrozzone politico, diventi poi anche un luogo di
sistemazione dei vari addetti, un luogo dove si fanno assunzioni
facili, un luogo dove le assunzioni vengono praticamente gonfiate.
E quindi sarebbe un ulteriore problema questo per il semplice fatto
che si rischierebbe di ridurre a livello di diseconomicità l'intera
gestione. Mi ricordo che noi, quando si è dibattuto sulla legge,
abbiamo proposto un emendamento, nel senso di evitare le assunzioni
durante la gestione commissariale, tranne quelle necessarie per il
ricambio dovuto fra persone che vanno in pensione e nuove leve che
devono sostituirle, ma non è stato preso in considerazione.
Per quello ritengo che forse questa prima parte della delibera
dovrebbe essere modificata nel senso di stabilire un atto certo,
magari quando ci sarà il passaggio in giudicato di una sentenza
definitiva di una magistratura amministrativa; fissiamo un
obiettivo più preciso, non lasciamo una delega in bianco ad una
amministrazione che potrebbe essere, non dico dall'attuale vertice
regionale, però da qualunque altra persona utilizzata a proprio
arbitrio e secondo un fine diverso e una ispirazione diversa da
quella che sta nutrendo questo documento.
La risposta ai lavoratori Saav in questa delibera è molto
debole; al punto d) si dice "stipulare convenzioni in ordine alla
disponibilità di beni immobili, mobili, immobilizzazioni materiali
ed immateriali e in ordine allo svolgimento dei processi aziendali,
qualora vengano ritenuti funzionalmente connessi all'esercizio
della Casa da gioco;" ed è un punto molto debole in quanto non
garantisce una continuità occupazionale, ma mira semplicemente ad
individuare in senso molto lato quali sono gli strumenti
possibili.
É un tentativo e solo attraverso un meccanismo interpretativo si
può dedurre che in questa norma potrebbe esserci una speranza per
300 e passa dipendenti. Sarebbe drammatico che il commissariamento
fosse pagato da loro, e oltretutto anche ingiusto. C'è una lettera
di intenti di cui è stata data lettura dal presidente della Giunta,
è una lettera di buone intenzioni che però arriva anzitutto anche
questa tardivamente, mentre i propositi risalivano a
novembre-dicembre scorso quando si erano fissati i famosi paletti;
una lettera di intenti relativa all'acquisto delle infrastrutture
funzionali e basta, bisogna conoscere ancora le intenzioni della
controparte, speriamo che si facciano sentire quanto prima.
La funzione del commissario: la legge 88 prevede la possibilità
di istituire la gestione straordinaria regionale e disegna
all'articolo 3 la figura del commissario come un soggetto
plenipotenziario, si dice testualmente che assume tutti i poteri di
gestione della Casa da gioco di Saint-Vincent. Ora, quali siano
questi poteri, quale sia la funzione che si vuole attribuire al
commissario, se garante della legalità oppure vertice di uno staff
manageriale, non è definito; non è mai stato emanato un regolamento
applicativo di questa legge che definisca almeno in via di
principio i margini di operatività di questo soggetto. Dopo due o
tre giorni che sarà avviato il commissariamento, comunque
affioreranno le esigenze strategiche per la Casa da gioco, ovvero
cosa si fa per questa impresa, come la vogliamo gestire, come la
deve gestire. Superato il momento del passaggio delle consegne, e
quindi assunto il controllo di tutti i settori e di tutti i fattori
che rientrano nel concetto di impresa, arriva il momento delle
scelte strategiche: come le compiamo, chi le compie? Il
commissario, la regione?
Chi disegna il percorso evolutivo della nuova gestione non si sa
ancora. Parisi parla di credibilità del Consiglio che dipenderà
dall'atteggiamento in merito alla vicenda. Ma qui come si fa ad
attribuire una credibilità del Consiglio in funzione di una cosa
che il Consiglio non potrà comunque gestire? Potrà al limite
controllare in maniera indiretta, ma non possiamo correlare la
credibilità del Consiglio a dei fattori che esorbitano dai poteri
del medesimo. Quindi non sono tanto d'accordo su quanto ha espresso
Parisi prima.
Altra questione, chi sceglie il management. La gestione
commissariale non si risolve in una sola persona, non è la
sostituzione ad una persona fisica ad una società, quindi ad una
persona giuridica, che risolve il problema della Casa da gioco di
Saint-Vincent; qui ci vuole uno staff dirigenziale che sia
competente, che abbia conoscenza dei vari problemi della Casa da
gioco, che conosca tutti quegli escamotages tecnici necessari per
risolvere i problemi quotidiani e non che si presentano
regolarmente nella gestione della Casa da gioco.
Ecco quindi perché doveva essere definita forse meglio la figura
e la tipologia del commissario, l'ambito dei suoi poteri, dopo di
che potevamo scegliere il commissario.
La continuità dell'attività è un altro punto che riguarda le
caratteristiche della gestione commissariale; l'ho messo come
ultimo punto, ma non per importanza in quanto è comunque necessario
che l'attività sia continuativa, cioè che non ci sia
un'interruzione al 30 giugno, anche perché se non sbaglio non c'è
una legge che legittima l'esercizio della Casa da gioco, c'è un
decreto ministeriale e quindi la chiusura temporanea potrebbe
creare dei problemi di continuità, non solo sul piano giuridico, ma
anche e soprattutto sul piano economico e forse occupazionale.
Quindi è necessario un maggiore approfondimento da parte
dell'amministrazione regionale di questo fattore, che è
strettamente connesso con il rischio di applicabilità concreta del
commissariamento e quindi di concretizzazione di tutti questi
propositi che sono canonizzati in questo documento.
Per concludere, formulo solo alcune proposte riservandomi poi
eventualmente di fare ulteriori interventi più avanti. La questione
fondamentale, l'efficacia della gestione straordinaria regionale
non dipende esclusivamente da se stessa, ma è subordinata alla
consapevolezza che la Casa da gioco debba essere gestita da
privati; la scelta politica non deve essere diretta verso la
gestione straordinaria regionale, ma deve essere uno strumento che
permette poi di arrivare ad un gestore privato. Per questo ritengo
opportuno un avvio parallelo di contatti con la società che è stata
riconosciuta comunque avente i requisiti da parte del TAR, un avvio
di contatti informali che è necessario per conoscere chi è questa
società romana. Non sappiamo chi sono, cosa vogliono, quali
programmi di rilancio hanno per il Casinò, quali garanzie possono
dare sotto tutti gli aspetti. Sarebbe importante sapere chi è
questo Francesco Lefèvre d'Ovidio, cosa vorrebbe fare lui del
Casinò, visto che in maniera così accanita sta difendendo una
posizione per gestire la Casa da gioco valdostana.
Si tratta di una sorta di primo approccio, come fra due
animaletti che si annusano per conoscersi, per vedere come sono
fatti e quali buone intenzioni hanno, se ci sono. E poi anche
perché se ci sono effettivamente determinati presupposti, c'è anche
un congruo margine di tempo per predisporre una convenzione che non
sia un aborto contrattuale come è stato proposto a fine dicembre,
una cosa che non sia buttata giù in pochi giorni per cercare di
risolvere una situazione frettolosamente, ma che ci sia una
meditazione profonda su quali sono i reciproci rapporti, le
reciproche responsabilità e per vedere se ci sono condizionamenti
fra le parti.
É importante poi condurre a termine la rottura
dell'accerchiamento, cercando di acquisire al più presto le
infrastrutture funzionali da Sitav, affinché sia completata questa
posizione di dominio super partes della regione. Però anche qui mi
pare dalla lettura di un documento del Presidente che siamo
solamente a livello di buone intenzioni.
Infine, non ho ben capito la figura che dovrebbe avere questa
commissione speciale, magari nella replica il presidente mi vorrà
delucidare sulla cosa. Ha avuto l'operato che ha avuto, sono stati
convocati - l'ho saputo adesso da Chiarello - ma erano assenti,
sono dimissionari, mi pare quindi che la figura della commissione
esca in una maniera un po' confusa.
Concludo con un'ultima osservazione sulla nostra opposizione.
Abbiamo sempre dimostrato in questa vicenda una opposizione
costruttiva, formulando proposte, non recepite, per carità, che si
sono dimostrate valide e la sentenza del TAR lo conferma; con la
medesima convinzione con cui abbiamo votato contro il 4 novembre
all'avvio della trattativa con la società Sitav per la mancanza dei
requisiti che erano richiesti dal bando, con la medesima
convinzione oggi siamo favorevoli a questa delibera a condizione
che però vengano tenute in debita considerazione le proposte che
sono state avanzate.
Si dà atto che, dalle ore 11,32 alle ore 12,03, presiede il
Vicepresidente Marco Viérin.
Presidente -
Ha chiesto la parola il Consigliere
Bich.
Bich (APA) -
Se fossi un notaio, comincerei il mio
intervento dicendo: Addì 2 giugno 1994, alle ore 11 e tot minuti,
il Consiglio regionale della Valle d'Aosta approva la delibera di
istituzione della gestione straordinaria eccetera, con un
lunghissimo verbale. C'è da dire che questa deliberazione in
effetti è una deliberazione che ha un palmares di primati notevoli.
Alcuni colleghi dicevano prima della storicità di questa data, io
forse non esagererei su questo; però il forte significato politico
c'è. In effetti è lo scioglimento di un matrimonio: un matrimonio
che si apprestava a festeggiare le nozze d'oro, di cui invece
dobbiamo registrare la separazione dei coniugi, da una parte la
regione, dall'altra parte la società Sitav.
É stato un matrimonio come tanti matrimoni ricco di sentimenti
alternati, qualche volta si sono rotti i piatti, altre volte invece
abbiamo assistito a delle vere e proprie lune di miele, e non trovo
giusto che tutte le volte che si parla di casa da gioco in
Consiglio regionale o in altri togati consessi, appaiano dei visi
lunghi. In questi 50 anni dobbiamo dire che le cose non sono andate
così male e che c'è stata buona soddisfazione di tantissimi
soggetti, c'è stato buon ristoro per la regione che ha avuto
notevoli introiti dal Casinò di Saint-Vincent, Casinò che si è
attestato al vertice delle Case da gioco di tutta Europa. Noi
abbiamo un Casinò che registra una serie di primati nel gioco
cosiddetto di azzardo.
Si è registrato una buona performance della società che ha
gestito, cosa che non è successa negli altri Casinò italiani, dove
i gestori sono tutti naufragati: dai lazzi di Venezia agli ultimi
gestori di Campione d'Italia, per non parlare poi di S.Remo. Quindi
50 anni non di insuccessi direi. La regione ha visto formarsi un
quadro tecnico all'interno della Casa da gioco che è di primaria
capacità, ma bisogna andare a visitare gli altri Casinò per
rendersi conto. In effetti l'ufficio di presidenza è stato molto
avaro, quando abbiamo chiesto di visitare altri Casinò, ha
preferito indicarci altre possibilità: ad esempio lo sviluppo del
baco da seta nel Lazio o cose del genere. Comunque noi abbiamo
registrato lo stesso quanto avveniva.
Quindi un ottimo staff tecnico, una posizione strategica
invidiabile, collegamenti con le grandi aree urbane perché il gioco
viene drenato lì; o è drenato così o è drenato in modo molto più
sofisticato, nella crociera, nel porteur che va a cercare porta a
porta il ricco che possa venire, ma questo non è il nostro sistema.
Il nostro sistema, soprattutto nell'ultima fase della gestione
Sitav, era
ludere non ledere
, giocare senza rovinare, e
quindi la posizione strategica era quella adeguata, marginale, ma
funzionale alle grandi aree urbane, la possibilità quindi di poter
far accedere masse di persone.
Buona soddisfazione anche per l'area di Saint-Vincent e
dintorni, dove la ricaduta del Casinò è rilevante per gli esercizi
commerciali, terziari, in breve tutto tira quanto tira il
Casinò.
Allora prima di tutto vorrei sottolineare la necessità che non
dobbiamo ripiegarci sempre su noi stessi ed assumere delle
posizioni pessimistiche quando si parla del Casinò. Il Casinò è uno
stabilimento che può produrre e produce benessere e noi dobbiamo
operare per mantenere queste condizioni. Non mi sono mai annoverato
fra quelli che hanno chiesto in passato la chiusura del Casinò come
fonte di turbativa sociale, come fonte di emarginazione e di
inquinamento morale; non posso pensare che ci sia ancora una
concezione così manichea e così sorpassata e retrograda per
concepire un gioco in questo caso più che legittimo in quasi tutti
i paesi del mondo, non ancora accettato ufficialmente in Italia,
che è il gioco praticato nel Casinò di Saint-Vincent e negli altri
Casinò.
É vero che nei 50 anni ci sono stati anche dei momenti d'ombra,
ne cito solo uno, gli altri non mi interessano perché sono
conosciuti, ed è la difficoltà che ha sempre avuto la regione
nell'essere sottoposta ad una specie di sindrome del Fort Apache,
che era l'accerchiamento. Le Giubbe Blu (regione) erano accerchiate
dai Pellerossa che tutt'intorno avevano acquistato la proprietà;
quello era l'accerchiamento. E tutte le volte che il Consiglio
regionale e la Giunta regionale dovevano trattare con la società
Sitav, gestore del Casinò, saltava fuori questo problema: come
rompere l'accerchiamento, come superare questa sindrome? Ed anche i
dirigenti all'interno del Casinò, ho lavorato per alcuni anni al
Casinò di Saint-Vincent, hanno sempre accennato, quando i momenti
diventavano tesi, al fatto che tutt'intorno al Casinò era di loro
proprietà e che non poteva funzionare un Casinò senza le
infrastrutture legate alla sua attività.
Allora arriviamo ad oggi, senza dilungarci su queste banalità.
Penso che siamo dinanzi ad un giro di boa, che questa gestione
straordinaria è più un atto che ci cade addosso che non un atto
voluto, però mi sembra il momento di fare di necessità virtù e di
non vedere tutto nero, perché questa gestione straordinaria tutti
sostengono che deve restare straordinaria e breve, e su questo
siamo d'accordo tutti perché in passato c'era anche chi sosteneva
la gestione pubblica: abbiamo sentito fior di sindacalisti
sostenere la gestione pubblica, azionariato popolare o cose del
genere per un Casinò.
Superati quindi gli ideologismi degli anni 70 e di parte degli
anni 80, di gestione pubblica non ne parla più nessuno, quindi
siamo d'accordo tutti che questa è una gestione straordinaria,
brevissima, temporanea, legata semplicemente a questa necessità. Ma
attenzione, la necessità qui rompe la continuità, torniamo in
possesso noi di Fort Apache, è nostro, le porte le apriamo e le
chiudiamo noi e questo è già un punto fortissimo. Secondo punto
forte, lo ha detto il presidente della Giunta, è possibile rompere
finalmente l'accerchiamento, si delineano queste possibilità,
queste opportunità, e con la rottura dell'accerchiamento è
possibile proseguire quell'iter, quella procedura che fino adesso è
sempre stata inceppata proprio da questo grosso tassello che di
fatto impediva un confronto fra proposte diverse, una concorsualità
fra proposte avanzate da società diverse. Allora ci mettiamo nelle
condizioni migliori.
Ci è gradito anche sapere, e lo hanno apprezzato tutti, che c'è
continuità anche nel rapporto di lavoro con i dipendenti, che viene
garantito il mantenimento dell'occupazione, e questo è un punto
altrettanto forte e importante.
Certo è che per il futuro bisognerà fare molta attenzione,
bisognerà navigare con il radar, vedere quando vi sono gli scogli
in distanza, perché già se ne delineano alcuni, uno di questi sarà
la famosa legge in materia di Casa da gioco. Non sappiamo cosa
pensa il governo Berlusconi su questa problematica, se ci
attestiamo sui dodici Casinò, se invece si vuole arrivare alla
formula francese che mi sembra invece una formula molto
penalizzante per la nostra realtà, o se viceversa viene mantenuto
ancora il monopolio dei quattro Casinò italiani. Questo sarà un
problema da sciogliere e da valutare in una trattativa anche con lo
stesso governo.
In conclusione, non penso che questa sia la Caporetto della
Giunta Viérin, mi sembra che qui siamo già dopo. Qui siamo alla
linea del Piave oggi, ma una linea che già ci fa intravedere la
conquista del Montello e poi di Vittorio Veneto dopo, almeno io
sono ottimista a pensare così, nonostante che reali difficoltà si
celino sotto la carta amministrativa, perché sappiamo benissimo
l'ufficio fidi come lo gestisci, i bar come li gestisci, il
personale, insomma tutta una serie di grossi problemi che ha una
azienda di quel tipo.
E allora vorrei anche dire che se un peccato originale ha
gravato su tutto questo periodo, il vero peccato originale è stato
nella Baincuneo, il vero peccato originale furono le delibere del
1991-92, diciamo la verità, quando in quest'aula sottolineammo i
buchi neri esistenti in quelle delibere. Buchi neri che poi si sono
rivelati vere e proprie trappole, nelle quali siamo incappati in
pieno. Quello è stato il turpe sistema per bloccare l'iter
amministrativo, è quello che ci ha messo in difficoltà, però,
ripeto, si può fare di necessità virtù.
Quindi da oggi si riparte da zero con il commissario della
gestione straordinaria; mi sembra che la Giunta abbia anche
garantito un'altra cosa, cioè che attraverso le articolazioni
consiliari ci sia la massima trasparenza ed informazione. Questo è
stato detto nella IV commissione, penso che il presidente della IV
commissione sia garante di questa simultaneità di attività fra la
commissione e la Giunta; penso che l'intero Consiglio possa
giovarsene nel conoscere le puntate successive di questa
storia.
Non starei a piangere sulle delibere di oggi; l'atto politico è
un atto forte, conseguente e motivato, mi sembra che ci siano le
condizioni per mantenere in piedi tutti i punti forti del passato,
anche se alcuni punti deboli si sono delineati e comunque li
vediamo ancora come elementi da superare.
Vorrei quindi concludere il mio intervento sostenendo che
dobbiamo fare attenzione perché il Casinò di Saint-Vincent è un
momento troppo importante per il rilancio di quel turismo che sta
segnando il passo in tutta la bassa comunità montana del Marmore,
ed in parte anche in Valle d'Aosta. Se c'è un rilancio forte anche
dell'attività di Saint-Vincent, penso che la ricaduta sarà notevole
per tutto il resto della Valle d'Aosta.
Non ho nient'altro da aggiungere, scusate se sono stato un po'
lungo, questo è il nostro pensiero.
Presidente -
Ha chiesto la parola il Consigliere
Florio.
Florio (VA) -
Dopo aver sentito un peana a tutti
questi anni, per la verità non è sempre stato così da parte di chi
ha recitato il peana oggi qui, ci sono da sottolineare alcuni
elementi che sono fondamentali di fronte a queste due bozze di
deliberazione. Intanto il fatto che si tratta sicuramente di una
novità, cioè lo scioglimento di quel matrimonio che tanti guai ha
portato nel passato a questa regione ed il cui ultimo risultato in
definitiva è costituito proprio dalle difficoltà che noi tutti
intravediamo di fronte all'assunzione di questi atti
amministrativi, e poi il fatto che appunto nella piena
consapevolezza delle difficoltà che ci troviamo di fronte ci sia
non una Caporetto, ma la decisione forse obbligata, ma comunque la
decisione di assumersi per il minor tempo necessario questo tipo di
gestione della Casa da gioco.
É importante che tutti lo abbiano sottolineato questo nuovo
passaggio ed è importante che tutti abbiano sottolineato
l'eccezionalità della decisione e della scelta fatta. Si tratta
sicuramente di una decisione che ha una importanza politica a
nostro avviso formidabile, ma che ancor più di oggi richiederà nel
prossimo futuro oltre che una capacità operativa - perché infiniti
sono i problemi che si dovranno affrontare da qui al primo di
luglio e dopo, e di questi problemi credo sia giusto lasciare
competenza e responsabilità all'esecutivo e al commissario - una
formidabile volontà politica per mantenere fermo questo obiettivo.
L'obiettivo che in fondo questa maggioranza si è data nella
sostanza allorquando si è costituita e che, nonostante
tentennamenti e forse anche errori, ha ribadito via via in tutte le
fasi nelle quali siamo stati chiamati ad assumere delle decisioni
qui dentro.
Sarà necessaria una formidabile volontà politica, perché
formidabili saranno oltre che le difficoltà operative anche i
problemi che si sommeranno a causa di altri atti di organismi
amministrativi esterni al nostro, di tribunali amministrativi e
consigli di stato, di problemi connessi con quanto qui, sì, è
affermato con forza, ma che non è così scontato nella sua
attuazione di rapporti con il personale, di quanto qui è affermato
con forza, ma non è scontato nel risultato dei rapporti che pure si
dovranno avere con Sitav, con Saav, e questo lo dico soprattutto in
relazione alla lettera d) del punto 2 della delibera.
Chiedo al presidente soprattutto, che è il riferimento
principale della responsabilità politica dell'atto che qui oggi
viene assunto, che si tenga fede fino in fondo e con durezza agli
obiettivi che ci siamo posti, con lucidità e nel pieno rispetto
della trasparenza e quindi con rapporti corretti nei confronti
delle opposizioni, con la ferma volontà di fornire a tutti, non
appena sia possibile, tutte quelle notizie che sono indispensabili
per poter affrontare con cognizione di causa le diverse fasi del
problema e, se del caso, tali da dare la possibilità di fornire
soluzioni diverse ed alternative sulle quali confrontarsi.
Se questa procedura verrà rispettata, se l'obiettivo finale sarà
quello di un ritorno della gestione del Casinò in mano privata,
così come tutti si vuole avvenga, su basi di piena parità possibile
dei concorrenti, e dando per scontata l'esigenza del rientro
dell'amministrazione regionale della proprietà complessiva della
organizzazione Casinò, se tutto questo verrà portato avanti in
questo senso, la data di oggi potrebbe veramente diventare storica.
Questa forte volontà politica di rientrare pienamente,
coscientemente e scientemente detentori fino in fondo
dell'esistenza della Casa da gioco, credo sia una scelta politica
che forse da sola potrebbe caratterizzare l'intero arco legislativo
di questa legislatura. E questo è da sottolineare con forza perché
queste sono le cose che da anni noi - che all'inizio chiedevamo la
chiusura del Casinò - andiamo chiedendo con forza. E ci fa piacere
di constatare che questa linea, pure con le necessarie
differenziazioni, con i comprensibili se e ma, si stia diffondendo
nella sostanza in tutte le forze politiche presenti in questa
aula.
Credo che questo periodo straordinario, che deve essere il più
breve possibile, debba anche essere utilizzato per riflettere
sull'esistenza della Casa da gioco, sulla sua funzione all'interno
della regione Valle d'Aosta, sulla sua funzione all'interno della
comunità montana del Marmore e del comune di Saint-Vincent e nelle
immediate vicinanze dell'altra realtà urbana, praticamente del
comune di Châtillon. Questi elementi di riflessione sono
indispensabili per dotarci in questo periodo transitorio di quelle
necessarie analisi di tipo economico, sociale, politico - perché il
Casinò ha avuto delle ricadute sulla comunità valdostana e ne ha
avute di formidabili, anche di negative -, per immaginare e pensare
ciò che vogliamo fare di questa struttura che è una struttura di
tipo turistico, che è una struttura che rende all'ente regione un
certo numero di miliardi ogni anno, che può costituire se
sufficientemente ben condotta una sorta di volano economico. Ma
questo deve essere fatto con piena coscienza di ciò che è una casa
da gioco, dei rischi che comporta, del fatto che debba essere
gestita come una azienda privata, del fatto che ci debba essere
netta separazione fra potere politico e una struttura finanziaria
di questo genere, di tutti questi fatti in sostanza che hanno
toccato e profondamente e con quale durezza tutta la storia della
prima repubblica in questo nostro paese.
Potrebbe essere questo uno dei momenti di avvio, uno dei momenti
di rivisitazione del nostro essere regione autonoma al nostro
interno e del momento di nascita forse di quello che potrebbe
essere il secondo periodo autonomista. Se su questo problema, che è
estremamente difficile e che non può far dormire molto tranquillo
il presidente, visto anche il rapporto che c'è su questo terreno
con la macchina che c'è qui dentro, se su questo problema
riusciremo a vincere la sfida, credo che avremo veramente fatto un
buon lavoro.
Presidente -
Ha chiesto la parola il Consigliere
Ferraris.
Ferraris (GV-PDS-SV) -
Anch'io vorrei inserirmi
sicuramente con toni più modesti in questo dibattito, che sta
assumendo caratteristiche storiche. Io non chiederò che il 2 giugno
diventi una nuova ricorrenza nella storia valdostana, ritengo però
che questa questione del Casinò di Saint-Vincent sia una questione
importante. Credo che da parte di tutti gli interventi questo sia
emerso con estrema chiarezza, ovvero sia la consapevolezza che la
Casa da gioco all'interno della regione ha un ruolo importante per
quanto riguarda il turismo e per quanto riguarda i problemi di
occupazione in questa regione.
Penso che questa maggioranza abbia approcciato questo tipo di
problema con molta concretezza, ho sentito molte critiche da parte
dell'opposizione, credo che siano giuste e per certi versi anche
stimolanti; sono indubbiamente un ascoltatore di parte, però non ho
sentito delle alternative alla proposta che qui oggi viene
formulata.
(...Interruzione di un consigliere fuori
microfono...)
La questione è molto semplice. Credo che questa maggioranza avrà
avuto tanti difetti ed avrà fatto anche tantissimi errori, però
aver voluto e aver proposto la possibilità di consentire il
commissariamento della casa da gioco diciamo che è una delle cose
che questa maggioranza ha fatto, perché è vero che si è trovata in
una strada che era un sentiero molto stretto con burroni da tutte
le parti. Direi che va ascritto a questa maggioranza il fatto di
aver individuato una soluzione forte, perché la nostra Caporetto
sarebbe stata veramente quella di essere qui oggi senza soluzioni,
mentre invece una soluzione c'è.
Indubbiamente il commissariamento dovrà avere un carattere di
transitorietà, e nessuno qui ha dichiarato di volere una gestione
pubblica del Casinò. Questo è un momento per riappropriarsi di una
risorsa economica importante della regione, fare in modo che cessi
una situazione di sostanziale indeterminatezza per quanto riguarda
il futuro della casa da gioco, e riconsegnare la stessa in mani che
sappiano puntare ad uno sviluppo della casa da gioco stessa. La
delibera che verrà sottoposta al voto di questa assemblea prevede
questa possibilità, cioè in sostanza la possibilità di mettere
alcuni punti fermi, innanzitutto quello di andare ad una
conclusione del procedimento avviato, la possibilità di cominciare
a mettere alcuni punti fermi per il superamento
dell'accerchiamento.
Terza questione, sicuramente non secondaria, quella della
salvaguardia dell'occupazione. Credo che questa questione debba
essere collegata alla necessità di avere un confronto sui passi
futuri e sulle necessità che ci saranno per affrontare questa
questione in termini di trasparenza e di chiarezza, perché questa è
una partita in cui sono coinvolte ed hanno le maggiori
responsabilità le forze di maggioranza, ma il problema del Casinò è
un problema di interesse generale della regione, per cui è bene che
ci sia quel livello di trasparenza e di chiarezza che possa rendere
tutti consapevoli di quelli che sono i processi decisionali,
sapendo che come è stato ricordato da più interventi il Casinò di
Saint-Vincent in un prossimo futuro potrà vedere il fiorire di una
concorrenza, di una nascita di altre case da gioco che potrebbero
indubbiamente interferire sullo sviluppo della Casa da gioco
stessa.
Ritengo che qui oggi probabilmente non scriveremo una nuova
pagina di storia, ma sicuramente apriamo una fase nuova. In questa
fase nuova credo che la maggioranza si assuma delle grosse
responsabilità, credo che ci siano le condizioni perché il Casinò
possa continuare e migliorare la propria attività, e credo che sarà
estremamente importante l'apporto da parte dei dipendenti in
termini di capacità conoscitive, di capacità organizzative, di quel
saper fare che fa sì che il Casinò di Saint-Vincent sia diventato
quello che è, fare in modo che questa delicata fase di passaggio
abbia una soluzione positiva. Con questo, concordo con la proposta
presentata dal presidente della Giunta ed esprimo quindi la
posizione favorevole a questo tipo di soluzione da parte del gruppo
che rappresento.
Presidente -
Ha chiesto la parola il Consigliere
Lanièce.
Lanièce (GA) -
Dopo gli interventi di alcuni
consiglieri dell'opposizione che mi hanno preceduto, non mi resta
molto da aggiungere, anche se ritengo opportuno fare delle dovute
precisazioni anche a costo di ripetere cose già dette.
É evidente che il commissariamento rappresenta ormai l'unica
terapia possibile in questa situazione, anche se mi auguro che non
sia una terapia d'urto con delle logiche conseguenze, pericolose
soprattutto per quanto riguarda l'occupazione, ma che sia invece
una fase di breve durata in attesa di transitare alla successiva
fase più importante, che è quella che riguarda l'assegnazione della
gestione del Casinò, in modo che si possa permettere un rilancio
effettivo del Casinò e di conseguenza anche della cittadina di
Saint-Vincent.
Se si va un po' a ritroso, si può correttamente verificare che
la soluzione del problema Casinò poteva essere già presa circa due
anni fa, invece si è preferito attuare una politica del rinvio,
senza tener conto che questo tipo di politica avrebbe di
conseguenza comportato un peggioramento della situazione economica,
perché sappiamo tutti che gli investimenti vengono fatti se si ha
la sicurezza di ciò che si ha, mentre ovviamente in questo periodo
gli investimenti sono stati molto limitati. Soprattutto non
avrebbe, come di fatto invece ha, ingenerato una seria
preoccupazione nei confronti dei dipendenti del Casinò, che si
trovano in situazione precaria proprio per il fatto che non sanno
quale sarà la soluzione adottata.
A tale proposito vorrei solo ricordare che i dipendenti sono
circa 1116, facendo una moltiplicazione, ponendo per ipotesi che
ognuno abbia a carico tre persone, si arriva a circa 4000 persone e
quindi mi sembra che l'entità del problema sia molto importante,
meritevole di una particolare attenzione.
Inoltre sempre al riguardo del personale vorrei sottolineare
l'importanza e la problematica del personale Saav, nei cui
confronti ovviamente chiedo alla Giunta maggiori assicurazioni,
come di fatto ha precedentemente precisato il presidente Viérin,
anche per evitare che i dipendenti, che sono circa 300, abbiano dei
seri problemi.
Ovviamente tutto questo sempre nell'ottica di quello che per me
rappresenta il punto principale di tutta questa vicenda, cioè il
problema occupazionale, quindi la necessità inderogabile di
salvaguardare tutti i posti di lavoro, problema che riguarda sia la
maggioranza che la minoranza.
Concludo augurandomi che questa scelta del commissariamento non
comporti neanche un giorno di chiusura del Casinò per ovvii motivi
e che accompagnate a questa scelta si diano delle precise
assicurazioni per quanto riguarda l'acquisizione degli immobili che
fanno da contorno al Casinò; che si fissi un termine alla durata di
questo commissariamento, anche per evitare che duri in eterno, e
infine che ci sia una continuità nell'occupazione, perché penso che
questo sia il problema principale che riguarda tutta la Valle
d'Aosta.
Presidente -
Ha chiesto la parola il Consigliere
Perron.
Perron (UV) -
Je ne veux pas, au nom de groupe de
l'Union Valdôtaine, ajouter trop de mots aux fleuves de paroles
que, sur cet argument, ont déjà été versées. J'estime tout de même
qu'il n'est pas au soussigné et au groupe donner des réponses
techniques et je ne ferais même pas une intervention qui a un fort
contenu historique.
J'estime aussi que ce ne seront pas les dernières paroles sur ce
sujet que nous irons prononcer dans cette salle.
Il est évident que nous nous trouvons dans une situation
qu'aucune force politique n'aurait souhaitée; je réaffirme quand
même que les préoccupations pour celle qui est la situation des
dépendants, pour ce qui est le futur de la maison de jeux de
Saint-Vincent, pour que cet important pôle économique et
occupationnel ne soit pas fermé, ces préoccupations ne sont pas une
exclusivité de la minorité.
J'estime que cette majorité, ce gouvernement ont toujours agi
dans une certaine façon, ont toujours agi dans le respect de la
légalité, et peut-être quelque mot en plus à la sentence on
pourrait le dire, mais ils ont toujours essayé d'oeuvrer pour faire
tout ce qui était possible pour donner à ce problème une solution
positive soit pour la région Vallée d'Aoste, soit pour
l'administration régionale en tant qu'organisme, soit pour la
maison de jeux, soit pour les dépendants.
Nous nous rendons bien compte de ceux qui sont les effets
négatifs de la situation que la maison de jeux est en train de
traverser actuellement. Il est une question fondamentale pour notre
communauté d'un point de vue économique, d'un point de vue du
développement, d'un point de vue même de l'occupation.
Le premier aspect sur lequel je veux m'arrêter un instant c'est
une donnée de caractère politique. Il me semble qu'aujourd'hui a
été réaffirmée - comme dans le passé - une précise volonté
politique; encore une fois nous devons tenir compte des temps, qui
comme toujours sont limités et donc limitent fortement le rayon
d'action que ce gouvernement a pour ouvrer.
Le passage que nous approuvons aujourd'hui est un passage
obligé, que nous partageons, qui en quelque sort nous est arrivé -
comme disait Bich - sur le dos, mais qu'il est nécessaire
d'approuver.
Phase de passage qui est transitoire, et il a été réaffirmé avec
une forte cohérence, que nous n'avons pas la volonté de proroger
ultérieurement cette gestion de la maison de jeux, comme nous
n'avons même pas la volonté de gérer directement la maison de jeux.
Donc il y a une volonté politique comme dans le passé qui a été
confirmée et il y a à mon avis même une linéarité de comportement
qui mérite d'être soulignée.
Le président du gouvernement a réaffirmé à maintes reprises que
la volonté est celle d'assurer la continuité dans la gestion de la
maison de jeux, d'éviter que cette maison de jeux soit fermée et
donc d'éviter que pour le personnel il y ait un vide de
passage.
Je ne partage même pas certaines remarques qui ont été faites,
notamment je ne partage d'aucune façon l'avis d'impréparation du
Gouvernement, et encore nous ne soutenons sous aucune façon l'avis
de sous-évaluation du problème.
Quelqu'un a souligné le fait que nous n'avons pas convoqué sur
ce thème un Conseil extraordinaire il y a presque une année. A mon
avis cela était un problème de forme et pas de substance, parce que
toutes les fois qu'au Conseil régional on devait parler des
questions de la maison de jeux on en a parlé. Le fait de ne pas
convoquer un Conseil extraordinaire, disais-je, c'est un problème
de forme et pas de substance; on a affronté dans ce Conseil
régional tous les arguments qu'on retenait nécessaire d'être
affrontés.
Quelqu'un rappelait les préoccupations pour une conversation
téléphonique; ce n'est pas la siège dans laquelle entrer dans le
mérite de certaines affirmations, moi je veux simplement dire que
certaines remarques auraient un sens d'exister si les noms
correspondaient aux noms qu'ils y avaient eus dans certaines
conversations téléphoniques; compte tenu que la majorité n'a tenu
absolument pas compte de certains discours qui étaient faits au
téléphone, et n'avait pu être différemment, il me semble que
certains reliefs n'ont pas sens d'exister.
Encore, j'affirme tranquillement que nous ne nous sommes pas
repentis d'être la continuation entre guillemets de la majorité
précédente. Si quelqu'un doit se repentir, sont ceux qui ont géré
la situation il y a quelques années, sont ceux qui ont formulé un
certain type d'avis de concours, que le groupe de l'Union avait
critiqué fortement, sont ceux qui nous ont conduits à cette
situation d'impasse dans laquelle nous ne voyons plus aucune voie
de sortir.
Le groupe de l'Union Valdôtaine votera cette délibération, la
votera avec conviction, une conviction qui se base sur le plan
politique et sur le plan administratif. Sur le plan politique parce
que le Gouvernement a agi selon un précis mandat de la part du
Conseil régional, donc un mandat qui n'était pas donné en blanc,
mais qui était un précis mandat.
Pour ce qui est le plan administratif, j'estime que le
Gouvernement a agi selon pleine légalité, selon efficacité, selon
une procédure qui est administrativement correcte. Dans le cas
spécifique nous avons informé la Sitav de la volonté de
l'administration, des décisions que nous voulons prendre. Sur le
plan administratif, encore, nous donnons application à une loi que
ce Conseil régional a votée, nous donnons application à une
sentence du TAR, nous donnons application à certains articles de la
convention qui règlent certains passages comme celui qui est en
discussion. Donc l'accuse d'inefficacité nous la repoussons avec
conviction, nous retenons que ce Gouvernement a travaillé dans une
certaine façon, nous rappelons que s'il n'y avait pas cette
sentence que pour certains aspects nous pouvons la définir drôle,
la question de la maison de jeux pourrait être résolue. Et donc
avec tranquillité peut-être sous un aspect plus politique le groupe
de l'Union Valdôtaine redonne confiance à l'exécutif et à son
président et encore une fois nous repoussons avec force et avec
conviction certaines requêtes que dans les jours passés avaient été
faites par la presse de démission du Gouvernement valdôtain.
Bien que le ton de la discussion d'aujourd'hui soit très
tranquille par rapport à il y a quelques jours, il me semble que de
la part de la minorité il y a beaucoup de critiques et peu de
propositions. Il y a beaucoup de critiques surtout quand les faits
se sont passés, quand on a les données; cela me porte à dire que de
la part de quelqu'un il est très facile de faire treize quand on
est au lundi.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Dopo l'ottimo contributo
dato dal collega Perron al fiume di parole che finora avevamo
sentito, ho deciso anch'io di mettere qualche goccia dentro questo
fiume.
Sulla delibera in sé non spendo troppe parole, anche perché
credo che da tutti gli interventi che sono emersi è apparsa la
volontà generale di procedere alla sua approvazione. Tuttavia, dopo
alcune affermazioni che sono state fatte in particolare da Perron
nel suo ultimo intervento, qualcosa credo vada ancora detto. E per
rispondere anche indirettamente al consigliere Perron, credo che
sia giusto ripercorrere da parte mia - e credo di poterlo fare
anche a nome dei miei colleghi di partito - la strada di quest'anno
senza rifare la storia particolareggiata, ma andando a ricordare
alcune date molto significative al riguardo. Se c'è una parola che
diventa un po' il refrain da parte dei popolari per la Valle
d'Aosta di questo anno, la parola può essere preoccupazione per un
ritardo che si accumula.
E questa parola oggi è ancora valida. E questa parola
"preoccupazione" noi abbiamo cominciato a dirla in quest'aula dopo
un mese che eravamo seduti qui, quando ci siamo trovati davanti
alla scelta della famosa delibera del luglio 1993 di questa
maggioranza, di questa Giunta, che non abbiamo condiviso, che
abbiamo criticato e alla quale, mi dispiace per il Consigliere
Perron, avevamo proposto un'alternativa. Quella delibera in quella
data dava un'opportunità a questa nuova maggioranza, era quella di
andare ad eliminare quel corridoio buio del quale parlava il
Consigliere Perron, nel quale secondo lui - e noi non ci asteniamo
se vogliamo anche dal fare una critica verso quella scelta - si era
stati indirizzati a partire dal 1991. Nel luglio del 1993 questa
maggioranza aveva quella opportunità, che deliberatamente non ha
scelto. Vi ricordate il parere del legale che diceva: "Potete fare
questo", ma non è stato fatto. Fra l'altro credo che da parte degli
interventi della opposizione non ci sia stata una polemica
strumentale, soprattutto in questo dibattito. Oggi, da parte di
diversi interventi dei consiglieri della maggioranza rivoler
buttare tutta la sostanza nella quale ci troviamo in questa
situazione a quella data del 1991, ebbene questa sì mi sembra una
posizione strumentale che non risponde a verità.
Il Consigliere Parisi molto semplicemente ha fatto l'intervento
più opportuno fra quelli sentiti nelle forze di maggioranza. Il
consigliere Parisi ha detto che noi in questa occasione facciamo
autocritica. Questo non significa battere la maggioranza, cambiare
il presidente della Giunta; ma credo sia necessario a fronte
soprattutto dell'ultima sentenza del TAR dire almeno forse, almeno
metterlo in formula dubitativa, Consigliere Perron, anziché
enfatica come invece mi è parso di cogliere. Se non altro una forma
dubitativa sarebbe stata senz'altro più appropriata.
La stessa preoccupazione l'avevamo espressa nel novembre 1993 su
quella delibera che è stata annullata dal TAR; ed anche lì la
minoranza, consigliere Perron, o almeno noi per quanto ci riguarda
avevamo non solo criticato la scelta che si apprestava a fare la
maggioranza, ma avevamo anche lì proposto qualcosa di alternativo.
Anzi, avevamo dato addirittura due strade: o invitiamo entrambe le
società oppure, a fronte di una relazione che diceva in maniera
esplicita che né l'una né l'altra società avevano i requisiti,
giungere ad un azzeramento. Questa non è opposizione strumentale,
ma è una opposizione che vuole contribuire a determinare delle
scelte.
Ora, la maggioranza non ha deciso di seguire queste strade, è
lecito farlo evidentemente, ma al tempo stesso deve assumersi tutte
le responsabilità; le responsabilità che giustamente il presidente
della Giunta si era assunto alcuni mesi dopo, quando sul nostro
rinnovato sollecito - vi ricordate le risoluzioni? - giustamente ci
diceva: "non siamo degli incoscienti, fateci lavorare". Quella era
una posizione coerente e continuativa, che forse qualcuno farebbe
bene a continuare a scegliere.
Ma se noi oggi siamo qui ad assumere questa delibera, lo diceva
Bich, non è per una scelta di una maggioranza, ma per una necessità
alla quale si è andati incontro. Se siamo qui oggi è perché c'è la
sentenza del TAR, altrimenti si sarebbe proseguita la strada decisa
dalla Giunta, cioè di trattare con la Sitav.
Su questa sentenza per la verità oggi si è parlato un po' poco,
mi aspettavo che il dibattito andasse un po' più nella direzione di
analisi dei contenuti di questa sentenza, se non altro per giungere
ad una valutazione di tipo politico che qui stamani in gran parte
non c'è stata. Perché a fronte di quella sentenza i casi sono tre:
o ha sbagliato la sentenza, come mi è sembrato di poter leggere fra
le righe delle cose dette da Perron, o ha sbagliato la maggioranza,
o ha sbagliato la commissione. Non ci sono altre possibilità, sono
queste.
E allora credo che il governo dovrebbe politicamente dare una
sua interpretazione di questo, se chi ha sbagliato è stato il TAR,
la maggioranza o la commissione. Diventa difficile a capirlo non
solo dalle parole che non sono state dette, ma dagli atti che
seguono le parole, perché il governo decide, a mio avviso
responsabilmente, di non portare ulteriori ricorsi alla sentenza, e
questa è un po' come la storia a cui abbiamo assistito recentemente
di questi patteggiamenti, per cui uno dice sono innocente e
patteggio, però rimane il dubbio nella gente. Ma, ripeto, una
scelta responsabile.
Questo governo rimane in carica, anzi con le acclamazioni
enfatiche che abbiamo sentito non si addossa nessuna
responsabilità; questo governo sembra voler continuare con la
stessa commissione che ha portato ai risultati del novembre. Le
risposte che sono state date non individuano nessuna
responsabilità. Ora a fronte di questa situazione, dire che la
responsabilità è della minoranza, Consigliere Perron, mi permetta è
la cosa più ridicola che poteva dire in quest'aula.
Quindi credo che qui siamo chiamati a scegliere, anche perché la
preoccupazione per il dopo, noi ve lo diciamo ancora oggi pur
dicendo che siamo favorevoli a questa delibera, ce l'abbiamo
ancora. La preoccupazione per il dopo, sperando che questo dopo
inizi dal primo luglio e non più tardi, ce l'abbiamo già oggi,
perché ad oggi ci sono ancora tante cose non chiare su quello che
sarà il futuro.
Certo, c'è una volontà diffusa nel dire che questo
commissariamento, che questa gestione straordinaria sia breve, che
duri il meno possibile, ridiamo in mano ai privati: ma a quali
privati, ma chi sceglierà questo? Abbiamo sentito parlare della
stessa commissione, abbiamo sentito il Consigliere Chiarello che
dice che i membri di questa commissione hanno dimissionato;
vorremmo capire un po' di più soprattutto il futuro perché non
vorremmo ritrovarci qui ad essere ancora alla fine della
legislatura preoccupati come lo siamo ora.
Presidente -
Vi sono altri che intendono
intervenire? Se nessun altro intende intervenire, dichiaro chiusa
la discussione generale.
Ha chiesto la parola il Presidente della Giunta Viérin Dino.
Viérin D. (UV) -
Compte tenu de l'importance de la
décision d'aujourd'hui, permettez-moi de souligner d'abord les
éléments qui se sont dégagés du débat et qui représentent des
points communs. Je crois qu'il est nécessaire de souligner d'abord
cet aspect, si effectivement outre à l'affirmer nous estimons que
la définition de ce problème est un élément important, qui dépasse
le clivage existant entre les différentes familles politiques,
parce que la définition de ce problème représente un élément
positif pour toute la communauté valdôtaine.
Il y a donc un consensus généralisé sur la gestion
extraordinaire, sur l'institution de cette gestion, qui doit
représenter une période transitoire, limitée au temps nécessaire à
l'attribution de la nouvelle gestion du casino.
C'est un élément important, qui permet de réaffirmer cette
position de maître de la région quant à l'existence de cette maison
de jeu et ce, dans le maximum de clarté et de fermeté, tout en
respectant les objectifs qui avaient été présentés au conseil et
approuvés par tout le conseil, les objectifs à atteindre, notamment
"
la rottura dell'accerchiamento
".
Il y a également un sens de responsabilité qui s'est dégagé du
débat avec une disponibilité au dialogue, et j'espère que ce sens
de responsabilité et cette disponibilité continueront au cours des
mois à venir. Nous nous rendons tous compte que si aujourd'hui nous
posons une pierre importante, nous n'avons pas tout à fait résolu
le problème: nous avons donné une première réponse, mais
l'orientation est de limiter cette réponse au temps nécessaire pour
cette nouvelle gestion de la maison de jeu, et nous devons donc
continuer à affirmer la validité des principes et surtout à agir de
conséquence pour qu'il y ait un maximum de consensus sur les
procédures qui encore devront être définies.
A ces aspects je veux en ajouter encore un, qui nous donne du
courage parce que là nous sommes tous conscients des difficultés,
il ne s'agit pas d'une ballade ni d'une promenade, il s'agit
d'instituer cette gestion extraordinaire, passage nécessaire pour
résoudre l'affaire du casino. Il y a là a mon sens, une prise de
conscience de la part de tous et on ne peut par un jeu politique,
affirmer ou accuser les autres de sous-évaluer l'importance de ce
problème; il faut considérer tous les éléments du problème avec un
sens des responsabilités et avec la conscience des difficultés.
Mais il y a quand même un élément positif qui peut nous éclairer
dans la définition des différents problèmes, qui peut nous aider à
dépasser les soucis. Il serait, nous l'avons déjà affirmé une fois,
irresponsable de ne pas affirmer que des soucis existent, mais je
crois que nous pouvons compter, pour les dépasser, sur les
compétences, sur le professionnalisme du personnel de la maison de
jeu de Saint-Vincent. C'est autre un élément qui est ressorti du
débat et que je crois important de souligner et de mettre en
valeur.
S'il y a donc un consensus sur les objectifs et même sur les
volontés, il y a des divergences quant aux moyens, quant aux
modalités, quant aux solutions qui sont proposées. Mais je trouve
que sur ces bases, sur ces éléments, sur ces données devra
continuer cette confrontation entre majorité et opposition, pour
que de cette confrontation se dégagent les solutions les meilleures
pour atteindre les objectifs qui nous sont communs. On ne peut pas
ici, refaire l'histoire, et je trouve que c'est tout à fait
légitime de regarder le passé, parce que c'est en regardant le
passé que nous donnons une explication selon l'interprétation que
nous voulons donner à ce même passé, à des situations actuelles,
mais si cela est nécessaire, il faut également dépasser cette phase
et regarder maintenant ce qui nous attend, parce que toutes les
fois qu'il a été nécessaire de discuter sur ce problème, sur
l'affaire du casino, nous l'avons fait. Et s'il n'y a pas eu la
convocation d'un conseil extraordinaire, la raison en est
simplement que le conseil était déjà convoqué, et nous avons donc
donné à tous la possibilité de discuter.
Je me permets de souligner que, si au mois de juillet on avait
affirmé avec force qu'il était de la volonté de cette majorité de
ne pas accorder de prorogations ultérieures, au mois de décembre la
prorogation était obligatoire, il n'y avait pas de loi portant
institution de la gestion extraordinaire. Et là on ne peut même pas
dire que la majorité n'avait rien fait pour éviter cette
prorogation; c'est un aspect sur lequel nous allons revenir, parce
qu'il faut préciser également certaines choses, surtout sous
l'aspect politique, quant à la commission. Mais la volonté
politique avait été clairement exprimée et elle avait également
donné des résultats; au mois de décembre une ébauche de convention
avait été présentée à l'examen du conseil, c'était le résultat d'un
travail qui a été accompli par la majorité et par le
gouvernement.
Il est évident, M. Tibaldi, que sur ce point chacun est libre de
faire ses choix et je dois reconnaître que depuis le début M.
Tibaldi a annoncé la couleur, a fait un choix qui va dans une
certaine direction et qui veut privilégier une société par rapport
à une autre; c'est tout à fait légitime. Mais, en plus des autres
aspects que nous allons souligner, sur le fait de définir cette
ébauche de contrat un avortement contractuel, j'inviterais M.
Tibaldi, qui est issu d'une famille d'historiens, à approfondir
davantage l'histoire des conventions et des contrats, pour exprimer
un jugement sur le contenu de cette ébauche de convention qui avait
été présentée au conseil, et qui représentait et représente encore
aujourd'hui une convention qui allait dans la direction d'atteindre
les objectifs fixés par le conseil et de donner à l'administration
régionale les bénéfices et les avantages conséquents.
S'il n'y a pas eu de prorogation, ou s'il n'y a pas eu au mois
de décembre le respect de cet engagement, cela est dû donc aux
faits qui se sont produits et qui ont entamé ce contentieux, qui a
été défini aujourd'hui par le tribunal administratif. Et là je veux
également apporter quelques précisions sur l'aspect de la
commission. Une commission qui a été nommée par cette assemblée, là
encore sur la base des orientations fixées par une sentence du
Conseil d'Etat, qui avait censuré un choix précédent, qui avait
donc donné des orientations quant à la procédure à suivre pour
examiner les différentes candidatures. Procédure que même
l'actuelle sentence du TAR ne met pas en discussion quant à la
légalité.
Le Conseil a donc nommé une commission mixte d'experts - nous
les considérons encore aujourd'hui comme tels - et de représentants
politiques; il y a même eu, dans cette volonté de concertation, un
représentant de l'opposition qui a fait partie de cette commission.
C'est une commission qui a travaillé dans l'optique de la
séparation entre l'organe qui pourvoit à la nomination d'une
commission chargée d'une mission spécifique et le travail et
l'autonomie de cette commission, et elle a soumis au Conseil le
résultat de son travail. Quelqu'un a voulu mettre en discussion la
responsabilité de la commission; personne n'a mis ou ne veut mettre
en discussion la responsabilité de la commission.
La commission avait une tâche spécifique, la commission a
présenté un rapport, ce rapport a été signé par tous les membres de
la commission, de la majorité et de l'opposition, je ne crois pas
qu'il y ait eu là des violences physiques ou morales pour la
souscription de ce document, tout le monde étant libre à cet égard,
s'il ne partageait pas les conclusions de la commission, de ne pas
signer. Il y a des commissions, et ça fait partie du fonctionnement
de ces organes, qui ont terminé leurs travaux en présentant deux
rapports; s'il n'y a pas accord au sein de cette commission, l'on
peut présenter d'autres propositions, là il y a eu l'unanimité.
Le résultat a été soumis à l'attention du conseil, la
responsabilité politique est du conseil; on ne veut pas se cacher
derrière les autres, mais là également il est difficile, après
avoir nommé un organe technique, de ne pas tenir compte des
considérations exprimées par cet organe, du point de vue technique;
nous avons donc fait confiance aux résultats de cette
commission.
Il y a eu par la suite un recours, le tribunal met en discussion
le bien-fondé de la décision prise par le conseil sur la base des
travaux, du résultat de cette commission. Là encore nous avons
exprimé un jugement qui est politique, ne voulant pas présenter
appel contre cette sentence. Là encore c'est une responsabilité qui
ne veut pas exprimer un jugement sur le bien-fondé des experts,
mais le jugement est ici de nature politique. Moi je veux voir qui,
du point de vue technique et non pas sur le plan politique, est à
même de dire que certaines analyses économiques ne correspondent
pas à la réalité. Le tribunal administratif l'a dit, mais il y a
encore un degré de jugement. Donc, du point de vue politique
j'assume une certaine responsabilité et je veux adopter une
décision; si vous permettez, sur le plan technique je peux garder
mon opinion, ce sera le Conseil d'Etat qui tranchera en la matière.
Si nous suivons cette logique, je dois rappeler quand même que le
même tribunal administratif dans une situation précédente avait
donné raison à Sitav et tort à Finoper, et par la suite le Conseil
d'Etat a renversé cette position. Donc je crois qu'il est tout a
fait légitime sur ce plan (qui est un plan juridique) de dire que
nous prenons acte de cette décision du tribunal administratif et
sur le plan politique nous ne voulons pas continuer dans ce
contentieux, parce que nous avons exprimé clairement notre volonté
de ne pas accorder de prorogation ultérieure et de faire tout le
nécessaire pour que les temps se réduisent pour définir cette
question. C'est là une appréciation et un jugement de nature et
d'ordre politique. Sur le plan légal ce sera le Conseil d'Etat qui
s'exprimera.
C'est sur la base de ces considérations que, au delà des
décisions qui seront prises, il est tout à fait nécessaire que la
commission spéciale soit convoquée pour prendre acte de cette
sentence, chose que nous avons faite. Les experts ne se sont pas
présentés en disant: "Vous nous avez envoyé un double de cette
sentence, de ce point de vue nous préférons l'analyser et par la
suite vous présenter nos remarques, parce que nous sommes encore
fermement convaincus du bien-fondé de notre jugement et nous allons
vous le mettre par écrit. Mais si la volonté politique de
l'administration est celle de ne pas recourir, alors de ce point de
vue nous ne voyons pas quelles sont encore les raisons pour faire
partie de la commission". La démission qui a été annoncée et qui
doit être formalisée est liée à ce raisonnement. Mais sur ce
problème, nous y reviendrons.
Si la délibération est présentée aujourd'hui, nous avons eu là à
maintes reprises affirmé qu'en plus des volontés, dès qu'il s'agit
de présenter des actes administratifs, il faut également que les
conditions existent, et ce n'est donc pas pour vouloir renvoyer
mais c'est simplement parce que, faute de notification de la
sentence, nous ne pouvions pas adopter de délibération. La sentence
a été notifié un lundi, ce lundi même la majorité s'est réunie, le
gouvernement s'est réuni et a adopté les actes que nous sommes
aujourd'hui en train d'examiner.
De même je crois avoir suffisamment exposé tout ce qui a été
préparé pour que si le départ officiel est fixé à la date
d'aujourd'hui, il y ait déjà tout un travail préliminaire de
préparation, et c'est ce travail préliminaire qui nous permet en
fin de semaine d'aborder le problème du personnel (les 1103
personnes, 821 de Sitav et de Siser, auxquelles s'ajoutent les 83
de Saav), travail qui nous permet également la semaine prochaine
d'aborder les thèmes qui doivent nous assurer de la définition de
cette phase de passage entre une gestion et l'autre.
Une analyse de la sentence a été sollicité, je crois qu'il est
nécessaire d'analyser cette sentence du TAR, pour que l'on puisse
définir là encore les procédures et les actions successives.
Sur la durée de la gestion extraordinaire, elle doit être liée à
la définition de cette procédure, et là également s'insère cette
volonté de ne pas recourir au Conseil d'Etat contre cette sentence.
C'est un acte politique, qui de ce point de vue, montre la volonté
de la majorité et du gouvernement, et renforce cette nature
transitoire de la gestion, afin de pouvoir arriver à la nouvelle
gestion.
Pour ce qui est du commissaire les deux délibérations, et je
parle de la deuxième, établissent quels sont ses pouvoirs et
quelles sont ses fonctions: "
Il commissario dovrà svolgere
l'incarico secondo quanto previsto dalla legge regionale n. 88 e
con le modalità fissate per la gestione straordinaria
". C'est
avec l'autre délibération que les conditions sont définies et là on
ne peut évidemment pas indiquer tous les aspects, même les aspects
les plus techniques dans une délibération. C'est une délibération
qui accorde à la gestion extraordinaire les pouvoirs les plus
amples pour gérer la maison de jeu et pour atteindre ces objectifs,
qui sont liés à son fonctionnement ainsi qu'à l'importance que son
fonctionnement revêt pour l'économie et des collectivités
territoriales et de la région.
M. Tibaldi nous a rappelé la nécessité de maintenir ou d'avoir
des contacts également avec la société Finoper, je veux le rassurer
à cet égard: non seulement nous avons toujours maintenu des
rapports avec les responsables de cette société, tout au long de
cette phase, comme nous avons eu des rapports avec Sitav nous les
avons eu avec Finoper, là encore pour témoigner de l'impartialité
de l'administration. Mais je dirais plus: sur sa sollicitation nous
avons même fixé pour cette semaine une rencontre avec M. Lefèvre,
de façon à avoir un contact personnel et pour témoigner que notre
objectif est le fonctionnement de la maison de jeu de
Saint-Vincent.
Pour terminer, je crois qu'il faut se rendre compte que si le
choix est un choix important, qui va réaffirmer cette primauté de
la région quant au fonctionnement et à l'exercice du casino, c'est
un choix que nous devons affronter avec le maximum de
responsabilité et surtout en insérant ce même choix dans la lignée
des principes qui ont été fixés auparavant, des principes qui
doivent nous permettre de sortir de certaines limites qui ont
lourdement pesés au cours de toutes ces années dans les rapports
entre la région et la société de gestion. Nous voulons le faire
avec le maximum de transparence, nous avons concerté à cet effet
avec le président de la IVe commission une série de rencontres
périodiques de façon à informer directement la IVe commission, qui
est compétente à ce sujet, de l'évolution de la situation; mercredi
prochain on a déjà inséré ce point à l'ordre du jour de la réunion
de la commission, je crois donc pouvoir assurer la disponibilité du
gouvernement à cet égard et compter sur la collaboration de la IVe
commission et de son président.
Evidemment il s'agit d'un défi et comme pour tous les défis il
est impossible de tout prévoir au départ; c'est une situation que
nous devrons suivre au jour le jour, nous le faisons avec la ferme
détermination de réussir et donc d'affronter ce défi avec la
détermination nécessaire pour que l'on puisse démontrer que nous
sommes à même de gérer la maison de jeu et d'en assurer au moins un
fonctionnement comme celui qui a caractérisé la gestion précédente.
Et là encore permettez-moi de reprendre une considération qui a été
faite par M. Bich, dans le sens que l'histoire est quelque chose
d'important et qu'après Caporetto il y a eu Vittorio Veneto.
Presidente -
Ci sono dichiarazioni di voto?
Ha chiesto la parola il Consigliere Chiarello, per dichiarazione
di voto.
Chiarello (RC) -
Siamo tutti d'accordo con il
commissariamento, quindi anche Rifondazione voterà a favore di
questa delibera.
Volevo solo riprendere in due parole il collega dell'Union. É la
seconda volta che attacca la minoranza, anche quando questa non ha
tutti i meriti per essere attaccata. Stiamo facendo un'opposizione
costruttiva e veniamo tacciati di non dare una mano. Questo non mi
sta bene, penso sia un metodo vecchio e non quello che noi
intendiamo per governare il paese.
E poi spero che le preoccupazioni non siano esclusiva della
minoranza, perché se la maggioranza non fosse preoccupata di
portare a termine queste cose, penso che sarebbe un po'
scellerata.
Quello su cui sono d'accordo è che i rapporti che devono avere
questa maggioranza e il commissario nei confronti sia delle
opposizioni che delle organizzazioni sindacali che del comune e
delle comunità montane, devono essere il più trasparente
possibile.
Vorrei esprimere un'altra preoccupazione. Dato che il
commissariamento è una istituzione che tende a gestire mantenendo
lo stato delle cose attuali, invece sul Casinò si deve fare una
scommessa: il commissario deve anche pensare ad uno sviluppo del
Casinò nel periodo in cui svolgerà le sue azioni di commissario,
perché per poter vivere il Casinò non deve star fermo, ma
svilupparsi e io penso che il periodo, per quanto breve, del
commissariamento non sia mai abbastanza breve perché il Casinò non
perda in prestigio e nelle sue funzioni.
Sono d'accordo sul commissariamento.
Presidente -
Ha chiesto la parola il Consigliere
Tibaldi.
Tibaldi (LN) -
Mi pare che il consenso su questa
scelta politica sia stato espresso già da tempo un po' da tutti. Il
consenso sulla scelta politica non vuol dire però consenso su come
viene adottata e applicata questa scelta politica, cioè su come sia
stato impostato nella sua complessità e nella sua globalità il
commissariamento.
Le osservazioni che ho fatto in precedenza non sto a ripeterle,
perché sono state recepite ed anche ribattute. Vorrei solo fare
alcune puntualizzazioni che ritengo opportune e necessarie, visto
l'evolversi della discussione in aula.
Capisco che sia difficile ammettere una sconfitta da parte e
della Giunta e della maggioranza, e io continuo a considerarla una
sconfitta, Caporetto permettendo. Capisco che sia difficile
ammettere le proprie responsabilità, e devo riconoscere che solo il
Consigliere Parisi con estrema umiltà e lucidità ha affermato che
errori sono stati fatti e colpe comunque ce ne sono. Colpe ce ne
saranno anche da parte della minoranza, non voglio escluderlo,
c'era un membro che rappresentava la minoranza in questa
commissione, che quindi ha svolto una sua funzione. Però vorrei
respingere fermamente quanto è stato detto sull'opposizione
squisitamente critica e non propositiva - mi riferisco in
particolare ai Consiglieri Ferraris e Perron -, perché mi pare che
dall'opposizione con delle differenziazioni, con dei dettagli
leggermente differenti, sono giunte delle proposte e il 27 luglio e
il 4 novembre, con cui sono state indicate altre strade. Vorrei
ricordare che come Lega avevamo indicato una trattativa congiunta e
con Sitav e con Finoper per colmare lacune che non erano solo
documentali, ma anche sostanziali, presentate da entrambe le
società.
Quindi non mi pare assolutamente che sia propria l'affermazione
di Ferraris che continua a dire che proposte non ce ne sono state;
proposte ce ne sono state eccome, ce ne sono state e da parte della
maggioranza e da parte della minoranza. Ovviamente poi le scelte
privilegiate sono state quelle che hanno avuto democraticamente la
maggioranza numerica, ma da entrambe le parti, sia da una parte che
dall'altra della barricata, le proposte non sono mancate.
Troppe parole sono state spese, come dice Perron, è vero, e se
vogliamo pochi fatti; riconosco una cosa, secondo me la dignità
della maggioranza dovrebbe essere prima di tutto quella di
ammettere una sconfitta, e io alla maggioranza attribuisco anche un
merito; quello cioè di aver proposto una legge, uno strumento che
prima non c'era, su cui avevo proposto anche degli emendamenti.
Però d'altro canto la maggioranza deve avere anche questa umiltà e
questa dignità di riconoscere la sconfitta oggi, perché come diceva
prima giustamente Marguerettaz pare che qui non si sappia chi ha
sbagliato, se l'organo giudiziario o l'organo tecnico o ancora
l'organo politico.
Mi ha particolarmente colpito l'attacco quasi personale che mi è
stato fatto dal presidente della Giunta, una attribuzione
assolutamente impropria, dove mi si attribuisce il ruolo di
difensore di parte; ruolo che se vogliamo già un consigliere della
stessa Union Valdôtaine ha tentato di attribuirmi quando abbiamo
discusso il 4 novembre la famigerata delibera. Vorrei solo
ricordare che è la maggioranza ed è questa Giunta che hanno deciso
di trattare illegittimamente con Sitav e non il sottoscritto.
Quindi rifiuto in maniera netta queste osservazioni e potrei
tranquillamente accollarne altre e al presidente e a chi ha
sponsorizzato la sua iniziativa.
Non è quindi una scelta di colore, d'altronde se fosse così oggi
non sarei qui per favorire il commissariamento, sarei qui forse per
sostenere qualche altra tesi che senz'altro è improponibile. Se ho
avvertito la necessità di avere dei contatti informali con una
società, mi fa piacere sapere che già ce ne sono stati; l'ho
semplicemente sollecitato perché lo ritenevo una cosa giusta. Non
ho detto che comunque quella società dovrà essere la contraente
necessaria della regione, ho semplicemente dato delle indicazioni e
delle soluzioni e delle proposte che invece da altre forze
politiche, come il PDS, non sono arrivate se vogliamo.
Quindi ribadisco, per concludere, il favore della Lega Nord per
la proposta di commissariamento, per l'istituzione della gestione
straordinaria regionale, che è, ripeto, un punto fermo e
necessario, un atto dovuto forse, non solamente voluto per chiudere
una fase di questa situazione estremamente avvelenata.
Mi riservo di esaminare quale sarà la proposta della persona che
dovrà prendere le redini della casa da gioco di Saint-Vincent, e
quindi di intervenire successivamente, ferme restando però le
osservazioni e le considerazioni che ho fatto, forse non tanto
strumentalmente come in questa sede sono state fatte oggi dalle
forze politiche di maggioranza sul contenuto della delibera di
istituzione della gestione straordinaria.
Presidente -
Ha chiesto la parola il Consigliere
Collé.
Collé (PpVA) -
Brevissimamente per replicare un
attimo a quanto ha affermato il presidente della Giunta nella
chiusura di discussione.
Intanto ci fa piacere la dichiarazione che ha fatto che questa
non è una passeggiata; l'impressione che avevamo avuto era un po'
quella perché il nostro modo di agire in questi mesi, le nostre
sollecitazioni vertevano proprio sul sollecitare la Giunta a
lavorare, a mettere le mani avanti affinché di questo problema si
iniziasse a discutere. Il presidente della Giunta ci ha anche detto
che non poteva farlo prima di oggi perché la notifica è avvenuta da
poco; quello che intendevamo noi in questi mesi era comunque che la
Giunta e il suo presidente iniziassero a verificare e ad analizzare
quali erano i problemi per studiare le risoluzioni degli
stessi.
Il presidente ci ha anche detto che una prima risposta è venuta
oggi e che le altre risposte, quelle che abbiamo chiesto nel primo
intervento, devono avere un tempo necessario, devono essere ancora
esaminate. Credo che la IV commissione dovrà in questa fase avere
un compito ben preciso, che è quello di vigilare, di collaborare, e
come forze di minoranza chiediamo di poter collaborare, chiediamo
quindi alla maggioranza di poter essere interessati in questo
periodo di tempo a tutte quelle che saranno le vicissitudini, a
tutto quello che si renderà necessario, al fine di poter il primo
luglio dare continuità alla vita della Casa da gioco.
Altre risposte non sono venute, comunque come avevamo già detto
nella mattinata voteremo favorevolmente a questo disegno di
legge.
Presidente -
Ha chiesto di parlare il Consigliere
Chiarello, per fatto personale.
Chiarello (RC) -
Questa mattina ho detto che non
davo le dimissioni dalla commissione, perché ritenevo che questa
commissione dovesse presentare le controdeduzioni alla IV
commissione competente e che i tre esperti dovessero venire nella
commissione competente. Sono abituato in fabbrica a dare i
risultati del mio lavoro a chi me li ha commissionati, mi sembra
una cosa normale; mi ha stupito... cioè che qualcuno si fosse
stupito che mandano le controdeduzioni scritte, ritenevo che questi
esperti avessero l'obbligo almeno nei confronti di noi due e della
IV commissione che rappresenta questo Consiglio di presentare le
controdeduzioni.
Presidente -
Se non ci sono altre dichiarazioni di
voto, pongo in votazione la delibera in oggetto:
Presenti, votanti e favorevoli: 31
Il Consiglio approva all'unanimità
Presidente -
Vista l'ora, sospendiamo i lavori che
riprenderanno alle ore 16,00.
La seduta è tolta.
La seduta termina alle ore 13,29.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK