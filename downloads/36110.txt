Consiglio Regionale della Valle d'Aosta - Oggetto del Consiglio n. 380 del 28 gennaio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 380 del 28 gennaio 2014 - Resoconto
OGGETTO N. 380/XIV - Interpellanza: "Modalità di
individuazione dell'impresa per l'affido diretto del servizio
rassegna stampa per l'anno 2014".
Président
- Pour l'illustration, la parole au collègue
Ferrero.
Ferrero (M5S)
- Grazie Presidente. Anche in questo caso
torniamo sul concetto di "trasparenza", perché secondo noi è un
concetto che vi è completamente estraneo.
Qui si parla dell'affidamento del servizio di rassegna stampa da
parte della Giunta regionale, e anche da parte del Consiglio, a una
società cooperativa. Guardando il provvedimento dirigenziale, a
firma del Direttore Anna Fosson, sinceramente non troviamo alcuna
motivazione al fatto che sia stata individuata questa ditta!
Infatti, qui leggiamo:
"Precisato che ai fini dell'affidamento
del servizio di rassegna stampa, si è proceduto a richiedere
un'offerta direttamente alla ditta PiùPress, società cooperativa
con sede in Aosta, via
...bla, bla, bla...
in quanto agenzia
di stampa e comunicazione dotata di competenze tecniche
adeguate"
. Ma scusate...e gli altri? Che tipo di affidamento è
questo? Qui non parliamo proprio di noccioline, ci sono in totale
45 mila euro circa, quindi un minimo di gara, un minimo di
confronto, secondo noi, doveva essere effettuato, perché se da
parte delle controllate si assume chi si vuole, se in Regione le
forniture le affidate a chi volete, chiudiamo il Consiglio
regionale e facciamo un risparmio sui costi della politica!
Decidete tutto voi, vi gestite in maniera clientelare tutta
l'attività, dalle assunzioni all'affidamento delle forniture, ed è
finito qui! Quindi, rispetto all'anno precedente c'è stato
addirittura un peggioramento, perché l'anno precedente c'era stata
una sorta di garetta che era stata fatta e quindi aveva almeno, a
livello di salvare la faccia, c'era un qualcosa. Quest'anno non vi
siete nemmeno posti il problema di salvare la faccia: "prendiamo
questo, 45 mila euro, è il più bravo".
Io non metto in dubbio, non so neanche chi siano questi, e
sinceramente non mi interessa sapere chi sono, ma mi interessa il
metodo; il metodo è quello di scegliere direttamente una ditta e
affidarle 45 mila euro di rassegna stampa, quindi vorremmo capire
che cosa è successo in questo caso...non lo so, siamo già
preoccupati anche per il casting che verrà fatto al Forte di
Bard...io spero che non arrivino delle pressioni alla Marvel, per
decidere chi sarà l'aiutante dell'Uomo ragno, oppure la donzella
che accompagnerà Iron Man, perché siamo questo livello!
Presidente
- La parola al Presidente Rollandin, per la
risposta.
Rollandin (UV)
- Le domande che son state poste credo che
siano due. Voglio ricordare innanzitutto che, contrariamente a
quanto sostenuto nelle premesse dell'interpellanza, l'acquisizione
in economia è una regolare procedura di aggiudicazione improntata
proprio a quei criteri di trasparenza, economicità ed efficienza
richiamati dall'interpellanza, ed è prevista dal codice dei
contratti e dalla legge 36 del 2011 "Nuova disciplina ed
acquisizione in economia di beni e servizi".
Detto questo, nello specifico, la Struttura dirigenziale
Comunicazione istituzionale e cerimoniale ha ritenuto di dover
procedere con l'acquisizione in economia del servizio di rassegna
stampa telematica nazionale e locale, ai sensi della legge 36 del
2011, in considerazione della specificità del servizio e tenuto
conto che tale forma risultava essere la più vantaggiosa ed
economica per l'Amministrazione regionale. A tal fine sono stati
accertati i presupposti per l'acquisizione in economia del servizio
ai sensi della legge 36, con riguardo al rispetto della soglia di
spesa prevista dalla legge, alla rispondenza del servizio alle
tipologie previste, nonché all'impossibilità di fare riferimento al
servizio CONSIP e MEPA. Difatti l'articolo 6, nel comma specifico,
comma 3, prevede:
"Per le acquisizioni in economia di beni e
servizi inferiori a 40.000 euro, il responsabile del procedimento
può procedere all'affidamento diretto"
. È anche il caso di
sottolineare che, fino all'anno scorso, il servizio di rassegna
stampa telematica era affidato, per la parte non regionale, a
operatori non valdostani; la società cooperativa PiùPress, invece,
per il 2014 fornirà sia la rassegna stampa locale che quella
italiana.
"Quali sono i dati che sono stati esaminati"
: la
Dirigente responsabile, intanto, ha applicato il principio della
rotazione previsto dall'articolo 6, comma 5, della legge 36; sono
poi state valutate le caratteristiche della piattaforma tecnica
utilizzata da parte dalla ditta PiùPress, società cooperativa, per
la fornitura del servizio in argomento e, infine, l'aspetto
economico. La fornitura, da parte di un unico operatore, del
servizio di rassegna stampa, valdostana e italiana. Il costo del
servizio per il bilancio regionale è inferiore rispetto al passato
(il risparmio è di 3.500 euro già solo per la parte che riguarda
l'Amministrazione regionale, senza contare il risparmio che ne
deriva, avendolo fatto insieme, sia come Giunta che come Consiglio
regionale). Grazie.
Président
- Pour la réplique, la parole au collègue
Ferrero.
Ferrero (M5S)
- Grazie.
Vabbè, la risposta ovviamente non mi soddisfa, perché
sostanzialmente si citano delle leggi, che, dal punto di vista
della legittimità...io, infatti, non ho eccepito nulla, ma dal
punto di vista del merito, dell'opportunità, della convenienza e
dall'equità del provvedimento, secondo noi... Sul fatto poi che le
spese si siano ridotte di 3.500 euro, per quello...i colleghi prima
hanno parlato della realtà del G.B. Festaz, in cui abbiamo visto
che addirittura un servizio che prima era appaltato...non so, se
non sbaglio per oltre 28 o 30 mila euro, una volta che è stato
messo a gara dalla stessa società è sceso a 18 mila, quindi lo
stesso servizio. Pertanto, da questo punto di vista, "l'aver
risparmiato"...bisogna sempre vedere da dove si parte, perché se io
parto da un prezzo, se ti faccio i saldi, ma ti aumento il prezzo
del 100 percento alla fine il saldo rimane invariato, quindi
sostanzialmente...niente.
Una risposta da supereroi, da questo punto di vista...diciamo
che il nostro "eroe valdostano" l'abbiamo, lo chiamiamo
"SpiderGuste" e speriamo di andare avanti, ma non so dove voleremo
con lui.
Presidente
- Punto 9 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK