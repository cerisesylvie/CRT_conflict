Consiglio Regionale della Valle d'Aosta - Oggetto del Consiglio n. 3112 del 9 aprile 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENERGIA
Risparmio energetico e fonti alternative
Precedente
Successivo
Resoconto integrale del dibattito dell'aula
Oggetto del Consiglio n. 3112 del 9 aprile 1998 - Resoconto
SEDUTA POMERIDIANA DEL 9 APRILE 1998
OGGETTO N. 3112/X Disegno di legge: "Modificazioni alla legge
regionale 20 agosto 1993, n. 62 (Norme in materia di uso razionale
dell'energia, di risparmio energetico e di sviluppo delle fonti
rinnovabili)".
Articolo 1 (Modificazioni all'articolo 1)
1. Dopo il comma 2 dell'articolo 1 della legge regionale 20
agosto 1993, n. 62 (Norme in materia di uso razionale dell'energia,
di risparmio energetico e di sviluppo delle fonti rinnovabili), è
inserito il seguente:
"2bis. Per garantire il perseguimento delle finalità indicate al
comma 1, la Regione può provvedere direttamente, a valere sulle
disponibilità annuali di bilancio, ai fini della concessione degli
incentivi."
Articolo 2 (Modificazioni all'articolo 4)
1. L'articolo 4 della legge regionale 62/1993 è sostituito dal
seguente:
"Articolo 4
(Tipologia degli interventi ammissibili a contributo)
1. Sono ammissibili a contributo gli interventi di:
a) installazione di pompe di calore per riscaldamento
dell'ambiente o dell'acqua sanitaria e di sistemi attivi e passivi
per l'utilizzo di fonti rinnovabili di energia che consentano la
copertura almeno del cinquanta percento del fabbisogno termico
annuo dell'impianto in cui è attuato l'intervento;
b) installazione di impianti fotovoltaici per la produzione di
energia elettrica;
c) installazione di sistemi fotovoltaici di illuminazione delle
aree esterne.
2. Per gli interventi di cui al comma 1, lett. a), i contributi
possono essere concessi nella misura massima del cinquanta percento
della spesa ammissibile documentata. Per gli interventi di cui al
comma 1, lett. b), il contributo può essere elevato sino
all'ottanta percento e, per gli interventi di cui al comma 1, lett.
c), sino al sessanta percento.
3. La percentuale di copertura del fabbisogno termico annuo
indicata al comma 1, lett. a), deve intendersi riferita al
contributo fornito ai consumi di energia relativi all'elemento
impiantistico sul quale si interviene.
4. Gli edifici interessati dalle installazioni di cui al comma
1, lett. a) e b), devono avere ottenuto l'abitabilità o l'agibilità
in data anteriore a quella dell'intervento. È considerata
equipollente all'abitabilità l'iscrizione in catasto anteriore alla
data di entrata in vigore della legge 28 febbraio 1985, n. 47
(Norme in materia di controllo dell'attività urbanistico-edilizia,
sanzioni, recupero e sanatoria delle opere edilizie).
5. Il comma 4 non si applica agli edifici di nuova costruzione
per i quali la data della documentazione di spesa sia antecedente
alla comunicazione, all'Amministrazione comunale competente,
dell'ultimazione dei lavori."
Articolo 3 (Modificazioni all'articolo 8)
1. L'articolo 8 della legge regionale 62/1993 è sostituito dal
seguente:
"Articolo 8
(Presentazione delle domande e ammissibilità degli
interventi)
1. Le domande di ammissione ai contributi previsti dal Titolo II
devono essere presentate all'assessorato regionale competente in
materia di energia e formulate utilizzando appositi modelli
predisposti dall'assessorato stesso. La Giunta regionale, con
apposito provvedimento, determina le modalità per la concessione e
la liquidazione dei contributi e la documentazione da allegare alla
domanda.
2. In ogni caso, le domande devono essere corredate dalle
fatture commerciali debitamente quietanzate, nonché dalla seguente
documentazione:
a) per gli interventi la cui spesa ammissibile documentata è
inferiore a venti milioni di lire, scheda tecnica sintetica
compilata dalla ditta fornitrice o installatrice;
b) per gli interventi la cui spesa ammissibile documentata è
compresa tra venti e cento milioni di lire, scheda tecnica e
relazione sottoscritte da un tecnico iscritto all'albo di un ordine
o collegio professionale competente per tipologia di
intervento;
c) per gli interventi la cui spesa ammissibile documentata è
superiore a cento milioni di lire:
1) scheda conoscitiva dell'edificio sede dell'intervento;
2) scheda tecnica e relazione sottoscritte da un tecnico
iscritto all'albo di un ordine o collegio professionale competente
per tipologia di intervento;
3) documentazione comprovante i dati, precedenti e successivi
all'intervento, assunti per la valutazione del risparmio
energetico.
3. Tutta la documentazione deve essere prodotta contestualmente
alla domanda, a pena di inammissibilità.
4. Tutti gli interventi previsti devono risultare in regola con
le normative vigenti comunitarie, statali, regionali e locali. Per
verificare la regolare esecuzione delle opere oggetto di
finanziamento, l'assessorato regionale competente in materia di
energia può disporre l'effettuazione di appositi controlli.
5. Sono ammissibili a contributo gli interventi la cui
documentazione di spesa è stata emessa in data non anteriore ad un
anno rispetto a quella di presentazione della domanda.
6. Gli incentivi non sono cumulabili con contributi in conto
capitale autorizzati da altre norme comunitarie, statali e
regionali aventi medesimo oggetto e finalità."
Articolo 4 (Disposizioni finanziarie)
1. Per la copertura degli oneri derivanti dall'applicazione
dell'articolo 4 della legge regionale 62/1993 è autorizzata, a
partire dall'esercizio finanziario 1998, una spesa annua di lire
500.000.000 che graverà sul capitolo 48960 di nuova istituzione del
bilancio di previsione della Regione per l'anno 1998 e pluriennale
1998/2000.
2. Alla copertura dell'onere di cui al comma 1 si provvede
mediante riduzione di lire 500.000.000 per gli anni 1998, 1999 e
2000 dello stanziamento iscritto al capitolo 69020 (Fondo globale
per il finanziamento di spese di investimento) a valere sulla
disponibilità dell'accantonamento previsto dall'allegato n. 1 al
bilancio per l'anno 1998 e pluriennale 1998/2000, punto B.1.2
(Interventi finalizzati al risparmio energetico e alla
diversificazione delle fonti di energia).
Articolo 5 (Variazioni di bilancio)
1. Alla parte spesa del bilancio di previsione della Regione per
l'anno finanziario 1998 e pluriennale 1998/2000 sono apportate le
seguenti variazioni in termini di competenza e per l'anno 1998
anche in termini di cassa:
a) in diminuzione:
cap. 69020 "Fondo globale per il finanziamento di spese di
investimento"
anno 1998: lire 500.000.000
anno 1999: lire 500.000.000
anno 2000: lire 500.000.000
cap. 69440 "Fondo di riserva di cassa"
anno 1998: lire 500.000.000 ;
b) in aumento:
programma regionale: 2.2.2.15.
Codificazione: 2.2.2.4.1.3.10.28.
Cap. 48960 (di nuova istituzione)
"Contributi in conto capitale per l'installazione di impianti
che sfruttano le fonti energetiche rinnovabili"
anno 1998: competenza lire 500.000.000
anno 1998: cassa lire 500.000.000
anno 1999: competenza lire 500.000.000
anno 2000: competenza lire 500.000.000 .
Président La parole au rapporteur, Conseiller Piccolo.
Piccolo (FA) Do per letta la relazione.
Président La discussion générale est ouverte. Quelqu'un demande
la parole? Je déclare close la discussion générale. On passe à
l'examen des articles dans le nouveau texte de la IVème Commission.
On vote l'article 1er:
Présents: 23
Votants et favorables: 20
Abstenus: 3 (Dujany, Lanièce, Parisi)
Président On vote l'article 2:
Présents: 23
Votants et favorables: 20
Abstenus: 3 (Dujany, Lanièce, Parisi)
Président On vote l'article 3:
Présents: 23
Votants et favorables: 20
Abstenus: 3 (Dujany, Lanièce, Parisi)
Président On vote l'article 4:
Présents: 23
Votants et favorables: 20
Abstenus: 3 (Dujany, Lanièce, Parisi)
Président On vote l'article 5:
Présents: 23
Votants et favorables: 20
Abstenus: 3 (Dujany, Lanièce, Parisi)
Président On vote la loi dans son ensemble:
Présents: 24
Votants et favorables: 21
Abstenus: 3 (Dujany, Lanièce, Parisi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK