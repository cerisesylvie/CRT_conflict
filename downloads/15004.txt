Consiglio Regionale della Valle d'Aosta - Oggetto del Consiglio n. 1487 del 25 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 1487 del 25 luglio 1995 - Resoconto
SEDUTA POMERIDIANA DEL 25 LUGLIO 1995
OGGETTO N. 1487/X Approvazione del programma per l'attività di
consulenza per la circolazione dei mezzi di trasporto.
Deliberazione Il Consiglio
Vista la legge 8 agosto 1991, n. 264, concernente "Disciplina
dell'attività di consulenza per la circolazione dei mezzi di
trasporto", modificata con legge 4 gennaio 1994, n. 11, concernente
l'"Adeguamento dei mezzi di trasporto e della certificazione per
conto di terzi", che assegna alle Province il nuovo compito di
autorizzare e di vigilare le imprese o società che esercitano
l'attività di consulenza per la circolazione dei mezzi di
trasporto, che era precedentemente in capo alla Questura a norma
dell'articolo 115 T.U.P.S.;
Visto il Decreto legislativo luogotenenziale 7 settembre 1945,
n. 545, che prevede che le competenze della Provincia sono
esercitate, in Valle d'Aosta, dalla Regione;
Visto, in particolare l'articolo 2, comma 3 della precitata
legge, a norma del quale le Province, sentite i comuni, definiscono
il programma provinciale delle autorizzazioni sulla base dei
criteri stabiliti dal Ministero dei Trasporti, con proprio decreto,
in rapporto con l'indice provinciale della Motorizzazione
Civile;
Considerato che tale decreto è stato emanato il 9 dicembre 1992
e prevede, all'articolo 1, il rapporto di una autorizzazione ogni
2.400 veicoli circolanti immatricolati nella Provincia;
Dato atto che i soggetti già operanti, sulla base delle licenze
della Questura ai sensi dell'articolo 115 del T.U. delle legge di
pubblica sicurezza, che hanno manifestato la volontà di proseguire
l'attività di consulenza per la circolazione dei mezzi di
trasporto, sono 9, e che ai medesimi devono essere aggiunti i
soggetti che gestiscono, in regime di concessione o
convenzionamento con gli automobil club, uffici di assistenza
automobilistica, che ammontano a numero 4 unità;
Tenuto conto che con nota prot. n. 3939 dell'11 agosto 1993,
l'Ufficio Motorizzazione Civile di Aosta ha comunicato che
risultano circolanti nella nostra Regione numero 71.000 veicoli,
con la conseguenza che il numero delle agenzie di consulenza
automobilistica che potranno operare sul territorio regionale è di
numero 29;
Evidenziato che, conseguentemente, il numero programmato supera
di numero 16 unità gli studi di consulenza attualmente operanti ed
è quindi opportuno stabilire criteri di distribuzione territoriale
delle autorizzazioni ancora da rilasciare individuando le Comunità
montane come bacini di utenza;
Considerato che all'applicazione di tale criterio che consiste
nel dividere il numero di abitanti residenti nelle Comunità montane
per 3.965, (coefficiente ottenuto dividendo gli abitanti residenti
in Valle d'Aosta per il numero delle agenzie che possono operare
sul territorio valdostano ed approssimando i valori ottenuti per
difetto nel caso in cui i decimali siano inferiori allo 0,5 e per
eccesso nel caso in cui i decimali siano superiori allo 0,5)
consegue l'impossibilità, da parte delle Comunità montane "Monte
Rosa" e "Walser" di rilasciare nuove autorizzazioni;
Ritenuto opportuno integrare pertanto il predetto criterio con
altro che, al fine di facilitare l'utenza, consenta nelle predette
Comunità montane l'apertura di un nuovo studio di consulenza,
sottraendo i due posti disponibili alle Comunità montane che
presentano la sproporzione maggiore tra agenzie operanti ed
autorizzazioni rilasciabili;
Preso atto che nella consultazione con i comuni della Regione,
tenutasi il giorno 23 giugno 1995 non si sono registrate
espressioni di dissenso alla impostazione adottata;
Visto il parere favorevole del Dirigente del Servizio della
Comunicazione e dei Trasporti, dell'Assessorato, Territorio e
Trasporti, ai sensi del combinato disposto dell'articolo 72 della
legge regionale n. 3/1956 e successive modificazioni, e
dell'articolo 2, della legge regionale n. 18/1980 e successive
modifiche, in ordine alla legittimità della presente
deliberazione;
Visto il parere della IV Commissione consiliare permanente;
Delibera
1) di approvare, ai sensi dell'articolo 2, comma 3, della legge
264/1991 e del D.M. 9 dicembre 1992, il programma regionale delle
autorizzazioni all'esercizio dell'attività di consulenza per la
circolazione dei mezzi di trasporto, che prevede n. 29
autorizzazioni;
2) di approvare la distribuzione delle suddette autorizzazioni
nelle Comunità montane secondo l'allegato A, che costituisce parte
integrante della proposta di deliberazione;
3) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera b) del decreto legislativo 22
aprile 1994, n. 320.
Presidente Qualche Consigliere chiede la parola? Se nessuno
chiede la parola, pongo in votazione la delibera in oggetto:
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK