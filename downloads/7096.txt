Consiglio Regionale della Valle d'Aosta - Oggetto del Consiglio n. 1599 del 6 novembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1599 del 6 novembre 1985 - Resoconto
OGGETTO N. 1599/VIII - PETIZIONE PER IL LAVORO - PRESA
D'ATTO.
PRESIDENTE
: Signori Consiglieri, avete già avuto la
petizione avanzata nel maggio del 1985 da alcuni abitanti della
Valle d'Aosta e le risposte che in tempi successivi sono pervenute
dall'Assessore all'Industria e Commercio e dall'Assessore
all'Agricoltura e Foreste. Oggi ho fatto distribuire anche la
risposta inviata dall'Assessore ai Lavori Pubblici. Se vi sono
delle proposte do la parola a chi intende replicare.
Ha chiesto la parola il Consigliere Cout; ne ha facoltà.
COUT (P.C.I.):
Vorrei sottolineare alcuni aspetti
particolari di questa petizione che è stata presentata intorno alla
metà di maggio. Si tratta non a caso di una petizione molto
semplice proprio perché, da quanto mi risulta e stando alle
intenzioni di questi giovani, voleva essere molto seria e
soprattutto non strumentalizzabile, tant'è che è stata presentata
dopo le ultime elezioni per non essere ritenuta una "piazzata".
L'urgenza è dipesa dal fatto che alcuni problemi di lavoro,
anche se temporanei, potevano essere risolti solo nel periodo
estivo. Le firme raccolte ammontano a 350 e mi si diceva che
avrebbero potuto essere anche molte di più, 500 o 600, perché le
persone interessate sono molto numerose.
Anch'io ho avuto la risposta con i dati forniti dagli
Assessorati all'Industria, all'Agricoltura e Foreste e ai Lavori
Pubblici. Dico subito però che questi ultimi dati mi hanno lasciato
abbastanza perplesso, perché elencano una serie di situazioni senza
risolvere, se non in minima parte, il problema. Ad esempio i dati
forniti dall'Assessorato all'Industria, Commercio, Artigianato e
Trasporti, ci ricordano degli interventi per il recupero dei posti
di lavoro in alcune aziende, però dimenticano alcune cifre molto
importanti, su quelle e su altre aziende, inerenti la situazione
precedente e la situazione attuale. Mancano ad esempio i dati di
tutte le industrie sulle quali gravitavano diverse persone che ora
sono in cassa integrazione, oppure hanno perso il posto di lavoro.
Alcune persone di Montjovet gravitavano ad esempio sulla Châtillon;
altre persone, sempre di questa zona che interessa una parte della
VI Comunità Montana, gravitavano sull'ILLSA VIOLA che dal 1979 al
1984 ha subito un calo occupazionale dalle 1112 unità alle 588.
Anche la DELTASIDER di Verrès ha avuto un calo dalle 216 alle 125
unità. La Panto di Verrès è scesa dalle 38 alle 31, sempre dal 1979
al 1984. La TECNOMEC ha visto un calo dalle 48 alle 37 unità. Anche
l'Alluver, della quale si parla nella relazione dell'Assessorato e
della quale si mettono in evidenza i nuovi posti che verranno
creati dalla Balzano e dalla Veralco, non raggiungeranno mai i 100
e più dipendenti che la stessa azienda aveva negli anni precedenti.
Così pure nella stessa relazione non vengono riportati i dati della
SIV di Arnad che è passata dalle 177 unità del 1979 a nessun
dipendente nel 1984 e quelli della Fortuna West che è passata da
161 dipendenti a zero. Anche altre aziende in crisi a Hône
occupavano alcune persone di questa zona....
Direi quindi che il bilancio complessivo non è così positivo
come può apparire dai dati che ci sono stati forniti, essa è anzi
molto grave e richiede un intervento appropriato.
Occorre fare alcune considerazioni anche sulla forestazione
partendo proprio dai dati che ci sono stati forniti. Si dice ad
esempio che negli anni '70, quando i livelli occupazionali nelle
aree industriali della zona diminuirono paurosamente, furono
prodotti sforzi notevoli per creare nuovi posti di lavoro nel campo
della forestazione e si passò dai 40 ai 200 addetti, mentre, sempre
nella relazione, si dice che le persone occupate ora nel campo
della selvicoltura e residenti nella Comunità Montana in argomento
risultano essere 120, alle quali dovrebbero essere aggiunte i 30
residenti che però lavorano da altre parti. Si dice inoltre che il
settore ha risposto in modo più che soddisfacente all'istanza di
lavoro e si avanza l'ipotesi dell'impossibilità di dilatare
ulteriormente i livelli occupazionali esistenti.
Quindi sono d'accordo sulla seconda parte di questa definizione
che viene data. Tuttavia come in passato sono sta ti creati 200
posti di lavoro, forse altrettanto si potrebbe fare oggi. Dalle
iscrizioni all'Ufficio di Collocamento risulta che non sono stati
assunti in prevalenza giovani o donne, e forse era anche logico, ma
risulta che sono state assunte persone qualificate che avevano già
lavorato presso la forestazione per almeno 51 giornate. Questa
soluzione quindi non ha assolutamente contribuito a risolvere i
problemi delle persone maggiormente colpite dal fenomeno e cioè i
giovani e le donne.
Dalle cifre fornite dall'Assessorato ai Lavori Pubblici risulta
che i cantieri di lavoro non sono aumentati in modo consistente,
anche se è vero che, proprio in questo momento in cui si sen te più
impellente l'esigenza di una prospettiva di lavoro, i cantieri
scuola dei Lavori Pubblici, e ciò non è mai accaduto fino a
quest'anno, hanno assunto un numero abbastanza consistente di don
ne. Esse, ad esempio ad Issogne, si sono messe a lavorare in
cantieri di lavoro spesso non richiesti neanche dai maschi, per
integrare uno stipendio che spesso risulta piuttosto modesto.
Malgrado tutto ciò alcune donne hanno chiesto di lavorare nei
cantieri di lavoro della forestale ed anzi sarebbero state ben
contente di poter continuare a lavo rare anche nei cantieri in
economia della Regione, dove la paga è molto più appetibile.
Pertanto anche in questo settore non abbiamo dato un grande
contributo alla soluzione del problema occupazionale che rimane
quasi inalterato e grave.
Sempre dal 1979 al 1984 in Valle d'Aosta abbiamo perso ben 2909
posti di lavoro: quasi 2000 nella siderurgia, 500 e più nella
chimica, 500 e più nel tessile e 11 presso altre industrie. Una
relazione del direttore dell'Ufficio del lavoro di Aosta, tenuta a
Stresa nel maggio di quest'anno, ricorda che, poiché si va incontro
ad una deindustrializzazione, la situazione dell'occupazione è
precipitata ed è resa ancora più grave dalla presenza dei
cassintegrati che sono passati dai 200 del 1979 ai 1200 del maggio
di quest'anno.
A suo tempo analizzando questa situazione avevamo indicato che i
cassintegrati che in Valle d'Aosta non avrebbero avuto la
possibilità di rientrare nel loro posto di lavoro erano oltre 700.
Se poi osserviamo la situazione della Comunità Montana in
questione, scopriamo che, mentre gli iscritti all'Ufficio di
Collocamento sono aumentati di 730 unità in tutta la Valle, in
quella sola Comunità sono passati da 72 uomini e 186 donne nel 1980
a 129 uomini e 229 donne nello scorso anno. Sono cifre che incidono
in percentuale in misura molto maggiore rispetto alle altre
Comunità Montane.
Questa petizione pone quindi all'attenzione del Consiglio
regionale un problema veramente serio e per il quale va trovata una
soluzione urgente. Fino a questo momento, infatti, diciamocelo
chiaramente, sono stati trovati posti di lavoro in quantità
piuttosto consistente rispetto al totale, solo con contratti di
formazione e lavoro. Con questa particolare forma di contratto
alcune industrie e alcuni artigiani della zona hanno assunto un
buon numero di giovani e di donne, il loro numero però è ancora
piuttosto modesto rispetto al totale dei disoccupati.
Questa petizione è più che logica, anche se è stilata in modo
piuttosto semplice, perché non spetta ai giovani indicare le
soluzioni, ma spetta ai giovani chiedere alla Giunta ed al
Consiglio una soluzione per i loro problemi. L'Assessorato fa cenno
ad un protocollo d'intesa che dovrà avere un seguito e soprattutto
dovrà rendere possibili quegli interventi che più premono in questo
momento. A suo tempo anche noi avevamo presentato in Consiglio una
legge per interventi più o meno simili a quelli che sono anche
contemplati nel protocollo d'intesa, però, mentre il proto collo
d'intesa ha bisogno di una legge che gli consenta di diventare
operativo, la nostra legge indica già alcuni interventi. Essa è
ancora in attesa di discussione fin dal mese di aprile, proprio
mentre il problema più grosso è che questi interventi vengano
effettuati nel più breve tempo possibile.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (D.P.):
Credo di poter rispondere al Consigliere
Cout dicendo che non sono stati citati dei dati perché non erano
stati richiesti e quindi la risposta, necessariamente sintetica,
può non averlo soddisfatto specie per quanto concerne alcune
precisazioni inerenti alla petizione. Tuttavia le cifre
testimoniano senz'altro lo sforzo che la Regione sta facendo per
fronteggiare un fenomeno che non ha dimensioni regionali e non ha
origine nella nostra Regione. Si tratta infatti di un grande
processo, che in questo momento interessa tutte le società
industriali, definito "deindustrializzazione", con il quale le
industrie di grandi dimensioni, a causa della rivoluzione
tecnologica in atto, tendono a mantenere o addirittura ad aumentare
i livelli produttivi, diminuendo però fortemente il numero degli
occupati.
La relazione segnala una serie di interventi che
l'Amministrazione regionale ha fatto e sta facendo non solo per
sostituire quasi meccanicamente le varie attività produttive, ma
per poter ristrutturare il settore economico-industriale della
nostra Regione, passando da una struttura industriale fondata su
pochi insediamenti di grandi dimensioni e con produzioni di base
(Mi riferisco prevalentemente alla siderurgia, alla chimica e
all'industria tessile, settori definiti "maturi" e che si stanno
addirittura spostando dalle grandi aree tradizionali europee verso
altri Paesi), a nuovi insediamenti industriali di dimensione più
ridotta e con una produzione e processi produttivi più vicini alla
realtà del tempo presente e del futuro più prossimo.
Queste considerazioni servono solo ad indicare il limite stesso
della petizione che chiedeva in modo particolare quali
provvedimenti concreti erano stati adottati. Mi preme poi
sottolineare che quando si parla di "urgenza" è opportuno
ricordarsi che i tempi di attuazione non sono determinati dalla
Regione, perché, come ho già dichiarato altre volte e non voglio
dilungarmi oltre su questo aspetto, la Regione può contare solo su
una dimensione molto ridotta di imprenditorialità locale.
L'esigenza di "iniezioni di imprenditorialità", che vuol dire
ricercare e selezionare imprenditori affinché venga no in Valle
d'Aosta e sostenere la piccola imprenditorialità locale, è
perseguita dall'Amministrazione regionale non senza incontrare
difficoltà o problemi, come del resto è facilmente immaginabile. Ho
già fatto notare che la presenza di industrie di grandi dimensioni
in Valle d'Aosta non ha propiziato il fiorire ed il crescere di una
imprenditorialità locale e questo per la natura stessa delle grandi
imprese presenti. Non si tratta infatti di operazioni che possono
venir determinate con provvedimenti legislativi della Giunta o del
Consiglio regionale, ma si tratta di fenomeni che la responsabilità
politica può solo sostenere, affiancare e rafforzare ed è questo
appunto che tentiamo di fare.
Per quanto riguarda invece il protocollo d'intesa con le
organizzazioni sindacali, ricordo che la legge di attuazione è già
stata approvata dalla Giunta regionale e, come abbiamo deciso ieri,
verrà presentata all'esame della I e III Commissione in seduta
congiunta e quindi dovrebbe arrivare all'esame del Consiglio per la
fine di questo mese. Ricordo a questo proposito che la Giunta ha
rispettato pienamente i tempi stabiliti: il protocollo per i
progetti 3, 4 e 5, è stato firmato il 21 giugno e proprio il 21
ottobre s'è svolto l'in contro finale con le organizzazioni
sindacali.
Vorrei anche sottolineare che il metodo di lavoro seguito ha
mirato a coinvolgere i rappresentanti delle categorie dei
lavoratori. Questa procedura così democratica qualche volta è
pagata in termini di tempo, però può garantire il consenso più
ampio anche alle soluzioni preverificate o comunque
confrontate.
Voglio infine segnalare il convegno di sabato prossimo che
ritengo importante anche per acquisire dati, esperienze e confronti
con le altre realtà regionali. In effetti di fronte a questo grosso
problema, che non è solo economico, ma anche sociale e politico, si
stanno misurando tutte le realtà regionali. In questo momento pare
addirittura che le dimensioni regionali siano, nel medio termine,
le più idonee, per la conoscenza dei dati reali dei problemi e per
la maggiore rapidità negli interventi ad affrontare tali problemi
che, se trascurati, rischiano di diventare esplosivi. Il convegno
di sabato prossimo, che non sarà né il primo e né l'ultimo, è uno
spiraglio per la soluzione di questo problema e può darci un'idea
di ciò che si sta facendo in questo settore nelle altre Regioni, a
livello nazionale ed internazionale.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois que, sans doute, les réponses
qui ont été données aujourd'hui et les documents présentés sur ce
problème de l'emploi, ne sont pas suffisants pour éclaircir
l'engagement de l'Administration régionale vis-à-vis du problème
qui - ici je partage entièrement ce qu'a dit le Conseillez Cout -
est grave surtout en ce moment.
Je crois que pour voir si l'Administration régionale sera à même
de donner une réponse sérieuse au problème de l'emploi, on peut
examiner quatre points fondamentaux. Le premier concerne l'activité
de la FINAOSTA: il faut voir de quelle façon nous pourrons examiner
et sans doute donner des indications précises sur l'activité de la
FINAOSTA, et je crois que nous avons déjà annoncé un débat à ce
sujet.
L'autre problème que je retiens indispensable pour
l'Administration régionale, c'est de voir à quel niveau on peut
s'insérer sur l'activité qui est décidée pour l'industrie publique,
c'est-à-dire COGNE - FINSIDER. Troisième point qui sera examiné au
moment de la présentation du budget pour le 1986 et les années
suivantes: il faudra voir si nous pourrons transférer directement
les possibilités financières de l'Administration régionale et les
traduire en place de travail, c'est-à-dire voir dans les différents
secteurs si par les plans, les programmes de l'Administration
régionale pourront répondre aux indications que nous connaissons
déjà et qui n'attendent justement qu'une réponse.
Le quatrième point fondamental c'est la formation
professionnelle et l'école. Là il faudra voir si nous serons à même
de mettre les bureaux de la formation professionnelle à même de
traduire et surtout de prévoir une réorganisation, de travailler
avec les bureaux du travail pour avoir ce que j'appellerais la
photographie immédiate de la situation régionale, afin de voir
comment la changer. En effet nous savons très bien qu'il ne suffit
pas d'avoir les données que le Conseiller Cout a justement lues,
car elles ont déjà changé: chaque mois les données changent
malheureusement et toujours en pire. Alors il faut avoir la
possibilité de coordonner les différentes activités pour donner une
réponse soit pour la formation professionnelle, soit pour l'école.
Pour ce qui est de l'école, il faudra chercher la façon et surtout
les orientations pour que les jeunes puissent suivre certaines
indications régionales.
Ce matin nous avons beaucoup discuté des difficultés que nous
avons au niveau sanitaire. Il faut avouer clairement que, malgré
les efforts, très peu d'attention a été portée aux indications
régionales sur les possibilités d'emploi dans le secteur sanitaire.
Les requêtes pour faire l'école d'infirmières sont très peu
nombreuses par rapport aux exigences et je ne cite qu'un secteur.
Ce sont déjà des années que nous sommes en train de travailler sur
ce problème, malgré cela nous avons encore des difficultés: nous
sommes en train de voir ce que nous pourrions faire pour améliorer
les indications au niveau de l'école.
Voilà les points fondamentaux sur l'activité de l'Administration
régionale, ou comment l'Administration régionale se propose de
réagir.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io vorrei solo sottolineare
l'importanza di due esigenze che sono state appena ricordate dal
Presidente della Giunta. La prima è quella relativa al problema dei
dati: non è possibile infatti che una Regione come la nostra che ha
solo 112.000 abitanti non sia in grado, attraverso i suoi Comuni,
di conoscere mensilmente la situazione occupazionale.
Gli ultimi dati che ho visto io, forniti da servizi della
Regione, indicano per l'ultimo anno un crollo spaventoso nel
settore industriale, che, se non ricordo male, fa scendere a meno
del 30% il numero degli occupati nell'industria, dei quali il 10%
nel solo settore delle costruzioni. Ne consegue pertanto che la
percentuale degli occupati nel settore industriale propriamente
detto scende sotto il 20%. A quale livello si attesterà quando
saranno terminate e ristrutturazioni dell'ILSSA e della Cogne? Io
ritengo che sia possibile dare una risposta a questo interrogativo
che pure richiede una buona conoscenza delle necessità del mercato,
ma una Regione come la nostra ha certamente gli strumenti
finanziari e tecnici per risolvere il problema.
La seconda questione riguarda il modo in cui affrontiamo questo
insieme di problemi. L'iniziativa dell'Assessore, tesa a convocare
un convegno per l'analisi delle politiche regionali del lavoro, è
certamente interessante. Tuttavia è opportuno che la Giunta
regionale nel convocare alcuni convegni eviti di organizzarne due
nello stesso giorno. Io mi occupo un poco del settore sanitario e
quindi sono interessato a seguire il convegno sugli anziani, però
nello stesso giorno si svolge anche quello sulla politica del
lavoro e pertanto non so a quale dei due partecipare.
Dicevo comunque che occorre trovare il modo e il tempo per una
riflessione di più lungo periodo, perché ho l'impressione che noi
affrontiamo le diverse questioni sotto l'impatto dell'urgenza senza
dedicare il tempo necessario ad un'impostazione di più largo
respiro, e questo si verifica un pò in tutti i campi. Il Presidente
della Giunta faceva poc'anzi alcune considerazioni sul problema
sanitario, io però ho visto un elenco di 500 medici che chiedono di
essere inseriti nelle convenzioni, di cui una cinquantina
valdostani!
(...INTERRUZIONE...)
E facciamo fare ai medici gli infermieri! Non lo so... è una
battuta, ma non è possibile che da una parte ci sia una così grande
disponibilità di medici e che dall'altra non si riesca ad
affrontare questo problema. Chiedo quindi che si svolgano dei
confronti che ci permettano di avere una visione più complessiva
per non dover rincorrere, come fate voi, ma come in una certa
misura siamo costretti a fare anche noi, e varie situazioni che si
presentano.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (D.P.):
Vorrei fare due brevi considerazioni
sull'intervento del Consigliere Mafrica. La prima riguarda la
conoscenza dei dati. In questo momento, anche riferendomi alla
stampa nazionale, risulta quasi impossibile avere una conoscenza
precisa delle situazioni che interessano questo problema, perché i
dati forniti sono talmente contraddittori da rendere sempre più
attuale e costante l'esigenza di dover ridefinire il modo in cui
poter conoscere il mercato del lavoro. Molti ad esempio avranno
notato come graduatorie e classifiche diverse ci pongano al primo o
all'ultimo posto, sempre intorno al problema dell'occupazione.
Pochi giorni fa un giornale molto affermato a livello nazionale ci
indicava come la Regione con il minor indice di disoccupazione e
chissà da dove ricavava quei dati. Oggi gli stessi uffici del
lavoro non sanno fornire un quadro esatto della situazione
dell'occupazione. Tuttavia l'Osserva torio del mercato del lavoro e
l'Osservatorio economico ed industriale sono due punti
programmatici contenuti nel protocollo d'intesa, per la
realizzazione dei quali abbiamo già fissato delle scadenze. Per
l'Osservatorio del mercato del lavoro la scadenza è riferita a sei
mesi dalla data della sottoscrizione del protocollo, il che vuol
dire che si arriverà alla fine di quest'anno.
Vorrei ancora aggiungere che il discorso è venuto via via
dilatandosi, mentre la petizione in definitiva poneva un problema
molto preciso su ciò che si sta facendo in quella zona e di questa
richiesta così precisa risentono anche le risposte che sono
necessariamente sintetiche e puntuali, e non hanno il taglio
generale che sta emergendo da questi discorsi.
Dicevo comunque che stiamo portando avanti un discorso analogo
con le varie categorie economiche per raggiungere un'intesa anche
con loro. E' giustissimo il rilievo mosso per la concomitanza dei
due convegni e come spiace ai Consiglieri che hanno sottolineato
l'inconveniente, così spiace anche alla Giunta. Purtroppo ci sono
dei limiti che non dipendono da noi come ad esempio la
disponibilità degli oratori ad essere presenti in un giorno
piuttosto che in un altro. Anche nel convegno per l'occupazione
avremmo voluto un oratore molto prestigioso che però ci ha
dichiarato d'essere impegnato per tutto il 1985 e quindi avremmo
dovuto aspettare il 1986, così come altri oratori erano disponibili
per questo sabato e non per un altro. Comunque è un rilievo che
dovremo tenere presente, anche perché costringe i Consiglieri
regionali a farsi sostituire.
IL CONSIGLIO PRENDE ATTO
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK