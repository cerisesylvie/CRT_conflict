Consiglio Regionale della Valle d'Aosta - Oggetto del Consiglio n. 1221 del 20 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1221 del 20 maggio 2015 - Resoconto
OBJET N° 1221/XIV - Communications du Président du Conseil
régional.
Presidente -
Punto 1 all'ordine del giorno. Je vous
communique que les projets de loi suivants ont été déposés à la
Présidence du Conseil:
- Projet de loi n° 58, présenté par le Gouvernement régional le
14 mai 2015: "Nuova disciplina del Consorzio dei Comuni della Valle
d'Aosta ricadenti nel Bacino Imbrifero Montano della Dora Baltea
(BIM). Modificazioni alla legge regionale 7 dicembre 1998, n. 54
(Sistema delle autonomie in Valle d'Aosta)", à l'examen de la
I
e
Commission.
Je vous informe aussi qu'à partir du 6 mai les réunions
suivantes ont eu lieu:
- Bureau de la Présidence: 1
- Conférence des Chefs de groupe: 2
- II
e
Commission: 1
- III
e
Commission: 2
- IV
e
Commission: 1
- II
e
, III
e
et IV
e
Commissions:
1.
Giovedì 14 maggio scorso l'Ufficio di Presidenza ha partecipato
alla visita istituzionale all'EXPO 2015 organizzata dalla
Conferenza dei Presidenti delle Assemblee legislative delle Regioni
e delle Province autonome. In quest'occasione la Conferenza ha
votato un ordine del giorno riguardante il diritto al cibo sano e
sostenibile e le iniziative da attuarsi per il suo esercizio. Copia
del documento è stata distribuita ieri ai Capigruppo.
Lunedì 18 maggio ho partecipato a Cagliari al Coordinamento dei
Presidenti delle Assemblee legislative delle Regioni a Statuto
speciale e delle Province autonome. A conclusione della riunione è
stato approvato un documento a sostegno delle ragioni della
specialità, che sarà presentato all'Assemblea della Conferenza dei
Parlamenti regionali convocata per il 18 giugno prossimo. Il
documento ribadisce l'importanza dei rispettivi statuti di
autonomia nell'ambito della riforma costituzionale in discussione
in Parlamento, con particolare riguardo al rispetto del principio
dell'intesa. Insiste poi sull'opportunità di garantire il pieno
coinvolgimento delle Assemblee legislative regionali e delle
Province autonome nel processo di riforma, nonché di rilanciare
tutte le autonomie regionali secondo i più avanzati modelli
costituzionali europei e i valori del federalismo solidale e
cooperativo e di condividere, inoltre, le richieste delle Regioni
ordinarie in applicazione dei principi di adeguatezza e
differenziazione. Copia del documento è stata altresì distribuita
ieri ai Capigruppo consiliari.
Con riferimento al disegno di legge n. 56, legge europea,
iscritto al punto 27 dell'ordine del giorno odierno e rinviato alle
commissioni nella scorsa adunanza, comunico che le Commissioni
consiliari II, III e IV, nella riunione del 18 maggio scorso, hanno
espresso parere predisponendo un nuovo testo del provvedimento, che
sarà sottoposto all'esame di quest'aula. Prego quindi gli uscieri
di procedere alla distribuzione del parere e del nuovo testo del
provvedimento.
La scorsa settimana è scomparso all'età di 66 anni l'avvocato
Marco Bavastro, già Consigliere regionale nella X legislatura dal
1993 al 1998, eletto nella Lega Nord e poi passato all'Union
Valdôtaine. Il Consiglio Valle esprime le più sentite condoglianze
alla famiglia.
Domenica 24 maggio ricorre il centesimo anniversario
dell'entrata dell'Italia nella Prima Guerra mondiale, un conflitto
che vide coinvolte per la prima volta potenze europee e
extraeuropee, con la mobilitazione di immensi eserciti e con un
tributo di vite altissimo. Anche la Valle d'Aosta è stata coinvolta
con 8.500 giovani inviati al fronte, di cui purtroppo 1.557 caduti,
3.600 feriti e 850 prigionieri. Invito i Consiglieri ad osservare
un minuto di silenzio in memoria dei caduti della Grande Guerra.
Grazie.
Qualche Consigliere chiede la parola? La parola al collega
Ferrero.
Ferrero (M5S) -
Grazie Presidente.
Noto che anche in questa seduta cala il silenzio, ma il silenzio
sulle dimissioni che sono state rassegnate da lei quattro mesi fa.
Abbiamo aspettato l'esito della prima sentenza sulle spese pazze
del Consiglio, l'esito della seconda, le elezioni ad Aosta, sono
passati quattro mesi. Adesso far finta che tutto vada bene e che il
Presidente e il Consiglio, diciamo, tutto l'Ufficio di Presidenza
sia ancora legittimato a rimanere al suo posto mi sembra
effettivamente una forzatura. Penso che sia doveroso dare qualche
indicazione sulla data, sulla seduta del Consiglio, che a questo
punto dovrebbe essere la prossima, nella quale viene portata
all'ordine del giorno l'elezione del nuovo Presidente e del nuovo
Ufficio di Presidenza, perché poi, se andiamo a vedere, è stata
approvata da voi, noi non l'abbiamo votata quella magnifica legge
che prevede la riduzione dell'indennità di funzione. Sarebbe stato
anche un bel gesto nel periodo, diciamo, dall'inizio di queste
dimissioni ridursi l'indennità di funzione; per carità, l'Ufficio
di Presidenza ha funzionato, il Presidente ha ricoperto la sua
carica, però sarebbe stato un gesto per non lasciare solo sulla
carta le buone intenzioni. Io quindi penso che un chiarimento debba
avvenire in questa sede, perché non possiamo andare avanti sei,
sette, otto, nove, dieci, undici mesi, sennò che senso hanno queste
dimissioni? Alla fine poi si alimentano quelle voci per cui gli
esponenti della Stella Alpina hanno un secondo cordone ombelicale,
che è quello che li lega alla poltrona e che sia difficile da
tagliare. Anche per terminare con queste voci, quindi dateci un
segnale, diteci quando si faranno le elezioni del prossimo
Presidente del Consiglio. Se poi ci sono dei problemi in
maggioranza, perché non riuscite ad avere i voti sufficienti per
eleggerlo, va beh, ma sono passati quattro mesi, questa era stata
la scusa: "dobbiamo consultarci", ma chi avete consultato? Con chi
vi siete consultati? Io quindi penso che una risposta sia il minimo
sindacale che deve essere dato non solo al Consiglio regionale, ma
anche ai valdostani che assistono a questa specie di episodio senza
fine di una dimissione, che è la dimissione più sofferta di tutta
la storia del Consiglio regionale.
Presidente -
Altri? Non vedo altre richieste, solo per
correttezza, Consigliere Ferrero, ricordo che il Consiglio
regionale ha dato il compito ai Capigruppo di definire in quale
adunanza discutere tale tema. Abbiamo fatto la riunione dei
Capigruppo ieri e non c'è stato nessuno che ha sollevato questo
tema. Punto 2 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK