Consiglio Regionale della Valle d'Aosta - Oggetto del Consiglio n. 1443 del 24 settembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
CONSULTE COMMISSIONI E ORGANI COLLEGIALI
ENTI LOCALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1443 del 24 settembre 2015 - Resoconto
OGGETTO N. 1443/XIV - Disegno di legge: "Nuova disciplina del
Consorzio dei Comuni della Valle d'Aosta ricadenti nel bacino
imbrifero montano della Dora Baltea (BIM). Modificazioni alla legge
regionale 7 dicembre 1998, n. 54 (Sistema delle autonomie in Valle
d'Aosta)".
Presidente
- Punto 39 all'ordine del giorno. Prima di
passare la parola al collega Farcoz, vorrei ricordare a tutti che
esanimiamo il nuovo testo predisposto dalla I Commissione
consiliare permanente. La parola al collega Farcoz.
Farcoz (UV)
- Merci Président.
Buon pomeriggio a tutti. Il disegno di legge prevede una nuova
disciplina del Consorzio dei Comuni della Valle d'Aosta ricadenti
nel bacino imbrifero montano della Dora Baltea, al fine di
proseguire negli interventi di razionalizzazione dell'utilizzo
delle risorse finanziarie e di snellimento delle strutture
amministrative degli Enti locali esistenti, anche attraverso la
riduzione degli oneri connessi alla loro gestione. L'iter in
Commissione ha avuto diversi passaggi di approfondimento che hanno
permesso di migliorare l'articolato. Tale revisione prevede: da una
parte, la gestione regionale, d'intesa con i Comuni interessati, di
una quota delle risorse derivanti dai sovracanoni idroelettrici, al
fine di favorirne il miglior utilizzo, anche nell'ottica di
garantire forme di perequazione; dall'altra, l'eliminazione della
sede di segreteria presso il BIM in coerenza con la legge regionale
n. 10 del 2015 e al mutato quadro istituzionale, che, a seguito
della legge n. 6 del 2014, ridistribuisce funzioni e competenze tra
gli Enti locali. Inoltre, la soppressione dell'Assemblea composta
da un rappresentante di ogni Comune consorziato per lasciar spazio
ad una Giunta rappresentata da un membro per ogni
Unité
.
Ovviamente questo permettendo un risparmio notevole sia dal punto
di vista del Segretario che del CdA, che dei compensi in generale
dell'Assemblea.
Il disegno di legge si compone di cinque articoli: l'articolo 1
è stato emendato e sarà successivamente spiegato il perché, perché
appunto posso anticipare che è stato chiesto alla FEDERBIM
nazionale un parere sull'articolato e la FEDERBIM nazionale ci ha
dato questo consiglio, quindi siamo andati ad emendarlo in questa
maniera, anche perché giustamente in commissione erano stati fatti
diversi approfondimenti e anche in virtù di una sentenza che era
stata data per la Provincia Veneto, cioè la Regione Veneto e la
Provincia di Bolzano...siamo voluti andare in questa direzione, in
modo tale che ci eviti dei contenziosi in futuro. Dicevo che
l'articolo 1 apporta delle modificazioni alla legge n. 54 del 7
dicembre 1998. Il comma 1 prevede a regime il riversamento da parte
del BIM alla Regione di parte dei sovracanoni idroelettrici per il
finanziamento degli interventi, individuati d'intesa con i Comuni
interessati, a favore del progresso economico e sociale della
popolazione valdostana e per la realizzazione di opere di
sistemazione montana. I commi 2 e 3 introducono, rispettivamente, i
commi 2bis e 2ter dell'articolo 99 della legge regionale n.
54/1998. Tali nuovi commi stabiliscono che il BIM non costituisce
sede di segreteria e che pertanto le funzioni di direzione
amministrativa saranno esercitate dagli organi di direzione
politico-amministrativa e che il supporto alle attività
amministrative di competenza del BIM è svolto dal Consorzio degli
Enti locali della Valle d'Aosta, appunto il CELVA, che si avvale,
ove necessario, del personale dipendente presso il BIM all'uopo
distaccato. Infine, il comma 4 dell'articolo sostituisce l'articolo
101 della legge n. 54 del 1998, l'articolo novellato prevede, quali
organi del BIM, solamente la Giunta, composta da un rappresentante
per ciascuna
Unité
e il Presidente, eletto tra i componenti,
appunto, della Giunta.
L'articolo 2 disciplina i compensi del Presidente e dei
componenti degli organi esecutivi del BIM, delle associazioni dei
Comuni, delle aziende speciali e delle istituzioni. Al Presidente
delle associazioni dei Comuni, delle aziende speciali e delle
istituzioni di cui alla legge n. 54 del 1998, e al Presidente del
BIM è attribuita un'indennità mensile lorda di funzione non
superiore alla misura stabilita per i sindaci dei Comuni con
popolazione sino a 1.000 abitanti. Ai componenti dell'organo
esecutivo delle associazioni dei Comuni, delle aziende speciali e
delle istituzioni e ai componenti della Giunta del BIM è
attribuito, invece, un gettone di presenza per la partecipazione ad
ogni seduta degli stessi organi, gettone il cui ammontare lordo non
può essere superiore al 5 percento dell'indennità di funzione
attribuibile al Presidente.
L'articolo 3 introduce le disposizioni transitorie, disponendo
che l'Assemblea e la Giunta del BIM in carica alla data
dell'entrata in vigore della legge decadono alla medesima data.
Entro 30 giorni da tale data, ciascuna
Unité
e il Comune di
Aosta eleggono il proprio rappresentante nella Giunta del BIM. Sono
disciplinate, inoltre, la convocazione della prima seduta della
Giunta del BIM, nonché le modalità di elezione del Presidente
stesso.
L'articolo 4, in conseguenza della nuova disciplina del BIM
contenuta nel presente disegno di legge, reca modificazioni a varie
disposizioni contenute nella legge regionale n. 54 del 1998, nella
legge regionale n. 46 del 1998 e nel regolamento regionale n. 4 del
1999 (Ordinamento dei segretari degli Enti locali della Valle
d'Aosta), nonché l'abrogazione di alcune disposizioni
normative.
Infine, l'articolo 5 reca la dichiarazione d'urgenza.
Ringrazio ancora tutti i membri della commissione, del CPEL, che
hanno voluto portare avanti questo disegno di legge. Sicuramente un
disegno di legge che continua sulla strada intrapresa già lo scorso
anno con l'intento di razionalizzare il sistema degli Enti locali
della Valle d'Aosta. Merci.
Presidente
- Grazie collega. Siamo quindi in discussione
generale, qualcuno chiede la parola? È arrivato al tavolo della
Presidenza un sub-emendamento all'emendamento a cui faceva
riferimento il relatore, sarà distribuito appena il personale avrà
realizzato le fotocopie. Nessun collega intende intervenire?
Chiudiamo la discussione generale? La parola al collega
Gerandin.
Gerandin (UVP)
- Merci Président.
Il disegno di legge che andiamo ad esaminare oggi è un disegno
di legge di particolare importanza, perché, al di là di tutto, come
ha sottolineato anche il relatore, è un po' un percorso quasi
finale di quello che è il processo di riorganizzazione degli Enti
locali. Il BIM, come ben sappiamo, fa parte degli Enti locali
valdostani, fa parte del Consiglio permanente degli Enti locali, ai
sensi della legge n. 54, per cui è parte integrante del sistema
delle autonomie. Noi abbiamo, peraltro, sempre sostenuto la
necessità di riorganizzare il BIM e ne abbiamo cominciato a
sottolineare l'importanza a partire da quando abbiamo parlato del
discorso delle sedi di segreteria, abbiamo sollecitato questo
processo di riorganizzazione e, quando ci siamo trovati ad
esaminare questo disegno di legge, abbiamo sin da subito apprezzato
che una parte di quelli che erano i nostri intendimenti, che erano
i nostri
desiderata
...e andava in quella direzione...abbiamo
poi sottolineato anche nelle commissioni competenti che c'erano dei
passaggi per noi inaccettabili. Passaggi che partono dall'articolo
1, quello che è stato poi emendato nel disegno di legge, che nel
testo originario prevedeva che le risorse che venivano distribuite
ai Comuni, al BIM e pertanto ai Comuni valdostani erano le risorse
contabilizzate, gli importi contabilizzati nell'anno 2009.
Ora, per essere un po' più chiari, per essere comprensibili, le
risorse significano per i Comuni circa 6 milioni di euro, la
differenza dal 2009 in avanti è oltre 4 milioni di euro, per cui
significa che dal 2009 nelle varie finanziarie che si sono
succedute a livello regionale un po' per volta queste risorse sono
state erose dai Comuni valdostani, sono state gestite direttamente
sul bilancio regionale. Sono state gestite, torno a dire, per un
ammontare ormai che supera i 4 milioni di euro andando in deroga
nelle varie finanziarie della Regione. Leggo quella del 2013, anche
perché comunque sono delle finanziarie che si ripetono negli anni,
cambia solo la scadenza. Si dice che - questo è riferito al 2013 -
che "
per l'anno 2013 le risorse disponibili derivanti dai
sovracanoni idroelettrici destinati al Consorzio dei Comuni della
Valle d'Aosta, ricadenti nel bacino imbrifero montano della Dora
Baltea, ai Comuni valdostani sono determinate in un importo pari a
quello delle risorse ripartite ai medesimi Comuni nell'anno 2009,
le ulteriori risorse disponibili sono accantonate in un fondo
vincolato costituito presso il BIM per i finanziamenti di specifici
interventi in materia assistenziale e sanitaria
". Ora, noi
negli anni abbiamo sempre sostenuto che comunque era una forzatura,
perché la legge prevede che queste risorse siano gestite dal BIM,
destinate ai Comuni per interventi nei comuni. Probabilmente il
legislatore ha colto l'occasione di questa modifica, di quelle che
sono le norme legate al BIM e, cogliendo l'occasione, ha scritto
nel testo originario del disegno di legge che le risorse
disponibili erano quelle riferite all'anno 2009
...
"
le
ulteriori risorse disponibili sono riversate dal BIM alla Regione
per il finanziamento di specifici interventi, individuati in
accordo con i Comuni interessati...
". Allora, a noi non andava
bene prima, non può andarci bene adesso questo sistema di esproprio
delle risorse da parte della Regione ai Comuni. Dicevo, non ci pare
un percorso corretto, non ci pare un atteggiamento legittimo,
perché la legge comunque prevede che queste risorse siano in
disponibilità.
In commissione è stato sottolineato come questo testo di legge
fosse ad alto rischio di impugnazione, in quanto Bolzano ha scritto
un disegno di legge molto simile, che è stato impugnato di fronte
alla Corte costituzionale e il passaggio che prevedeva che una
parte delle risorse non fosse trasferita, beh, è stato dichiarato
illegittimo dalla Corte costituzionale. Ora, esaminando quello che
è l'emendamento al comma 1 dell'articolo 1, ci pare che sia stato
trovato un sistema molto elegante per arrivare allo scopo
bypassando il rischio di impugnazione. Ora, a noi non pare
molto...avevamo dei dubbi prima sul fatto che queste risorse
dovevano andare ai Comuni, non è trovando un sistema magari
legittimo perché la Corte costituzionale non impugni questo testo
di legge...se poi alla fine i risultati sono gli stessi a noi non
sta bene, pertanto abbiamo provato a riscrivere un emendamento -
quello che abbiamo presentato, che mi auguro venga distribuito -
per evitare quest'esproprio di risorse da parte della Regione agli
Enti locali. Lo diciamo proprio oggi a seguito anche di una
discussione sulle risorse della Regione, perché da una situazione
così di grande difficoltà si esce quando si ragiona in un contesto
più di carattere generale, dove non c'è qualcuno che decide e
qualcun altro che subisce.
Allora, o il ragionamento è condiviso, per cui, a seguito anche
magari di risorse minori, si trova una sintesi e soprattutto, per
quello che riguarda i Comuni, io mi attengo a quello che ha detto
il Presidente del CELVA, del Consorzio permanente, quando è stato
audito in commissione, che ci aveva detto: "
noi cercheremo nel
prossimo futuro di ragionare su risorse certe
". Ora, risorse
certe non possono essere un congelamento di quelle che sono le
risorse del 2009, perché i sovracanoni sono nati per andare ad
essere distribuiti nei nostri Comuni per importanti opere. Negli
anni ci sono dei Comuni che hanno usato queste cifre per pagare lo
sgombero neve, l'hanno utilizzato per fare interventi manutentivi,
di messa in sicurezza del territorio e il nostro emendamento va
proprio in questo senso, cioè che in un sistema in cui tutti hanno
le proprie responsabilità non può essere una persona a decidere o
comunque la Regione a decidere e i Comuni a subire; pertanto anche
come era formulato il discorso dell'intesa coi Comuni
interessati...beh, prima di tutto ci pare che sia un bypassare una
figura istituzionale che è il Consiglio permanente degli Enti
locali. Chi sono i Comuni interessati? Spiegateci chi sono i Comuni
interessati, sono quelli che avranno dei diretti benefici? Abbiamo
trovato con questa legge la possibilità di riattivare e avere
risorse per la vecchia politica dei rubinetti, quando qualcuno
doveva avere qualche conoscenza o qualche amico eletto per avere
dei finanziamenti nei Comuni? Beh, questo mondo è finito, noi
vogliamo regole certe, vogliamo risorse certe, ma soprattutto
vogliamo evitare che ci siano queste corsie preferenziali, per non
dire qualcosa di peggio, per cui non ci va bene quest'emendamento,
noi diciamo che è un aggirare quella che è una norma, è evitare
un'impugnativa da parte della Corte costituzionale, ma poi creare
un salvadanaio in cui quelli che saranno, diciamo, i più fortunati
- ma io non chiamerei nemmeno fortunati, magari più legati a
qualche amicizia influente - possano attingere. Beh, non è un
sistema, per noi la perequazione...lei che ha parlato di
perequazione nella relazione illustrativa, per noi la perequazione
è un'altra storia. Sono regole certe su risorse certe, in modo che
nessuno possa permettersi di avere corsie preferenziali,
idem
per la sussidiarietà, chiaramente. Perequazione e
sussidiarietà per noi significano questo, su questo non c'è ombra
di dubbio. Pertanto, questo è il primo punto che, se vogliamo, ci
distingue da questo disegno di legge e ribadisce quello che noi
abbiamo già ribadito nelle varie sedi delle varie commissioni.
Ci sono altri aspetti che a noi paiono quanto meno poco
coraggiosi, chiamiamoli così, perché poi alla fine se su un disegno
di legge che era nato per risparmiare, per nel sistema della
riorganizzazione far spendere meno...beh, l'unica cosa che poi alla
fine veramente fa spendere meno è la figura del segretario, perché
per il resto abbiamo ristabilito quelle che sono le indennità, le
abbiamo parificate a qualcuno dei sindaci, quando, per quello che
riguarda, ad esempio, la partecipazione dei sindaci nelle
Unités
des Communes
, salvo una piccola indennità per i presidenti, noi
avevamo detto che...e avevamo sostenuto che il ruolo di
rappresentante all'interno delle
Unités des Communes
fosse
comprensivo delle indennità di carica. Qua si è voluto creare di
nuovo un soggetto terzo, un soggetto che sarà nominato sappiamo
bene con che metodi e con che criteri, sarà un posto da assegnare,
da distribuire coi metodi e coi manuali che avete avuto fino ad
oggi...e poi che ne sarà del personale? Noi speriamo che qualcuno
schiacci il pulsante e ci dica cosa ne sarà del personale, perché
nel ruolo in cui è stato inquadrato...vale a dire dicendo che
questo personale...allora, voi al comma 2 dell'articolo 1 dite che
"
il BIM non costituisce sede di segreteria e le funzioni di
direzione amministrativa sono esercitate dagli organi di direzione
politico-amministrativa...
", fino qua nessun problema, ma poi
c'è il comma 3 all'articolo 1, in cui si dice che "
il supporto
alle attività amministrative di competenza del BIM è svolto dal
Consorzio degli Enti locali (CELVA) che si avvale, ove necessario,
del personale dipendente presso il BIM all'uopo distaccato, secondo
le modalità di cui all'articolo 45 della legge 22
".
Ora, se il personale è distaccato presso il Consiglio
permanente...il CELVA, chiamiamolo come vogliamo, Consorzio degli
Enti locali...spiegatemi come questo personale potrà eventualmente
rispondere a quelle che sono le indicazioni che la direzione
amministrativa degli organi di direzione politico-amministrativa
del BIM gli darà, in quanto dipenderanno da un ente terzo, che ha
comunque una direzione politico-amministrativa. Ora, ci pare
veramente un pasticcio in più, tenuto conto che il BIM è socio del
CELVA, bastava dire che il personale del BIM rispondeva a quelli
che erano gli organi di direzione politico-amministrativa e che
all'occorrenza poteva avvalersi del personale del CELVA...è socio
del CELVA, per cui non c'era nessuna difficoltà. No, si è detto che
risponde al...c'è un organo di direzione politico-amministrativa,
ma che però il personale è distaccato all'uopo presso il CELVA.
È un pasticcio che creerà disagio tra il personale, perché mi
pare che chiarimenti in merito siano già stati richiesti e nessuno
ha dato risposta, e soprattutto creerà confusione, perché abbiamo
visto anche ultimamente quando, per la fretta e quant'altro, non si
è voluto magari tener conto delle osservazioni o si sono
minimizzate le osservazioni che venivano fatte nei gruppi di lavoro
e nelle commissioni: parlo della legge sui segretari, quand'è stato
detto in più riprese che era meglio limitare il discorso della
scelta, così com'è stata prevista, della parte seconda e non di
tutto l'albo. Adesso ne paghiamo le conseguenze, perché siamo a
fine settembre e non abbiamo neanche i segretari comunali, però
qualcuno non gradisce neanche, eventualmente, che vengano fatte
obiezioni. Questo - noi lo diciamo in sede di approvazione del
disegno di legge - potrebbe creare confusione, crea disagio e crea
soprattutto, penso, incertezze in quelle che sono le poche unità di
personale, perché non pensate che siano tante le unità di personale
all'interno del BIM, per cui non parliamo di decine di persone.
Sono poche unità che, a nostro parere, meriterebbero di avere una
risposta e di avere un minimo di salvaguardia. Ho detto questo
perché, ribadisco, noi abbiamo sempre condiviso la necessità di
rivedere un organismo come il BIM, un organismo che distribuisce
risorse e che, tutto sommato, in questi anni ha avuto un ruolo un
po' sminuito, perché l'ha detto anche il Presidente che oramai
aveva un ruolo molto marginale, è vero che è stato individuato come
ente di riferimento per il discorso del servizio idrico, ma anche
su questo è...non ha mai brillato neanche su questo, ma su questo
siamo d'accordo, perché era veramente all'ABC, per cui andava
riorganizzato. Noi lo ribadiamo in questo contesto, in questa sede,
con un po' più di volontà di mediazione, un po' più di volontà di
confronto, avremmo probabilmente potuto approvare una legge
all'unanimità, dove il fatto di destinare delle risorse a quello
che è, come avete previsto nell'emendamento, "
il progresso
economico e sociale della popolazione valdostana e per interventi
di sistemazione montana
" ci vede d'accordo, eh, su questo, noi
su questo siamo d'accordo, anche perché negli anni, lo ribadisco,
contrariamente alla destinazione che avete dato negli ultimi anni,
dove avete finanziato la spesa sanitaria, che, a nostro parere, non
deve essere finanziata con queste risorse...io dicevo che con un
po' di buona volontà probabilmente ci avrebbe visti condividere un
percorso.
Detto questo, c'è un po' di rammarico, perché comunque anche in
Commissione, quando si parlava di rischio di anti-costituzionalità,
poi alla fine si diceva: "ma no, la legge di Bolzano era diversa,
per cui non c'è questo rischio", beh, vedo che con l'emendamento
avete recepito comunque questo rischio di impugnativa di fronte
alla Corte costituzionale di parere negativo. Dico pertanto - e lo
dico con rammarico - che con un po' più di attenzione al personale,
con un po' più di attenzione su quello che è il discorso del
risparmio legato agli amministratori e con il non esproprio delle
risorse finanziarie eccedenti a quelle del 2009 probabilmente ci
avrebbe visti tutti uniti nel condividere questo disegno di legge.
È un rammarico vero, un rammarico per non aver voluto attivare -
non so per colpa di chi o per colpa di come...o se il testo era
blindato - quel percorso di condivisione che noi abbiamo sempre
sostenuto in Commissione. Mi dispiace. Grazie.
Presidente
- Grazie collega. La parola al collega
Borrello.
Borrello (SA)
- Grazie Presidente.
Intervengo per dare un contributo in merito a questo disegno di
legge, che ricordo è uno dei passaggi che ha caratterizzato
quest'inizio di legislatura, di questi due anni, con l'onore
assegnato alla I Commissione di andare a definire quelle che sono
le riforme che abbiamo messo in atto. Questo è un tassello del
percorso che va a definire una riforma, una riorganizzazione, una
razionalizzazione di tutte quelle che sono le leggi e le normative
all'interno del sistema delle autonomie e del sistema degli Enti
locali. Abbiamo avuto modo all'interno della I Commissione
consiliare di dibattere e di ragionare su questo disegno di legge e
devo dire che il dibattito è stato estremamente utile. Ringrazio in
prima battuta il Presidente per la sua relazione, ma ringrazio
anche i colleghi in maniera trasversale, perché il dibattito è
stato veramente serio e ci ha permesso di avere, al di là delle
posizioni dei movimenti e dei partiti, anche dei punti di incontro
che potessero andare a definire quelle che potessero essere le
modifiche al disegno di legge.
Detto questo, proprio all'interno del disegno di legge avevamo
posto come movimento tutta una serie di richieste per andare a
verificare quella che era la possibilità di razionalizzare le spese
e i costi all'interno degli organi rappresentativi all'interno del
BIM e per questo ci sono stati forniti tutta una serie di
documenti, che ci hanno evidenziato come fosse necessario questo
tipo di riforma anche dal punto di vista della rappresentatività.
Abbiamo sostenuto - e ringrazio anche i colleghi della commissione
- il fatto che per noi era importante mantenere la rappresentanza e
l'autonomia dei singoli Comuni all'interno degli organi
rappresentativi, cioè dare la facoltà ai singoli Comuni di decidere
all'interno dei propri organi consiliari quello che poteva essere
il rappresentante all'interno delle
Unités
, in modo tale da
avere voce all'interno degli organi rappresentativi del BIM stesso.
Questo è stato accolto con un emendamento ed è per questo motivo
che ritengo che il confronto che c'è stato e che sta continuando
anche in questo momento con i due emendamenti che sono stati
presentati: uno da parte dei Capigruppo di maggioranza, l'altro da
parte del collega Gerandin...e sicuramente...sono sicuro che verrà
discusso in modo tale da poter avere un'uniformità di intenti e di
vedute rispetto a questo disegno di legge che ritengo importante
per il sistema delle autonomie.
Presidente
- La parola al collega Chatrian.
Chatrian (ALPE)
- Sì, grazie Presidente.
Non è da pochi mesi che ci stiamo confrontando su questo disegno
di legge, è dal mese di maggio e avevamo gradito nei mesi scorsi,
comunque, quanto meno un confronto reale per quanto riguarda i
tasselli difficili e delicati da mettere in atto per quanto
riguarda la politica degli Enti locali. Con rammarico abbiamo
potuto constatare in I Commissione che alla fine comunque non c'è
stata la volontà di dare certezza ai nostri Comuni. Lo diceva bene
prima il collega, il nuovo Presidente degli Enti locali chiedeva
certezza, come noi, Consiglio regionale, Regione autonoma Valle
d'Aosta, chiediamo certezza con lo Stato, rapporti franchi e
soprattutto contestiamo le scelte unilaterali. Ci spiace,
sinceramente, in questo momento che...come dire? da una parte si
predica bene e si razzola male, nel senso che contestate,
contestiamo i rapporti con lo Stato, sovente unilaterali e poi, per
quanto riguarda il rapporto tra Regione e Enti locali, praticamente
con questa codificazione, con quest'impianto che avete messo in
campo fate praticamente la stessa cosa. Cosa fate? Per il nostro
gruppo - è stato detto in commissione, lo ribadisco in quest'aula -
è un furto, è un nuovo furto al portafoglio degli Enti locali
inserito direttamente in legge. Ci spiace quindi, perché questa
mattina, comunque, abbiamo parlato di bilancio, abbiamo parlato di
autonomia, autonomia anche finanziaria e se chiediamo rispetto e
non delle scelte unilaterali a livello di rapporto Regione-Stato,
non sarebbe male, dal nostro punto di vista, che tale comportamento
non avvenisse tra Regione ed Enti locali.
Per noi è un furto al portafoglio degli Enti locali e
l'inserimento di quest'emendamento maschera praticamente delle
corsie preferenziali per pochi Comuni. È scritto proprio dal punto
di vista legislativo: "
individuati d'intesa con i Comuni
interessati
". Bene, forse era il momento, su questo forse si
poteva perdere - e non era tempo perso - in commissione qualche
settimana in più e trovare un'intesa in rialzo, dal nostro punto di
vista, e non creare comunque un furto nuovamente al portafoglio
degli Enti locali per dargli più dignità, ma soprattutto più
autonomia finanziaria. Peccato, perché comunque, per quanto
riguarda le altre leggi degli Enti locali, giuste, meno giuste,
forse dovevamo osare di più qualche mese fa, dovevamo tutti insieme
osare di più, ma si poteva magari dare un segnale forse più
performante. Questa indubbiamente è la parte più importante di
questa modifica, tant'è vero che all'interno del CELVA la
discussione è stata anche accesa: è stata anche accesa perché una
decina di sindaci si sono confrontati chiedendo proprio
quell'autonomia finanziaria e non invece un furto legalizzato e
scritto nero su bianco sulla legge. Magari la maggioranza sta
decidendo un percorso diverso rispetto all'emendamento che è stato
firmato e siglato dai Capigruppo, ascolteremo l'intervento o del
Presidente della Regione, o comunque di chi prenderà in questo
momento la parola per quanto riguarda il Governo regionale.
Grazie.
Presidente
- Grazie collega.
Siamo sempre in discussione generale. Ricordo solo ai
presentatori del sub-emendamento che il nostro Ufficio legale ha
solo inserito una piccola precisazione all'inizio perché andava
fatta, altrimenti non sarebbe possibile diciamo inserirlo. Nel
sub-emendamento che avete presentato l'Ufficio legale del Consiglio
ha solo aggiunto una piccola parte all'inizio, è già stato
distribuito così corretto affinché possa essere discusso il
sub-emendamento.
Stiamo aspettando una richiesta di un Consigliere, siamo ancora
in discussione generale...la discussione generale è chiusa. La
parola al Presidente della Regione.
Rollandin (UV)
- Credo che le osservazioni che sono state
presentate a questo disegno di legge, che tutti hanno riconosciuto
essere comunque un passo necessario, utile sotto il profilo di
quella che è la riorganizzazione di un ente che oggettivamente ha
svolto un ruolo nel tempo importante di raccordo fra tutti i
Comuni, che oggi però, tenendo conto della riorganizzazione fatta a
livello dei Comuni, aveva una sua logica conseguente modifica, che
è quella che abbiamo... I punti...se è riconosciuto che c'era
l'esigenza di intervenire, com'è stato detto, per tener conto di
quello che è il ruolo di quest'Ente, che nel tempo aveva avuto o
almeno aveva potenzialmente potuto esercitare, che poi in qualche
modo era stato esercitato solo parzialmente, ma questo è un altro
discorso ancora... Oggi nell'esplicitazione di questo disegno di
legge...nell'analisi credo che il sub-emendamento - vengo a quello
che è il punto - che è stato presentato e le osservazioni
sostanzialmente vadano nella logica di dire: non vogliamo che
quella parte eccedente che viene messa a disposizione della Regione
per intervenire nei comuni al di fuori di quello...cioè dal 2009 i
fondi eccedenti quella ripartizione siano a discrezione, se non ho
capito male, della logica del raccordo diretto tra Regione e il
Comune A, piuttosto che il Comune B. Nel sub-emendamento che voi
avete specificato le differenze...solo che voi dite...una parte è
riferita annualmente, ma voglio significare che annualmente viene
definito il sovracanone, quello sta già nelle cose, non è
una
tantum
.
L'altro aspetto è che ci sia l'intesa col CPEL, nella prima
parte l'avevamo anche scritto, io credo che non ci siano difficoltà
ad immaginare che questo possa essere un riferimento che in qualche
modo garantisce tutto. Nel nostro emendamento - che è stato, come
avete visto, concordato con FEDERBIM in modo da escludere, evitare
che ci fossero delle prese di posizione sulla legittimità e
soprattutto che fosse impugnato nel senso che lede la 595, cioè la
legge sui BIM - noi abbiamo detto: "
d'intesa con i Comuni
interessati
", si potrebbe invece mettere: "
individuati
d'intesa con il CPEL
", dopodiché è il CPEL che analizza. Credo
che potrebbe essere una parte che chiude questa possibile polemica,
non era quello lo scopo, non è quello il motivo che ci portava a
dire: "
con i Comuni interessati
", perché era solo il
raccordo tra le esigenze che i Comuni sollecitavano e si faceva una
valutazione delle "urgenze" su cui intervenire, sempre nell'ambito
di quelle che sono le prerogative che sono state ricordate. Se
questo può essere...tanto per fugare i dubbi, affinché non ci sia
dubbio che questo è...sono state usate parole grosse per dire che è
un modo di nuovo per privilegiare il Comune A piuttosto che B...si
faccia un raccordo con il CPEL, in modo che non ci siano queste
remore o questi retropensieri che ormai turbano le giornate di
tanti. Io non credo che sia quella la valenza di una
regolamentazione di questo tipo, perché credo che si vada ormai...è
tutto talmente evidente e anche gli interventi sono tutti alla luce
del sole, quindi non credo sia possibile attivare un meccanismo
diverso. Per quanto ci riguarda, quindi se si può mettere un
sub-emendamento in cui si sostituisce: "
d'intesa coi Comuni
interessati
" con "
d'intesa con il CPEL
"...il resto è
uguale: a favore dei Comuni per il progresso economico e il
mantenimento...e la sistemazione montana. Credo che questo possa
agevolare...accogliendo una parte del sub-emendamento, se questo
può essere di aiuto nella comprensione e anche nella valutazione
nell'insieme...perché io condivido il fatto che si è fatto uno
sforzo non indifferente per valutare insieme tutta una serie di
profili, di progetti di legge anche più complessi, questo che,
tutto sommato, era abbastanza semplice...credo che si possa andare
in questa direzione.
Per quanto riguarda l'utilizzo del personale, l'ha detto
Gerandin, questo è chiaro che...con un po' di buon senso si
tratterà di vedere con il CPEL che cosa...e come utilizzarlo nel
modo migliore, quelle figure che ancora ci sono all'interno del
BIM, quindi se c'è questa disponibilità, noi siamo disponibili ad
emendare quella parte con una parte del sub-emendamento da voi
presentato in modo che non ci siano - ripeto - dei dubbi.
Grazie.
Presidente
- Grazie Presidente.
Passiamo quindi all'esame dell'articolo 1, perché l'emendamento
e il sub-emendamento fanno parte dell'articolo 1, quindi, per
procedere alla discussione dei due emendamenti, bisogna che
discutiamo sull'articolo 1. Dovete solo far sapere alla Presidenza,
soprattutto i proponenti del sub-emendamento, se intendete trovare
un accordo. La parola al collega Gerandin sull'articolo 1.
Gerandin (UVP)
- Grazie Presidente.
Io, più che ad esaminare l'articolo 1, ci terrei ad illustrare
quello che è il nostro sub-emendamento. Allora, vede Presidente, il
nostro sub-emendamento, al di là di tutto, noi pensiamo che abbia
non solo...e la ringraziamo per aver recepito o comunque
manifestato la disponibilità a cambiare: "
Comuni
interessati
" con "
d'intesa col Consiglio permanente
", ma
il nostro sub-emendamento contiene altri interventi, altre
modifiche che sono per noi sostanziali, pertanto... Provo
eventualmente a fare un ragionamento molto più globale. Noi
crediamo nel nostro emendamento di dire che prima di tutto noi
vogliamo che siano garantite almeno le risorse...quelle che erano
in essere al 2009, e su questo siamo perfettamente allineati col
vostro, in sintonia con quello che è il vostro. Vi è poi un'altra
parte, Presidente, che, secondo noi, è stata un po' sottovalutata,
noi diciamo:
"...da definire annualmente e comunque non
superiori alle risorse eccedenti il gettito BIM del 2009, può
essere trasferita...
", per cui nel nostro significa che noi
garantiamo ai Comuni il gettito BIM 2009, ma che annualmente,
tenuto conto del contesto finanziario, delle difficoltà economiche
che ci sono annualmente in finanza locale, si va a definire quello
che è l'extragettito da trasferire. Per essere più chiari, noi non
diciamo che tutto l'extragettito va trasferito, noi diciamo che
"può" essere trasferito, che annualmente si va a definire qual è il
termine e gli importi da trasferire; pertanto nel nostro potrebbe
anche darsi che, tenuto conto del contesto economico e quant'altro
di rapporto tra Enti locali e quant'altro, modifica della 48, non
so cosa ci sarà all'esame e forse lei...anzi sicuramente lei lo sa
meglio di me come vorrete muovervi...detto questo, noi riteniamo
che non ci sia l'obbligo di trasferire l'extragettito: è questa la
grande differenza! Se lei non vede questa grande differenza, tenuto
conto che le prime tre righe sono assolutamente identiche e le
ultime tre identiche, io le propongo, Presidente, di votare voi il
nostro sub-emendamento. Se non c'è questa differenza, votate il
nostro sub-emendamento... Allora, per noi è una differenza
sostanziale, Presidente, abbia pazienza, quando noi parliamo di
esproprio di risorse degli Enti locali, senza che questi possano
dire la loro, possano in minima parte sindacare o discutere quello
che è l'importo...per noi questo è esproprio di risorse degli Enti
locali, poi può mascherarlo come vuole!
Per quanto riguarda il FEDERBIM, io ho sentito il Presidente,
che mi ha anticipato di aver avuto un incontro con lei - e penso
che me lo può confermare - e che avete concordato questo
sub-emendamento. Io ho anche spiegato: "guardate che questo
sub-emendamento non è che tuteli il discorso delle risorse, dice
solo che le risorse fino al 2009 sicuramente non possono essere
toccate", le altre...il Presidente di FEDERBIM non ha mica mai
saputo che dal 2009 le usavamo per finanziare la sanità e
quant'altro! Queste sono le grandi novità rispetto al panorama
nazionale... Noi, per la carità, chiediamo solo che ognuno si
assuma le proprie responsabilità, noi vogliamo che anche il
Consiglio permanente si assuma la responsabilità di dire: "bene,
quest'anno "X" risorse in più le destiniamo, d'intesa con voi...",
ma che si prenda le responsabilità, ma che non sia obbligato a
trasferirle. È questa la differenza: noi non pensiamo che gli Enti
locali siano obbligati ad abdicare, a rinunciare ad una parte delle
risorse che spettano loro; poi c'è l'accordo? Ben venga. Lei
riuscirà ad imporre l'accordo? Il problema non è sicuramente suo,
ma sarà di chi lo accetta, però ognuno si assume le proprie
responsabilità, ma che non ci sia quest'obbligo in assoluto di
trasferire queste risorse. Grazie.
Presidente
- Grazie collega. La parola al Presidente
della Regione.
Rollandin (UV)
- Sì, grazie Presidente.
Io vorrei solo che fosse chiaro un aspetto: qui non stiamo
espropriando nessuno e da nessuna parte. Stiamo utilizzando...come
abbiamo già fatto ed era chiaro nelle finanziarie che abbiamo di
volta in volta approvato in quest'aula, l'abbiamo detto che
utilizzavamo una parte di questi fondi per le varie motivazioni che
lei ha ricordato. Ora, qui noi diciamo che quella parte eccedente
quello che è il finanziamento del 2009, che annualmente è normale
che venga rivisto in quanto i canoni sono annuali, e quindi è già
chiaro che sono annuali...quella parte viene vista col CPEL per i
Comuni che hanno questi problemi. Non espropriamo niente quindi, lo
utilizziamo assieme, anziché fare la ripartizione
matematica...perché quale sarebbe la differenza? Che se non ci
fosse questo...la ripartizione matematica dice che fra tutti i
Comuni quel "X" in più che noi dividiamo per i casi eccezionali,
per interventi di sistemazione e così via...vengono
utilizzati...100-50-10-20, c'è l'esigenza di intervenire nel Comune
A con 200, bene, in quel programma vengono utilizzati in quel modo,
d'accordo con il CPEL. Non solo quindi non c'è nessun esproprio, ma
c'è una finalizzazione specifica per il territorio dei comuni, solo
che invece di ripartire...perché se ripartisco tra 74 l'eccedenza
viene fuori che ci sono 3.000 di qua, 5.000, 20.000, 12.000, come
sappiamo e sai benissimo. Allora, se invece questo fa massa
critica, puoi anche intervenire in un modo adeguato...questa è la
differenza. Non espropriamo nessuno, tant'è che ho detto
subito...né c'è la volontà di andare a privilegiare A o B,
dev'essere visto assieme, io non so, più di così...credo sia
chiarissimo.
Presidente
- Colleghi, quindi siamo a definire se rimane
in piedi, come presentato, il sub-emendamento...mi sembra di capire
che rimanga in piedi in quella maniera e quindi dovrò mettere in
votazione... La parola al collega Gerandin.
Gerandin (UVP)
- Grazie Presidente, semplicemente non
sapevo se potevo intervenire e...
Guardi, Presidente, c'è una...per quello che lei sta
dicendo...poi, rispetto al passato, indubbiamente c'è un passo
avanti, io non ho timore di dire che, rispetto al passato, c'è un
passo avanti, perché nel passato voi queste risorse le gestivate in
piena autonomia, nel senso che non c'è mai stato nessun accordo di
nessun genere, erano risorse che versavate al BIM, ma che poi
vincolavate sul fondo del BIM e che voi, come Regione, spendevate
come volevate, senza nessun accordo di nessun genere col Consiglio
permanente...
(interruzione di un Consigliere, fuori microfono)
...vabbè, comunque non c'era nessun accordo...
(nuova interruzione di un Consigliere, fuori
microfono)
...no, ma è così! Non faceva parte della 48 questo...per cui non
c'era nessun filone...è dimostrato che l'avete utilizzato...perché
l'avete utilizzato nella sanità, che non aveva nessun fine...
(nuova interruzione di un Consigliere, fuori
microfono)
...sì, ma in tutte le finanziarie l'avete scritto, per cui non è
cambiato, voi per dire che...le finanziarie...ci si lavava la
coscienza.
Detto questo, Presidente, io le do atto che c'è un passo avanti
rispetto al passato, perché si dice che verrà finalizzato ad
interventi che vanno nell'interesse dei Comuni, ma c'è un
qualcos'altro... Io le ho anche detto che, a mio parere, è
importante che ognuno per le proprie ragioni sia responsabile, sia
responsabilizzato, pertanto quella che è la differenza fondamentale
è che noi pensiamo che questa cifra debba essere una cifra che
annualmente viene concordata, perché può anche darsi che un anno ci
sia necessità di avere tutto l'extragettito da destinare a quegli
interventi che diceva, ma può anche darsi che ci siano
eventualmente degli anni dov'è più importante per vari motivi, per
difficoltà di trasferimento della 48...non lo so per cosa, perché
lo sa meglio di me, Presidente, che queste risorse negli Enti
locali possono essere usate anche per spesa corrente e non è poca
cosa soprattutto quando si è di fronte ad un Patto di stabilità e,
quando ci sono vincoli finanziari, allora...no! Comunque, quando si
è di fronte a...beh, c'è il discorso dei limiti di spesa corrente,
attenzione, Presidente, allora, io ho parlato di spesa
corrente.
Detto questo, noi chiediamo semplicemente che ci sia una cifra
che annualmente venga calcolata. Presidente, poi non mi venga a
dire che alla fine sono 2-3 mila euro per Comune...
(nuova interruzione di un Consigliere, fuori
microfono)
...no, perché qua l'extragettito vale 4 milioni e mezzo, se
dividiamo per 74, beh, è un po' semplicistico che vale 2-3 mila
euro per Comune, 4 milioni e mezzo di extragettito significa magari
in alcuni casi sistemare magari tutta una serie di possibilità di
spesa: questa è la differenza. È chiaro poi che rimane una
differenza in cui...noi crediamo nella responsabilità di chi
amministra, del fatto che l'intesa non sia semplicemente recepire o
quanto meno condividere quando ci sono delle decisioni prese in
maniera unilaterale. Grazie.
Presidente
-Rimane quindi in piedi il sub-emendamento,
che dobbiamo votare per primo su quest'articolo. La parola al
collega Chatrian.
Chatrian (ALPE)
- Sì, grazie.
Solo per ribadire la posizione del nostro gruppo sui due
emendamenti: il primo l'emendamento presentato dalla maggioranza e
il nostro emendamento all'emendamento, un sub-emendamento. Bisogna
dare a Cesare quello che è di Cesare: un passaggio in avanti con
quest'inserimento è stato fatto rispetto agli anni passati dal 2009
ad oggi. È normale che, secondo leggi in finanziaria, venivano
inseriti i finanziamenti e a sua volta decisi e inseriti per poi
spenderli, ci mancherebbe, mica si potevano fare delle
cose...dall'altra, il ragionamento politico che abbiamo fatto
insieme presentando il secondo emendamento...vorrei fare un
passaggio in più ancora, è stato fatto il primo passaggio, che è
già positivo, il secondo era quello di andare a valutare se fare in
quell'anno o no il trasferimento alla Regione, oppure utilizzarli
direttamente ripartiti all'interno dei 74 comuni. Cifre comunque
importanti, non siamo qui adesso a discutere quante sono le
migliaia, ma sono comunque decine e decine di migliaia di euro per
ogni singolo Comune. Valido il primo quindi, ma soprattutto valido
il secondo, perché va oltre, cioè anticipa probabilmente i tempi
per quanto riguarda comunque, dal nostro punto di vista,
l'autonomia anche finanziaria e nello stesso tempo mantiene
quell'inquadramento di finalizzare eventualmente delle risorse
importanti su un Comune vista la necessità o vista la
situazione.
Noi chiediamo veramente al Governo, al Presidente di valutare la
nostra opzione, che va oltre, poi liberi indubbiamente di mantenere
la proposta che oggi ci fate in aula, perché oltretutto ci state
proponendo in aula questa modifica. Allora, dato che ce la state
presentando in aula dopo quattro mesi di dibattito in commissione,
potete anche capire la nostra proposta fatta in aula, che fa:
"abbiamo deciso di scalare il Grand Paradis e vogliamo puntare al
Monte Bianco", e non sarebbe male, ve lo chiediamo tranquillamente,
dato che non è da due anni e mezzo, collega Borrello, che
discutiamo su questa legge...sono tre mesi, prima abbiamo fatto
altro, travagliati oltre tutto...intanto non sapevamo neanche dove
pensavate di andare in commissione, quindi evviva l'emendamento che
ci avete portato oggi in aula. Noi rilanciamo, ma rilanciamo cose
che abbiamo detto in commissione, rilanciamo cose che abbiamo detto
in commissione, in presenza anche del Presidente Rollandin, dove
dicevamo quello che è stato fatto dal 2009 al 2015 ormai è andato,
da oggi cerchiamo comunque di andare in quella direzione. Voi oggi
ci traducete in un emendamento qual è la direzione, noi diciamo che
ce n'è un'altra ancora di direzione, che può andare oltre.
Chiediamo comunque politicamente se potete gentilmente
valutarla.
Presidente
- La parola al Presidente della Regione.
Rollandin (UV)
- A questo punto se il sub-emendamento che
siamo disponibili a presentare interessa o meno...sennò noi
rimaniamo sull'emendamento come formulato, cioè noi eravamo
d'accordo di sostituire "
d'intesa con i Comuni interessati
"
con "
d'intesa col CPEL
", mi sembrava che andava in una certa
direzione. Se questo non interessa, noi manteniamo il nostro
emendamento e non viene modificato...ecco, solo sapere se interessa
o meno. Se non vi interessa, non stiamo...
(interruzione di un Consigliere, fuori microfono)
...allora manteniamo...presentiamo...va bene.
Presidente
- Sì, dobbiamo però votare il sub-emendamento
prima di ALPE, UVP e Movimento Cinque Stelle, quindi la votazione è
aperta. Votiamo il sub-emendamento presentato dall'opposizione. La
votazione è chiusa.
Presenti: 35
Votanti: 14
Favorevoli: 14
Astenuti: 21 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, La Torre, Lanièce,
Marguerettaz, Marquis, Péaquin, Perron, Restano, Rini, Rollandin,
Testolin, Marco Viérin)
Il Consiglio non approva.
Poniamo adesso in votazione l'emendamento che è condiviso da
tutti con la modifica testé annunciata dal Presidente della
Regione, cioè al posto di "
Comuni interessati
", "
con il
CPEL a favore del progresso economico...
". Poniamo in votazione
questo testo modificato dell'emendamento. La votazione è aperta. La
votazione è chiusa.
Presenti: 35
Votanti: 21
Favorevoli: 21
Astenuti: 14 (Bertin, Bertschy, Certan, Chatrian, Cognetta,
Fabbri, Ferrero, Gerandin, Grosjean, Morelli, Nogara, Roscio,
Rosset, Laurent Viérin)
Il Consiglio approva.
Pongo in votazione adesso l'articolo 1 nel suo complesso. La
votazione è aperta. Grazie. La votazione è chiusa.
Presenti: 35
Votanti: 35
Favorevoli: 21
Contrari: 14
Il Consiglio approva.
Si può dare lo stesso risultato per l'articolo 2? Stesso
risultato. Articolo 3: stesso risultato. Articolo 4: stesso
risultato. Articolo 5: stesso risultato. Poniamo in votazione il
testo del disegno di legge nel suo complesso. La votazione è
aperta. La votazione è chiusa.
Presenti: 35
Votanti: 35
Favorevoli: 21
Contrari: 14
Il Consiglio approva.
Presidente
- Punto 40 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK