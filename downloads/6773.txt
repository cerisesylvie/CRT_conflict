Consiglio Regionale della Valle d'Aosta - Oggetto del Consiglio n. 1276 del 18 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1276 del 18 aprile 1985 - Resoconto
OGGETTO N. 1276/VIII - EDIFICI FATISCENTI GIA' ADIBITI AD
ALLOGGIAMENTI MILITARI 0 A CASELLI FERROVIARI.
(Interrogazione).
PRESIDENTE:
Do lettura dell'interrogazione presentata dal
Consigliere Torrione:
INTERROGAZIONE
Chi percorre in autovettura o in treno la nostra Regione non può
non essere colpito in determinate località dalla deprimente visione
di edifici fatiscenti o diroccati adibiti un tempo ad alloggiamenti
militari o a caselli ferroviari.
Per quanto riguarda infatti il secondo caso l'intero percorso
della linea ferroviaria Aosta-Pont-Saint-Martin è ormai disseminato
di vecchi caselli in totale stato di abbandono mentre per quanto
riguarda le cosiddette casermette militari costruite nel periodo
precedente la seconda guerra mondiale gli aspetti di maggior
degrado si manifestano nei comuni di La Thuile e di La Salle dove
la presenza di "quel che resta" degli stabili in questione,
costituisce un motivo di vera e propria offesa ambientale.
Tutto ciò premesso il sottoscritto Consigliere regionale del
Partito Socialista
INTERROGA
l'Assessore competente per conoscere se è intenzione
dell'Amministrazione regionale intavolare trattative con i
Ministeri interessati al fine di addivenire o all'acquisizione
della proprietà di tali edifici per un'eventuale opera di
ristrutturazione qualora se ne ravvisasse l'opportunità oppure alla
definitiva demolizione degli stessi da parte e a spese
dell'Amministrazione regionale per eliminare quelli che ormai sono
divenuti degli elementi di turbativa ambientale.
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
Condividiamo sostanzialmente il senso
dell'interpellanza del Consigliere Torrione, perché in effetti sono
numerosi i vecchi caselli pressoché abbandonati lungo la tratta
Pré-Saint-Didier - Ivrea, molti dei quali al momento attuale non
hanno più alcun interesse in quanto sono stati sostituiti da
sovrapassi o sottopassi ferroviari o da passaggi a livello
completamente automatizzati.
Proprio per questo motivo abbiamo iniziato una indagine per
vedere in che situazione si trovano questi caselli; il quadro che
ne è venuto fuori ci mostra che alcuni sono completamente
diroccati, altri sono sfitti, altri sono stati venduti a privati,
altri ancora sono abitati da personale delle FF.SS..
Questo quadro andrà approfondito, così come andrà approfondito
quello riguardante vecchi edifici che erano adibiti a caserme
militari e che oggi non: servono più allo scopo per cui erano state
costruite. E' nostra intenzione, dopo aver conosciuto meglio la
situazione, prendere contatti con i Ministeri competenti per vedere
cosa si potrà fare di questi caselli e alloggiamenti militari.
Si dà atto che dalle ore 10,15 assume la Presidenza il
Presidente Bondaz.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Mi dichiaro soddisfatto della
risposta dell'Assessore anche perché ho riscontrato con piacere che
tutto sommato il problema che ho sollevato con questa
interrogazione è reale e non è stato sollevato tanto per
convalidare la mia vocazione ambientalista! Pregherei l'Assessore
di affrettare questa indagine, perché più passa il tempo e più il
degrado ambientale rischia di accentuarsi. Quindi la mia
sollecitazione è perché si faccia in fretta, dopodiché pregherei
l'Assessore, se è possibile, quando avrà questo quadro generale, di
inviarmene una copia per vedere quali iniziative si possono ancora
adottare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK