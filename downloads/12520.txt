Consiglio Regionale della Valle d'Aosta - Oggetto del Consiglio n. 3436 del 20 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3436 del 20 maggio 1992 - Resoconto
OGGETTO N. 3436/IX Vendita di una porzione di fabbricato
rurale di proprietà regionale sito in Comune di Introd - loc.
Chevrère alla Sig.ra Specia Paola e costituzione di servitù.
Introito di somma. Delega alla Giunta.
Presidente
Do lettura della proposta di deliberazione
in oggetto:
Deliberazione Il Consiglio
- visto il parere della II Commissione consiliare
permanente;
delibera
1°) di approvare la vendita alla signora Specia Paola di una
porzione di fabbricato rurale (composto da un vano seminterrato, un
vano al piano rialzato accessibile mediante una scala esterna ed un
sottotetto) sito in Comune di Introd - Loc. Chevrère - distinto al
Catasto Terreni Partita n. 5108 Foglio n. 32 Mappale n. 321/parte e
meglio individuato nell'allegata planimetria che forma parte
integrante e sostanziale della presente deliberazione, al prezzo a
corpo di lire 6.775.000
(seimilionisettecentosettantaciquemila);
2°) di approvare la costituzione di una servitù di passaggio
pedonale a carico dell'area di proprietà regionale ed a favore del
fabbricato di cui al punto 1), oggetto di acquisizione da parte
della signora Specia Paola, lungo il tracciato meglio individuato
nell'allegata planimetria;
3°) di approvare la costituzione di una servitù d'uso esclusivo
dell'area di proprietà regionale, come evidenziata nell'allegata
planimetria, a favore del fabbricato di cui al punto 1), oggetto di
acquisizione d parte della signora Specia Paola;
4°) di introitare la somma di lire 6.775.000
(seimilionisettecentosettanta-cinquemila) al capitolo 10200 del
Bilancio di previsione della Regione per l'anno finanziario 1992 ("
Provento vendite beni immobili");
5°) di onerare la signora Specia Paola delle spese di
stipulazione, registrazione e trascrizione dell'atto conseguente al
presente provvedimento, nonché delle spese relative alla denuncia
di variazione catastale e di ogni altra spesa accessoria, ad
esclusione dell'Invim a carico, per legge, della parte
venditrice;
6°) di conferire al Presidente della Giunta od eventualmente, in
caso di delega, all'Assessore regionale, che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito.
7°) di delegare alla Giunta regionale l'adozione di un
successivo provvedimento per l'approvazione e la liquidazione della
spesa relativa al pagamento dell'imposta sull'incremento di valore
degli immobili.
Presidente
Pongo in votazione la
deliberazione:
Esito della votazione:
Presenti: 29
Votanti: 28
Favorevoli: 28
Astenuti: 1 (Gremmo)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK