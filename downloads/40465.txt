Consiglio Regionale della Valle d'Aosta - Oggetto del Consiglio n. 3255 del 20 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3255 del 20 febbraio 2018 - Resoconto
OGGETTO N. 3255/XIV - Interpellanza: "Riattivazione del
collegamento aereo nella tratta Aosta/Roma".
Farcoz (Président) -
Point n° 23 de l'ordre du jour. La
parole au collègue Bertin pour l'illustration.
Bertin (CC-MOUV) -
Sarò particolarmente breve
nell'illustrare questa interpellanza. Qualche giorno fa abbiamo
appreso con una certa sorpresa della decisione da parte di AVDA
S.p.A., che è una società partecipata dell'Amministrazione
regionale al 49 percento - società con la quale peraltro
l'Amministrazione intrattiene rapporti pessimi da molto tempo, con
la quale ci sono dei conflitti legali che durano anni, ricordo gli
interessi contrapposti tra l'Amministrazione regionale e la società
in questione, della quale la Regione è socio minoritario - di
attivare un collegamento Aosta/Roma. Si tratta di una cosa che mi
ha un po' sorpreso. Parrebbe che questo collegamento sia imminente,
è questione di giorni oramai, poiché veniva indicata come data il
mese di marzo. Siamo in periodo pre-elettorale, per cui è
importante anche conoscere le date dell'inaugurazione e sarebbe
interessante sapere quand'è che si inaugura questo viaggio per Roma
nel mese di marzo.
Vengo alle domande. Una domanda era sapere quando questa tratta
Aosta/Roma verrà inaugurata e se la notizia, comparsa su tutti i
mezzi di informazione, corrisponde al vero. Anche sapere se
l'Amministrazione, che è socio minoritario, era a conoscenza di
questa intenzione da parte della società di riattivare questo
collegamento e quali erano le valutazioni dell'Amministrazione
regionale in merito a questa decisione della società partecipata
AVDA. Si tratta di una notizia abbastanza sorprendente, perché da
anni sappiamo che questo aeroporto è sottoutilizzato, non
utilizzato con dei problemi di gestione finanziaria della società
in generale, però volevo anche sapere se tale collegamento
comportava poi degli oneri, diretti o indiretti, da parte della
Regione relativamente a questa scelta, a questa decisione di AVDA.
Per finire, se questa nuova tratta si armonizza con il nuovo
master plan
, che è in via di definizione, approvato come
indirizzo tempo fa da parte del Consiglio regionale, nel quale si
dava mandato di realizzare un nuovo master plan, il master plan e
questa decisione di AVDA sono in qualche modo armonizzati oppure
no?
Président -
La parole à l'Assesseur Marguerettaz pour la
réponse.
Marguerettaz (UV) -
Collega Bertin, è un argomento questo
che la appassiona e, se lei è stato breve, io lo sarò ancora di
più, perché la società AVDA è una società dove l'Amministrazione
regionale non ha la maggioranza, quindi è una
governance
che
fa riferimento al socio privato. Nei confronti di AVDA noi abbiamo
una concessione che è stata revocata, la revoca è stata confermata
dal TAR e oggi la revoca è
sub iudice
in Consiglio di Stato,
quindi questo è lo stato di fatto.
Nell'ambito delle sue attività AVDA legittimamente fa tutta una
serie di valutazioni, che prescindono dalla volontà della Regione.
Sono attività quindi rispetto alle quali la Regione è totalmente
estranea. AVDA fa delle verifiche, dunque sicuramente può aver
fatto un giro d'orizzonte con interlocutori e infrastrutture
regionali, ma non è un'attività attivata dall'Amministrazione
regionale, per cui le risposte sono ovviamente tutte negative.
Non c'è ovviamente nessuna data, a nostra conoscenza, nota e
certa. Le attività sono delle attività che a titolo esplorativo
vengono fatte, non ci sono oneri, giusto per questo, a carico
dell'Amministrazione regionale e il
master plan
sta
procedendo. Gli studi e i confronti vengono fatti ovviamente senza
questo tipo di condizionamento. Tanto per darle ancora
un'informazione, c'è un confronto da parte dei funzionari
dell'Amministrazione regionale, così come degli incaricati
nell'elaborazione del master plan con ENAC per valutare tutte le
varie situazioni.
Président -
La parole au collègue Bertin pour la
réplique.
Bertin (CC-MOUV) -
Bene, anzi male direi. Lei mi comunica
che l'Amministrazione regionale non sapeva niente di queste
intenzioni da parte di AVDA, società della quale ha il 49 percento,
le ricordo. Sarebbe anche interessante sapere come hanno votato i
rappresentanti dell'Amministrazione regionale nel consiglio di
amministrazione...
(interruzione di un Consigliere, fuori microfono)
... ah, allora non sono neanche delle decisioni, annunci presi
così... Bisognerebbe che il socio minoritario almeno facesse sapere
qual è la sua opinione, se ne ha una. Lei ce l'ha un'opinione
rispetto a questo, essendo socio di questa società? E se poi si
indebita ancora di più e finanziariamente peggiora la sua
situazione, già di per sé molto compromessa, i costi per la Regione
ci saranno. Saranno dei costi indiretti ma ci saranno, perché se si
è soci di una società che andrà ancora peggio di quanto non vada
ora, è ovvio che ci saranno dei costi aggiuntivi a carico
dell'Amministrazione regionale. Mi pare che la sua risposta sia
francamente sconcertante e mi lascia perplesso.
Non sono un appassionato di aviazione, purtroppo mi interesso ai
disastri fatti in questa regione da parte degli amministratori e
odio i disastri e certamente l'aeroporto è da annoverare tra i
disastri di quest'Amministrazione. È il caso che anche su queste
cose l'Amministrazione faccia sentire la sua voce. Siamo soci al 49
percento di una società, non sappiamo cosa fa, aspettiamo di
vedere.
Président -
La parole au Président de la Région,
pour?
Viérin (UVP) -
Visto che non vorrei che diventasse, al di
là della conferenza stampa, la notizia del giorno e neanche una
discussione tra il sottoscritto e il collega Gerandin, volevo solo
precisare che domani - come le ho detto - scade il ventesimo giorno
per la risposta al suo 116, perché il comma 5 dell'articolo 116
parla di "non oltre 20 giorni dalla data di ricezione della
richiesta medesima", quindi lei lo avrà anche mandato il 29, ma è
arrivato agli uffici competenti il 2, quindi sarà stato
protocollato il 30... ho qui la copia. Solo per dire che gli
uffici, soprattutto le strutture competenti, non hanno alcun
interesse a dare in ritardo i 116. Anche qui quindi nessuno vuole
accusare nessuno, ma è lei che ha iniziato a dire che questa
richiesta non era stata evasa nei giorni. A richiesta degli uffici,
abbiamo semplicemente richiesto quando questa era stata ricevuta.
Intanto anche quando si indirizzano i 116... lei lo ha indirizzato
alle Finanze, mentre gli Enti locali sono di competenza della
Presidenza. Il protocollo che io vedo qui non è quello che lei
dice. La data di intestazione è del 29 gennaio (la sua data), è
stata ricevuta dai nostri uffici competenti il 2 febbraio, quindi
le dico che non c'è nessun interesse a non darle queste cose.
Domani scade il ventesimo giorno, avrà contezza di quanto richiesto
e quindi ci sembra anche una polemica inutile.
Président -
La parole au collègue Gerandin.
Gerandin (CC-MOUV) -
Assolutamente è una polemica
inutile, sono d'accordo con il Presidente Viérin, però io non penso
che la Regione abbia due protocolli, perché il protocollo ufficiale
della Regione è protocollato il 30 gennaio 2018. Se poi le è
arrivato sul tavolo il 2, è un problema suo, la ricezione è il
protocollo...
(interruzione del Presidente della Regione, fuori
microfono)
... come no? Adesso abbiamo un'altra interpretazione. La
ricezione non è il protocollo, ne prendo atto. C'è un protocollo
ufficiale e il protocollo in cui le arriva la pratica sul
tavolo.
Io non le avrei neanche risposto, Presidente, perché erano
scaduti i 20 giorni, ma è il suo Assessore che ha fatto
un'insinuazione del genere. Lei controlli i suoi Assessori e
soprattutto non può darmi del bugiardo, nel senso che i 20 giorni
sono scaduti...
Presidente -
Colleghi, per favore. Questi interventi
servono a chiarirsi.
Gerandin (CC-MOUV) -
... esattamente, per cui che lei
abbia un protocollo del tutto personale è un problema suo, il
protocollo della Regione è questo qui!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK