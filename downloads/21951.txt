Consiglio Regionale della Valle d'Aosta - Oggetto del Consiglio n. 1655 del 9 dicembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1655 del 9 dicembre 2005 - Resoconto
OGGETTO N. 1655/XII - Disegno di legge: "Disposizioni per
l'acquisizione degli immobili siti al Colle del Piccolo San
Bernardo". (Approvazione di ordine del giorno)
Presidente - In Conferenza Capigruppo avevamo convenuto sulla
discussione, in seguito al bilancio, delle due leggi cioè punti 27
e 27.1 all'ordine del giorno. Possiamo proseguire con l'esame del
punto 27 che riguarda l'acquisizione degli immobili siti al Colle
del Piccolo San Bernardo e successivamente la legge che riguarda il
finanziamento al Comune di Saint-Vincent per lo sviluppo della casa
da gioco?
Nulla osta da parte di questa Presidenza successivamente a
tornare su altri argomenti.
Articolo 1
(Finalità)
1. Al fine di valorizzare il comprensorio del colle del
Piccolo San Bernardo, la Regione promuove la costituzione, con il
Consiglio generale della Savoia, di un Gruppo europeo di interesse
economico (GEIE), ai sensi del regolamento (CEE) n. 2137/85 del
Consiglio del 25 luglio 1985, per l'acquisizione della proprietà
dei seguenti immobili:
a) ospizio del Piccolo San Bernardo;
b) giardino alpino Chanousia;
c) ex gendarmeria.
Articolo 2
(Adempimenti costitutivi)
1. Il Presidente della Regione è autorizzato ad assumere gli
accordi e a compiere ogni atto necessario al perseguimento delle
finalità di cui all'articolo 1, provvedendo, in particolare, alla
sottoscrizione dell'atto costitutivo e dello statuto del GEIE,
approvati dalla Giunta regionale con propria deliberazione.
2. La Giunta regionale definisce, inoltre, con propria
deliberazione i contenuti di massima degli accordi da
sottoscriversi con i soggetti individuati per la gestione degli
immobili di cui all'articolo 1.
Articolo 3
(Disposizioni finanziarie)
1. L'onere derivante dall'applicazione della presente legge è
determinato in euro 270.000 per l'anno 2005 e in annui euro 15.000
a decorrere dall'anno 2006.
2. L'onere di cui al comma 1 trova copertura nello stato di
previsione della spesa sia del bilancio della Regione per l'anno
finanziario 2005 e di quello pluriennale per il triennio 2005/2007,
sia, ai sensi dell'articolo 14, comma 3, della legge regionale 27
dicembre 1989, n. 90 (Norme in materia di bilancio e di contabilità
generale della Regione Valle d'Aosta), del bilancio per l'anno
finanziario 2006 e di quello pluriennale per il triennio 2006/2008,
nell'obiettivo programmatico 2.1.2. (Istituzioni diverse).
3. Al finanziamento dell'onere di cui al comma 1 si provvede
sia con riferimento agli anni 2005, 2006 e 2007 dei bilanci per
l'anno finanziario 2005 e per il triennio 2005/2007, sia con
riferimento agli anni 2006, 2007 e 2008 dei bilanci per l'anno
finanziario 2006 e per il triennio 2006/2008, mediante l'utilizzo
delle risorse iscritte nell'obiettivo programmatico 2.1.4.01.
(Interventi su beni patrimoniali), al capitolo 35060 (Spese per
l'acquisto di beni patrimoniali), per euro 270.000 per l'anno 2005
e per annui euro 15.000 per gli anni 2006, 2007 e 2008.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'Assessore regionale competente in materia di
bilancio, le occorrenti variazioni di bilancio.
Articolo 4
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente - La parola al relatore, Consigliere Rini.
Rini (UV) - L'Ospizio del Piccolo San Bernardo, soprattutto nei
secoli passati, ha ricoperto una fondamentale importanza per i
viaggiatori che si trovavano a transitare sull'importante via che
collega la nostra Valle alla Francia. I viaggiatori, esausti dal
viaggio, in tale struttura potevano fare tappa, trovare ospitalità
e recuperare le forze per riprendere il cammino. Per circa 50 anni,
a seguito dei gravi danni subiti durante la seconda guerra
mondiale, la struttura è stata abbandonata, ma vista la notevole
importanza storica che la stessa riveste nell'ambito dell'arco
alpino, è sembrato opportuno rivitalizzarla.
La Regione ed il Consiglio generale della Savoia, in accordo con
l'Ordine Mauriziano, proprietario del sito, hanno già, anche grazie
agli aiuti comunitari e statali, restaurato una prima parte
dell'Ospizio. L'Ordine Mauriziano, come motivazioni di carattere
finanziario, ha ora deciso di alienare, oltre che le strutture
dell'Ospizio, anche la Gendarmeria e il giardino alpino"Chanousia".
Da parte delle due realtà transfrontaliere non è venuta a mancare
la volontà di recuperare, salvaguardare e rivalutare il sito che -
come già evidenziato - rappresenta un patrimonio storico
importante, anche alla luce del primo passo già fato con il
parziale primo intervento che ha ottenuto ed ottiene sempre più il
consenso ed il plauso delle due popolazioni francofone che
fraternamente incominciano a ritrovarsi e che vogliono fare dell'ex
Ospizio un luogo di ritrovo e di riunione di due popoli simili,
divisi da una linea di confine, che unisce ed esalta i loro comuni
sentimenti.
Ora è intenzione della Regione e del Consiglio generale della
Savoia acquistare congiuntamente tale patrimonio anche per
continuare insieme la strada della valorizzazione e del recupero
che porterà sicuramente reciproci e plurimi vantaggi. Sono state
fatte delle attente valutazioni di ordine giuridico che hanno
evidenziato la possibilità di poter effettuare l'acquisto in una
situazione piuttosto complessa. Infatti, gli acquirenti sono 2 enti
pubblici di 2 diversi Stati ed i beni sono posti in un territorio
di confine con le strutture sulla parte francese. La soluzione
migliore è sembrata quella della creazione di un organismo comune
che possa assumere la titolarità piena del bene, scegliendo uno
strumento di diritto comunitario, quale il Gruppo Europeo di
Interesse Economico -"GEIE" - che potrà agevolare e sviluppare
l'attività economica dei suoi membri, senza alcun scopo di
realizzare profitti per sé stesso.
L'articolato prevede che il Presidente della Regione possa
assumere gli accordi e compiere ogni atto necessario alla
valorizzazione del comprensorio del Colle del Piccolo San Bernardo
e sottoscrivere l'atto costitutivo e lo statuto del "GEIE" che la
Giunta regionale approverà con propria deliberazione. Si prevede
infine che la Giunta regionale, con propria deliberazione,
definisca i contenuti di massima degli accordi da sottoscrivere con
i soggetti incaricati della gestione dell'Ospizio del Piccolo San
Bernardo, del giardino alpino e dell'ex Gendarmeria. L'onere
derivante dalla presente legge è determinato in euro 270.000.000
per il 2005 e in 15.000.000 euro per gli anni 2006-2007-2008. Il
presente disegno di legge ha ottenuto il parere favorevole del
Coordinatore delle finanze e della II Commissione consiliare.
Per terminare, credo che sia doveroso ringraziare i membri della
II Commissione che, con senso di responsabilità, hanno accettato di
discutere il disegno di legge in una situazione non consueta,
comprendendo l'importanza del provvedimento, la sua urgenza e
manifestando la volontà di voler permettere ed agevolare la
conclusione di quanto previsto dalla presente legge nel più breve
tempo possibile.
Président - Je rappelle que sur cette proposition de loi a été
déposé un ordre du jour, que je vais immédiatement vous faire
parvenir et dont je donne lecture:
Ordine del giorno
Il Consiglio regionale
Preso atto del disegno di legge presentato dalla Giunta
regionale, recante "Disposizioni per l'acquisizione degli immobili
siti al Colle del Piccolo San Bernardo";
Evidenziati il valore storico-culturale dei beni in oggetto e
l'importanza di un'adeguata valorizzazione di tali immobili, in
vista dello sviluppo del comprensorio del Colle del Piccolo San
Bernardo;
Sottolineata la necessità da parte della Regione di
acquisirne la proprietà, congiuntamente al Conseil Général de
Savoie, sulla base degli accordi preliminari intercorsi con
l'attuale proprietario, Fondazione Ordine Mauriziano;
Considerato che, così come l'acquisizione dei beni, da parte
della Regione e del Conseil Général de Savoie, si palesa quale
indispensabile presupposto per la valorizzazione del comprensorio,
è opportuno che la loro gestione, in particolare per quanto
concerne l'Ospizio, sia mantenuta in capo alle Municipalità
valdostane e savoiarde sul territorio delle quali insistono i
predetti immobili, tenuto conto delle attività svolte e
dell'impegno finora profuso;
Impegna
La Giunta regionale, in vista dell'imminente formalizzazione
dell'acquisto degli immobili siti al Colle del Piccolo San
Bernardo, ad addivenire - di concerto con il Conseil Général de
Savoie - agli opportuni accordi con il Comune di La Thuile e con i
Comuni savoiardi interessati, al fine di confermare, in
particolare, il mantenimento in capo ad essi della gestione
dell'Ospizio e della conseguente assunzione dei relativi oneri
finanziari.
F.to: Cesal - Sandri
Je déclare ouverte la discussion générale.
La parole au Conseiller Viérin Marco.
Viérin M. (SA) - Solo per dire, in quanto è assente il collega
Lanièce, che voteremo questa proposta di legge proprio perché
avevamo fatto parecchie iniziative in quest'aula al riguardo,
quindi una delle nostre richieste che è venuta in questi passati
mesi è stata portata a compimento. È quindi chiaro che il gruppo
voterà a favore.
Président - La parole au Conseiller Cesal.
Cesal (UV) - Le Col du Petit Saint-Bernard a toujours revêtu une
valeur symbolique pour le peuple qui habite autour de ce site
prestigieux. L'Hospice durant de longs siècles a joué un rôle
important pour tous les voyageurs qui transitaient par le col, nous
rappelons les Valdôtains qui se rendaient à travailler en Haute
Savoie, en Savoie, travailler aux alpages ou dans les
constructions, tout de même. Suite à la grève cette
œuvre a été abandonnée pendant les derniers 50
ans et dans les dernières années on a commencé une
œuvre de restauration très importante.
Je retiens que c'est important aujourd'hui procéder à son
acquisition, car il s'agit d'un bien d'une valeur symbolique très
considérable, comme il est important - et c'est dans ce sens qui va
l'ordre du jour que j'ai présenté avec M. Sandri - que sa gestion
soit confiée aux communautés locales, à la Commune de La Thuile,
aux Communes savoyardes, aux Communes tarentaises, qui sont
immédiatement de l'autre côté de ce passage, c'est-à-dire la
Commune de Séez et la Commune de Bourg-Saint-Maurice...
(interruption d'un Conseiller, hors micro)
... mais c'est l'association des Communes de la Savoie,
Bourg-Saint-Maurice, Montvalezan sont les plus proches du col en
descendant du Petit Saint-Bernard.
La gestion peut être gérée avec un instrument juridique qui
s'appelle le "GEIE" - Groupe européen d'intérêt économique -, c'est
dans cette direction que nous devons en quelque sorte procéder;
avec cette loi nous procédons à l'acquisition du bien et à son
financement et nous cherchons de donner la gestion de cet immeuble
aux communautés les plus proches, qui sont plus intéressées à un
nouvel élan de cette structure très importante.
Président - La parole au Conseiller Frassy.
Frassy (CdL) - Penso che alcune considerazioni vadano fatte su
questo provvedimento legislativo estremamente sintetico su
un'operazione che riteniamo importante sotto diversi punti di
vista, non solo per le risorse necessarie per conseguire la
comproprietà di queste strutture, ma per il valore culturale e
turistico di questo tipo di operazione.
Rileviamo che a fronte dell'importanza che può rivestire la
gestione e la rivitalizzazione di questo complesso di beni, la
legge è quanto meno esageratamente sintetica e siamo quasi di
fronte a quella che potrebbe essere definita una "legge delega",
legge delega peraltro non prevista dal nostro ordinamento, nel
senso che con questo disegno di legge impegniamo delle risorse
finanziarie e diamo un amplissimo mandato al Presidente della
Regione, affinché possa sottoscrivere l'atto costitutivo e lo
statuto di questa società di interesse europeo. D'altronde i tempi
sono stati molto veloci: l'11 novembre è la data in cui la Giunta
ha licenziato questo disegno di legge, il 9 dicembre giunge
all'esame del Consiglio.
Vorrei fare delle considerazioni che sono degli approfondimenti
su quanto andrete a fare di queste strutture. Il collega Vicquéry
nella sua dichiarazione di voto rivendicava la centralità del
Consiglio; non so se il collega Vicquéry e i colleghi del gruppo
"Union" ritengano che leggi di questo tipo diano centralità al
Consiglio. Abbiamo la sensazione che questi leggi non solo
marginalizzano il ruolo del Consiglio, ma lo espropriano di tutta
una serie di valutazioni che competerebbero al Consiglio
stesso.
Subordiniamo la votazione al disegno di legge e all'ordine del
giorno che lo accompagna ad una integrazione dell'ordine del giorno
stesso, cioè vogliamo dare su questa operazione il beneficio della
fretta, peraltro una fretta che penso non sia imputabile né alle
commissioni, né al Consiglio, ma è evidente che se questa fretta è
dovuta all'esigenza di chiudere determinate operazioni, ci può
essere lo spazio per recuperare con un tempo e un percorso
parallelo gli atti conseguenti. Perciò ipotizziamo di chiedere un
emendamento all'ordine del giorno nella parte impegnativa, dove si
possa rimettere in gioco il Consiglio regionale e le sue
competenze, in particolare per quanto riguarda lo statuto, perché è
innegabile che dal modo in cui verrà concepito lo statuto
dipenderanno tutta una serie di aspetti operativi e gestionali. Fra
l'altro nell'ordine del giorno non riusciamo a capire quale sia il
ragionamento che è sotteso all'assunzione dei relativi oneri
finanziari, perché difficilmente immaginiamo che il Comune di La
Thuile e i Comuni savoiardi interessati possano farsi direttamente
onere degli oneri finanziari, salvo che ci sia un preliminare
trasferimento di risorse finanziarie da parte della Regione e del
Dipartimento della Savoia.
Siamo in linea di principio favorevoli a questa operazione, ma
riteniamo che le modalità non siano condivisibili nella misura in
cui tendano ad espropriare il Consiglio dai passi successivi;
perciò l'emendamento che formuliamo dovrebbe suonare così, come 2°
punto della impegnativa:
"impegna la Giunta a richiedere il
parere preliminare del Consiglio regionale in relazione alla bozza
di statuto"
, sul presupposto che ci possa essere lo spazio per
fare ulteriori valutazioni di tipo politico.
Président - La parole au Conseiller Viérin Marco.
Viérin M. (SA) - Rispetto al mio intervento di prima è stato
presentato questo ordine del giorno, quindi mentre il Consigliere
Frassy prepara l'emendamento annunciato, in questo momento vorrei
chiedere ai proponenti l'ordine del giorno se hanno sentito
perlomeno i Comuni interessati, ma credo di sì... però, utilizzando
questa formula:
"al fine di confermare, in particolare, il
mantenimento in capo agli stessi della gestione dell'Ospizio e
della conseguente assunzione dei relativi oneri finanziari"
,
sapendo quali sono le situazioni dei nostri Comuni sulle spese
correnti... Vorrei solo capire se era stato ipotizzato un costo di
mantenimento annuale di questa struttura.
Président - La parole au Président de la Région, Caveri.
Caveri (UV) - D'abord j'exprime moi aussi la satisfaction pour
avoir eu, grâce à l'engagement du Conseil régional et des
commissions, en grande vitesse la discussion sur cet argument, en
sachant que, comme il avait été dit à l'époque, l'approbation de
cette loi s'avère tout à fait indispensable pour pouvoir rejoindre
l'accord définitif avec l'Ordre Mauricien, qui a décidé de vendre.
Mais quand même il fallait selon les requêtes de l'Ordre Mauricien
même pouvoir avoir une démonstration d'intérêt à la fois soit du
Conseil général de la Savoie, soit du Conseil régional et du
Gouvernement valdôtain. Avec la votation d'une loi cette volonté de
la part de notre Vallée a été exprimée.
Qu'il soit clair que le "GEIE" est pour acquérir le bien, dans
le sens que cette société aura l'unique logique de gérer
l'acquisition, même s'il faudra le maintenir parce que le "GEIE"
aura un rôle une fois par an de nous retrouver avec les
administrateurs savoyards pour pouvoir gérer ensemble tout ce qui
est des interventions publiques sur le territoire historique du
Petit Saint-Bernard. Le Petit Saint-Bernard depuis le néolithique
est un lieu extraordinaire et aujourd'hui il est un lieu
transfrontalier dont il faut tenir compte.
Pour ce qui est de la proposition de M. Frassy, personnellement
je n'ai aucun problème à prendre en charge cet engagement. Je
voudrais tout simplement avant la clôture de la discussion vérifier
le texte:
"la Giunta richiede il parere preliminare del
Consiglio regionale sulla bozza dell'atto costitutivo dello statuto
prima della sua sottoscrizione ai sensi dell'articolo 2"
. Je
pense qu'on peut accepter cet ajout, je le dis aux 2 Chefs de
groupe qui ont signé l'ordre du jour.
Pour ce qui est de l'ordre du jour, déjà aujourd'hui existe un
"GEIE", composé par les Communes et donc même par la Commune de La
Thuile. Aujourd'hui ce qui est important - et c'est la raison de
l'ordre du jour et ça a été concordé avec le Conseil général de la
Savoie et avec les Communes concernées, évidemment nous avons parlé
avec La Thuile, tandis que les français ont parlé avec leurs
Communes - c'est qu'il y a une pleine volonté de la part des
Communes de continuer cette gestion, parce qu'il soit clair qu'on
ne pourrait pas envisager de notre part une gestion directe, ni de
la part du Conseil général de la Savoie, ni de la part de la Région
Vallée d'Aoste. A la limite le jour viendra dans lequel si par
hasard les Communes à un certain point décident de dissoudre le
"GEIE", alors ce sera, là, une décision différente, par exemple un
appel d'offres ou je ne sais pas quoi.
Il faut tenir compte que quand on parle de l'Hospice, il faut se
rappeler que nous achetons 3 biens: "Chanousia", qui sera encore
géré par la "Fondation Chanousia", la Gendarmerie qui sera gérée
par la Commune de Séez et l'Hospice qui est, déjà aujourd'hui, géré
par un "GEIE" dont la Région ne fait pas partie, mais sont les
Communes qui font partie de ça. Donc l'engagement est tout
simplement de réaffirmer le fait qu'avec cette acquisition il n'y a
pas un changement de gestion. Par contre je dis qu'il n'y pas de
notre part une possibilité de présenter d'une façon préliminaire à
la commission pour un avis l'ensemble des actes, qu'il faudra
signer avec nos partenaires français.
Président - La parole au Conseiller Curtaz.
Curtaz (Arc-VA) - Solo per esprimere il nostro parere positivo.
Crediamo che l'iniziativa sia interessante, se non altro per le
prospettive che apre.
Président - La parole au Conseiller Lavoyer.
Lavoyer (FA) - Per dichiarare il voto favorevole della
"Fédération Autonomiste".
Président - La parole au Président de la Région, Caveri.
Caveri (UV) - Seulement pour une précision. Moi je préférerais
écrire "les commissions compétentes" et pas "le Conseil de la
Vallée", parce que moi je pense que si ça doit devenir un acte, on
n'a jamais fait ça pour des "GEIE". Donc je pense que si le
problème c'est: "la Giunta richiede il parere preliminare delle
commissioni competenti o della commissione competente sulla bozza
dell'atto costitutivo", car ce serait en contraste avec ce qu'il y
a dans la loi, qui dit:
"Il Presidente della Regione è
autorizzato ad assumere gli accordi e a compiere ogni atto
necessario al perseguimento delle finalità, la Giunta regionale
definisce con propria deliberazione i contenuti di massima e gli
accordi".
Moi je pense que c'est bien de prévoir un passage en commission,
mais pas un passage au Conseil, car ça signifierait 2 ou 3 mois
avec toutes les conséquences nécessaires, tandis que si vous êtes
d'accord le problème de fond c'est la connaissance de la part du
Conseil et donc on pourrait écrire:
"la Giunta richiede il
parere preliminare della commissione competente sulla bozza
dell'atto costitutivo dello statuto".
Je demanderais cette
modification, sinon c'est difficile.
Président - La parole au Conseiller Frassy.
Frassy (CdL) - Diamo atto che il Consiglio regionale è
sostituito con commissione competente.
Presidente - Il collega Frassy è d'accordo che provvederà la
Presidenza a fare questa correzione. Dichiaro chiusa la discussione
generale. Se non vi sono dichiarazioni di voto, pongo in votazione
l'ordine del giorno, nel testo così emendato:
Ordine del giorno
Il Consiglio regionale
Preso atto del disegno di legge presentato dalla Giunta
regionale, recante "Disposizioni per l'acquisizione degli immobili
siti al Colle del Piccolo San Bernardo";
Evidenziati il valore storico-culturale dei beni in oggetto e
l'importanza di un'adeguata valorizzazione di tali immobili, in
vista dello sviluppo del comprensorio del Colle del Piccolo San
Bernardo;
Sottolineata la necessità da parte della Regione di
acquisirne la proprietà, congiuntamente al Conseil Général de
Savoie, sulla base degli accordi preliminari intercorsi con
l'attuale proprietario, Fondazione Ordine Mauriziano;
Considerato che, così come l'acquisizione dei beni, da parte
della Regione e del Conseil Général de Savoie, si palesa quale
indispensabile presupposto per la valorizzazione del comprensorio,
è opportuno che la loro gestione, in particolare per quanto
concerne l'Ospizio, sia mantenuta in capo alle Municipalità
valdostane e savoiarde sul territorio delle quali insistono i
predetti immobili, tenuto conto delle attività svolte e
dell'impegno finora profuso;
Impegna
La Giunta regionale, in vista dell'imminente formalizzazione
dell'acquisto degli immobili siti al Colle del Piccolo San
Bernardo:
1) ad addivenire - di concerto con il Conseil Général de
Savoie - agli opportuni accordi con il Comune di La Thuile e con i
Comuni savoiardi interessati, al fine di confermare, in
particolare, il mantenimento in capo ad essi della gestione
dell'Ospizio e della conseguente assunzione dei relativi oneri
finanziari;
2) a richiedere il parere preliminare della Commissione
consiliare competente sulla bozza dell'atto costitutivo e dello
Statuto prima della sua sottoscrizione ai sensi dell'articolo 2 del
D.L.R. 100/2005.
Consiglieri presenti, votanti e favorevoli: 31
Il Consiglio approva all'unanimità.
Presidente - Si passa ora alla votazione del disegno di
legge.
Pongo in votazione l'articolo 1:
Consiglieri presenti, votanti e favorevoli: 30
Il Consiglio approva all'unanimità.
Presidente - Pongo in votazione l'articolo 2:
Consiglieri presenti, votanti e favorevoli: 30
Il Consiglio approva all'unanimità.
Presidente - Pongo in votazione l'articolo 3:
Consiglieri presenti, votanti e favorevoli: 30
Il Consiglio approva all'unanimità.
Presidente - Pongo in votazione l'articolo 4:
Consiglieri presenti, votanti e favorevoli: 30
Il Consiglio approva all'unanimità.
Presidente - Pongo in votazione il disegno di legge nel suo
complesso:
Consiglieri presenti, votanti e favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK