Consiglio Regionale della Valle d'Aosta - Oggetto del Consiglio n. 57 del 5 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 57 del 5 ottobre 1983 - Resoconto
OGGETTO N. 57/VIII - COMUNICAZIONI DEL PRESIDENTE DELLA
GIUNTA.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Circa alle ore 21.00 del 29 settembre
sono stato convocato alla riunione del Consiglio dei Ministri che
discuteva la legge finanziaria alle ore 18.00 del giorno 30. In
tale occasione, sull'art. 14, che dice che dappertutto nella legge
finanziaria della Regione dove è scritto "9/10" bisogna leggere
"7/10", si è chiesto il parere al Presidente della Giunta.
Ho dato parere contrario, per una serie di ragioni, in
particolare perchè oltre ad avere, come del resto tutti gli altri
cittadini, una riduzione di previdenze sociali e di altra natura,
veniamo colpiti nel riparto fiscale, anche in presenza del fatto
che per numerose leggi, in particolare la legge del riassetto
autostradale, vengono poste a carico della Regione delle spese che
altrove non sono a carico degli Enti locali o territoriali. Ne è
nata una discussione abbastanza lunga, in cui però il Governo ha
sostenuto la tesi che, trattandosi di investimenti, non devono
essere considerati come trasferimenti e di conseguenza non devono
essere attribuiti come quote di riparto ala Valle d'Aosta. E' stato
altresì preso atto che questi investimenti dovranno essere
finanziati sul fondo speciale di investimento previsto dalla stessa
legge finanziaria.
Ho pregato il Sottosegretario di iscrivere a verbale che, per
quanto rilevava la Regione, erano state sostituite delle entrate
certe e prevedibili con delle promesse. Di questo il Consiglio dei
Ministri ha preso atto e ha mantenuto l'art. 14.
Per quanto ha detto il Consigliere Perrin, se il Consiglio è
d'accordo, proporrei che la discussione in materia venisse fatta
con il dibattito di cui al punto 14, dove vi è ampia possibilità di
discussione e di proporre ordini del giorno.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Concordiamo sulla proposta formulata
dal Presidente della Giunta di abbinare questo argomento al punto
14.
PRESIDENTE
: Se il Consiglio è d'accordo, abbineremo la
discussione sulla questione del riparto con il punto 14, ivi
compreso l'ordine del giorno che verrà presentato in quella
discussione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK