Consiglio Regionale della Valle d'Aosta - Oggetto del Consiglio n. 634 del 24 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 634 del 24 novembre 1982 - Resoconto
OGGETTO N. 634/VII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 5467 in data 15 ottobre 1982:
Concessione di un contributo al Circolo Ricreativo Ente Regione
per il funzionamento della mensa per i dipendenti regionali per
l'anno 1982. Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 5478 in data 15 ottobre 1982:
Concessione di un ulteriore contributo di £ 90.000.000 al
Comitato organizzatore della competizione di slalom speciale
maschile, valida per la Coppa del Mondo FIS, che avrà luogo a
Courmayeur il 14 dicembre 1982. Approvazione ed impegno di
spesa.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Come al solito
dichiaro di essere contrario a questi interventi finalizzati a
degli sports d'élite, perché si traducono in un vantaggio
commerciale per località valdostane già privilegiate rispetto ad
altre, che contribuiscono attraverso questo tipo di sovvenzioni a
pagare le spese per queste manifestazioni.
PRESIDENTE:
Ha chiesto di parare il Vice Presidente
Faval, ne ha facoltà.
FAVAL - (U.V.):
Je crois qu'après ce qu'a dit M.
Carlassare à propos de la Coupe du Monde Masculine, un petit mot il
faut le dire. Il a parlé de sports élitaires; s'il y a un sport
auquel, surtout en Vallée d'Aoste, tout le monde participe, c'est
le ski, soit le ski de fond soit le ski alpin.
La Coupe du Monde de Ski signifie pour la Vallée d'Aoste une
forme de publicité qu'elle ne pourrait jamais se payer.
Il y a ici un nombre de Conseillers qui ont eu l'occasion, avec
moi, de parler avec le Dirigeant du Lauberon, une des plus
anciennes compétitions de ski qui se tient à Wengen, où il y a un
comité qui travaille pendant toute l'année pour organiser cette
compétition. Ces gens-là nous ont dit de n'être pas à même de se
payer la publicité que leur fait la compétition de ski du Trophée
de Lauberon.
Ou bien le Conseiller Carlassare comprend ce genre de choses et
par conséquent il comprend aussi qu'on ne peut pas organiser une
telle compétition par exemple à Rhêmes-Notre-Dame, ou bien il
s'abstient sur cette délibération en apportant des raisons qui ont
un minimum de sens. La Coupe du Monde de ski est une importante
question de "business", surtout en tenant compte du fait que ce
genre de compétitions se tenait, en ce qui concerne le territoire
italien, en Sud Tirol ou ailleurs plutôt qu'ici. Moi, je félicite
l'Assesseur au Tourisme, M. Pollicini, qui a travaillé pour obtenir
que finalement en Vallée d'Aoste il y
ait une compétition de
Coupe de Monde Masculine, parce que jusqu'ici on a eu seulement la
féminine.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Vorrei tranquillizzare la coscienza
del Consigliere Carlassare, perché in effetti si tratta di un
investimento promozionale e pubblicitario della nostra Regione per
la stagione invernale, ed è il migliore investimento al minor costo
possibile oggi, se teniamo presente che la pubblicità televisiva
alle ore 20 costa 64 milioni al minuto, che 1/3 di pagina del
Corriere della Sera costa 15 milioni più IVA, che l/3 della Stampa
o del Messaggero costano 7 milioni più IVA, ed inoltre che la
competizione verrà trasmessa in Mondovisione.
Perché - si chiede - si è scelto di farla a Courmayeur? Vi
domando allora quale altra stazione turistica sarebbe stata in
grado di ospitare una gara che richiede un impegno del genere.
Addirittura, proprio per evitare che fossero frustrati questi
sforzi, per non giocarci un investimento che vale 2 miliardi sul
piano pubblicitario, è stato richiesto alla Val Veny dalla Regione
di dotarsi di un impianto di innevamento artificiale. Bisogna tener
conto poi del fatto che la sola Coppa del Mondo Femminile dello
scorso anno ha avuto 300 titoli sui giornali di tutta Europa: la
Coppa del Mondo Maschile certamente supererà questo investimento.
Ho parlato solo dell'investimento sul piano televisivo a livello
nazionale, ma teniamo presente che avremo la trasmissione in
diretta, con le riprese alla Domenica Sportiva ed altre rubriche ed
il richiamo dei piazzamenti nelle gare successive. E' mia
convinzione che siamo l'unica Regione che è riuscita ad avere una
gara di Coppa del Mondo Maschie, senza aver creato condizioni di
investimento nei confronti dei promotori o di chi oggi gestisce il
circuito bianco.
Ripeto che questo è un investimento promozionale e pubblicitario
che viene fatto per dare l'immagine di questa Regione, perché
all'estero come in Italia non ci si può ridurre a pubblicizzare una
piccola o una grande località; si pubblicizza la Regione nel suo
insieme come immagine complessiva, ma la pubblicità è positiva solo
quando tutta l'organizzazione funziona perfettamente. Non siamo in
grado oggi, per le piste e le strutture che abbiamo, di ospitare le
manifestazioni di Coppa del Mondo se non in due stazioni soltanto;
Courmayeur e Cervinia, anche se quest'ultima, per certe situazioni
dovute alla climatologia locale, ha avuto due insuccessi nella
Coppa del Mondo Femminile.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
Oggetto n. 5537 in data 22 ottobre 1982:
Assistenza
all'infanzia. Concessione e liquidazione di contributo al Comune di
Champdepraz per l'organizzazione e la gestione di un centro diurno
estivo per l'anno 1982. Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 5538 in data 22 ottobre 1982:
Assistenza
all'infanzia. Concessione e liquidazione di contributo al Comune di
Issogne per l'organizzazione e la gestione di un centro diurno
estivo per l'anno 1982. Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 5539 in data 22 ottobre 1982:
Assistenza
all'infanzia. Concessione e liquidazione di contributo alla
Comunità Montana n. 4 "Monte Emilius" per l'organizzazione e la
gestione di centri diurni estivi per l'anno 1982. Approvazione e
finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 5660 in data 22 ottobre 1982:
Concessione di
un contributo alla Coopérative "Haut Charvensod" per
l'organizzazione della manifestazione "Aménagement de la montagne:
pour qui et par qui?". Approvazione e finanziamento di spesa.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Per dichiarare il nostro voto
favorevole e per ricordare al Presidente della Giunta che sono in
attesa di un résumé del preventivo di spesa presentato, per
valutare la congruità.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 5733 in data 29 ottobre 1982:
Concessione di
contributi ai Comuni per l'assistenza agli alunni delle scuole
materne regionali durante la refezione. Anno scolastico 1981/82.
Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 5788 in data 29 ottobre 1982:
Concessione di
un contributo al Comune di Gignod per l'acquisto di un immobile da
destinare a Museo degli attrezzi di vita rurale e di montagna.
Approvazione, finanziamento e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 5840 in data 5 novembre 1982:
Assistenza
all'infanzia. Concessione e liquidazione di contributo alla
Comunità Montana del Marmore per l'organizzazione e la gestione dei
centri diurni estivi per l'anno 1982. Approvazione e finanziamento
di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 5850 in data 5 novembre 1982:
Esecuzione di
lavori di costruzione di autorimessa, cantine e sistemazione
piazzale presso la Casermetta forestale di Nus. Approvazione del
progetto. Approvazione ed impegno di spesa. Appalto dei lavori a
licitazione privata.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 5889 in data 5 novembre 1982:
Concessione e
liquidazione di un contributo di £ 3.000.000 alla Pro Loco di
Pont-Saint-Martin. Approvazione e finanziamento di spesa.
PRESIDENTE:
Metto
in approvazione la ratifica
della deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 5890 in data 5 novembre 1982:
Concessione e
liquidazione di un contributo di £ 2.000.000 alla Pro Loco di
Valpelline. Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 5891 in data 5 novembre 1982:
Concessione e
liquidazione al Comitato di gestione della pista di bob di
Breuil-Cervinia di un primo contributo di £ 100.000.000 nelle spese
da sostenersi per la gestione della pista stessa.
PRESIDENTE:
Ha chiesto di parare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Vorrei, se
possibile, che l'Assessore mi illustrasse brevemente il programma
di utilizzo di questa pista per quest'anno.
PRESIDENTE:
Ha chiesto di parlare l'Assessore Pollicini,
ne ha facoltà.
POLLICINI - (D.P.):
Il programma prevede la Coppa del
Mondo in prova unica con la presenza di 16 Nazioni. La gara è
sponsorizzata dalla catena americana televisiva N.B.C., la seconda
in America, la quale dà all'organizzazione 70.000 dollari, che al
cambio attuale sono 102 milioni - oltre ai 30 milioni dell'altro
sponsor, la Robe di Kappa, per un totale di 132 milioni. E' un
veicolo pubblicitario di grandissima importanza, come testimonia il
fatto che una delle più grandi televisioni americane compra lo
spettacolo per proiettarlo negli Stati Uniti ed in Canada e nei
colleges americani. Non dimentichiamo che il lancio internazionale
di Cervinia è avvenuto nel 1971, proprio in coincidenza dei primi
campionati mondiali di bob svoltisi in questa località.
Anche qui vale il discorso fatto in precedenza; la funzione di
questo tipo di manifestazione è essenzialmente promozionale per
questa Regione. La competizione avrà la ripresa diretta sia
nazionale che eurovisiva, in più sarà proiettata negli USA ed in
Canada. Le gare, si svolgeranno l'11 e 12 gennaio (bob a due), ed
il 16 e 17 gennaio (bob a quattro). Inoltre in questa pista si
svolgeranno i campionati nazionali inglesi e francesi; queste due
Nazioni pagheranno l'affitto della pista per poter svolgere i loro
campionati. Non dimentichiamo che abbiamo ottenuto l'organizzazione
dei campionati mondiali di bob del 1985, quindi è importante che
questa pista venga mantenuta in esercizio anche perché l'importanza
di una gara dei campionati mondiali è di grossa rilevanza.
Vi è inoltre l'intervento del CONI; noi anticipiamo fondi, ma il
CONI ci darà il contributo, come previsto dalla convenzione, per
cui una parte di questi denari vengono introitati attraverso
l'Assessorato alle Finanze in relazione a quello che il CONI ci
dovrà devolvere.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Per dichiarazione di voto sulla
ratifica della deliberazione di Giunta. Noi votiamo a favore del
provvedimento, così come abbiamo fatto prima, perché siamo convinti
dell'utilità pubblicitaria dei due interventi. Le cifre che ha
portato l'Assessore Pollicini sono eloquenti, l'immagine
pubblicitaria che la Regione ne può ricavare è un'immagine
reale.
Per chiarire però fino in fondo qual è la nostra posizione,
insistiamo perché il prodotto turismo della nostra Regione non sia
pubblicizzato e reclamizzato solo in questo modo. Siccome crediamo
che ci sia in Valle d'Aosta una potenzialità molto diffusa di
turismo, che le diverse zone della Regione abbiano la possibilità
di accogliere una domanda che è differenziata e si sta sempre più
differenziando, chiediamo all'Assessore Pollicini di cercare di
pubblicizzare e di vendere il prodotto turismo nella sua
completezza. Queste due iniziative di cui discutiamo oggi, hanno
quest'indubbio valore, ma se fossero solo quelle le iniziative
pubblicitarie della Regione, rischieremmo effettivamente di
privilegiare solo grossi centri, a scapito dell'immagine turistica
di quelle zone dette impropriamente minori, che invece hanno oggi
sicuramente la possibilità di rispondere ad un turismo diverso, che
ha una qualità sul piano culturale altrettanto interessante.
PRESIDENTE:
Ha chiesto di parare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Su questo
argomento si
è discusso altre volte; ci sono due ordini di
problemi che vanno sottolineati.
Contrariamente a quanto ha affermato ora il Consigliere Tonino,
non sono convinto che questo veicolo pubblicitario, che
effettivamente coinvolge centinaia di migliaia di persone, si
traduca in un vantaggio per la collettività valdostana: si traduce
semplicemente in un vantaggio per la comunità di Courmayeur e di
Cervinia. Pertanto sarebbe perlomeno auspicabile che gli operatori
turistici e commerciali direttamente interessati da queste
manifestazioni, che traggono grossi vantaggi di carattere economico
per quel flusso turistico indirizzato soprattutto nelle località
dove si organizzano queste iniziative, contribuissero in modo
sostanziale e concreto, cioè con denaro sonante per quanto riguarda
i bilanci.
In secondo luogo, ritengo che il grosso sforzo di propaganda
promozionale che va fatto dall'Amministrazione regionale debba
essere rivolto soprattutto a valorizzare quelle zone ritenute meno
interessanti dal flusso turistico attuale, che invece sotto molti
aspetti hanno un valore maggiore per ciò che riguarda l'avvicinarsi
ala natura, il poter praticare questi sports come tali e non come
manifestazioni pubblicitarie, accessibili alla massa della gente,
cosa che invece diventa difficile in gare di questo genere, dove vi
è una grossa partecipazione solo a livello televisivo. Secondo me
con queste iniziative si valorizzano stazioni già conosciute a
scapito delle comunità che non vengono raggiunte dalla
televisione.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
Oggetto n. 5917 in data 5 novembre 1982:
Concessione e liquidazione di contributo al Comune di
Pont-Saint-Martin per l'organizzazione e la gestione dei centri
diurni estivi per l'anno 1982. Approvazione e finanziamento di
spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 5927 in data 5 novembre 1982:
Lavori
di ricostruzione delle opere di presa e del serbatoio di carico
dell'acquedotto Crest - Capoluogo in Comune di Pontboset.
Approvazione di perizia suppletiva. Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 5928 in data 5 novembre 1982:
Lavori
di costruzione dell'acquedotto comunale di Challand-Saint-Victor.
Approvazione di perizia suppletiva. Approvazione ed impegno di
spesa. Approvazione di nuovi prezzi.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK