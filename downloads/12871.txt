Consiglio Regionale della Valle d'Aosta - Oggetto del Consiglio n. 3827 del 21 ottobre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3827 del 21 ottobre 1992 - Resoconto
OGGETTO N. 3827/IX Dati completi sugli appalti per le opere
di realizzazione dell'autostrada del Monte Bianco.
(Interrogazione con risposta scritta)
Bich (Presidente)
Do lettura dell'interrogazione con
risposta scritta presentata dal Consigliere Riccarand ed iscritta
al punto 5 dell'ordine del giorno.
Interrogazione r.s. Rilevato che nella risposta fornita
dall'Assessore regionale ai Lavori Pubblici, nel Consiglio
regionale del 16 luglio 1992, relativamente agli appalti
dell'Autostrada del Monte Bianco, sono state fornite informazioni
del tutto insufficienti e generiche;
sottolineato, in particolare, che non è stato precisato: a) in
base a quali articoli e lettere della legge 2 febbraio 1973 n. 14
sono state espletate le licitazioni private; b) l'elenco delle
imprese che hanno partecipato alla gara, per ogni lotto; c) i
ribassi proposti dalle varie imprese; d) su quali lotti sono state
approvate le perizie suppletive e in quale data;
il sottoscritto Consigliere regionale del Gruppo Verde
Alternativo
interroga
l'Assessore regionale ai Lavori Pubblici per avere dati completi
sugli appalti dell'Autostrada del Monte Bianco. Si chiede, in
particolare, di conoscere:
1) l'elenco dettagliato delle perizie suppletive finora
approvate suddivise per i vari lotti;
2) per tutti i lotti i cui lavori sono stati aggiudicati con
gara d'appalto, le modalità della gara, l'elenco completo delle
ditte partecipanti per ogni lotto, le offerte presentate da ogni
ditta.
Presidente
L'Assessore competente si è impegnato ad
inviare in settimana la risposta scritta all'interrogazione testé
letta.
Le interrogazioni iscritte ai punti 6 e 7 sono rinviate, perché
sono momentaneamente assenti i consiglieri proponenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK