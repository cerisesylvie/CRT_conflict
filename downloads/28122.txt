Consiglio Regionale della Valle d'Aosta - Oggetto del Consiglio n. 168 del 30 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 168 del 30 luglio 1970 - Resoconto
OGGETTO N. 168/70 - Disegno di legge regionale concernente:
"Aumento della spesa annua per l'applicazione della legge regionale
28 giugno 1962, n. 13, recante norme per il risanamento del
bestiame in Valle d'Aosta nei riguardi della brucellosi,
tubercolosi e mastiti".
Maquignaz
(
D.P.)
- L'articolo 12 della
legge regionale 28 giugno 1962, n. 13 prevedeva e prevede tutt'ora
una spesa annua di 125 milioni, spesa che non è stata sufficiente
sin dall'inizio, tanto è vero che i finanziamenti sono saliti da
200 milioni a 250/300, per raggiungere i 420 del 1969 e i 420 che
si ripropone quest'anno.
In occasione della variazione di bilancio del 1969, la
Commissione di Coordinamento ha fatto rilevare che lo stanziamento
di 420 milioni sul capitolo 362 "Spesa per la bonifica sanitaria
del bestiame" sarebbe dovuta intervenire dopo la modifica del
secondo comma dell'articolo 12 della legge che limita lo
stanziamento medesimo a lire 125 milioni annui.
Sappiamo che questa richiesta, secondo me, era giusta e dovevamo
accettarla perché, effettivamente, noi avevamo in bilancio 125
milioni mentre, in effetti, ne prevedevamo 420.
I motivi dell'aumento della spesa sono parecchi, direi che,
innanzitutto, è da notare la percentuale di infezione abbastanza
elevata a causa della difficoltà di mantenere l'isolamento del
bestiame.
Difficoltà di isolamento che deriva dalle ragioni di pascolo, di
svernamento e di commercio del bestiame, cosa che sappiamo avviene
qui in Valle, e anche dalla mancata tempestiva eliminazione dei
capi infetti.
Un altro motivo dell'aumento della spesa è l'allargamento delle
isole di risanamento per venire incontro alle numerose richieste da
parte degli agricoltori cioè, se in un primo tempo la richiesta
della bonifica sanitaria non era apprezzata e non era capita dagli
agricoltori, in questo momento non riusciamo a soddisfare le
richieste proprio perché vorrebbero allargare in tutta la Valle la
bonifica sanitaria. Questo comporta problemi organizzativi,
problemi di spesa, per cui noi cerchiamo di seguire gli agricoltori
ma, naturalmente, non possiamo assecondare tutte le richieste.
Un altro motivo è l'aumento del personale addetto alla bonifica
e all'adeguamento dei compensi al personale stesso cioè, aumentando
le isole di risanamento si è dovuto aumentare il numero dei
disinfettatori e poi c'è stato il contratto speciale perché prima
non avevano nessuna assicurazione sociale e, invece, da una
richiesta che è stata avanzata e che era giusta, abbiamo dovuto,
mediante un contratto speciale, vedere queste norme assistenziali;
il tutto ha portato un notevole aumento anche sulla spesa per
questo personale.
C'è da dire, infine, anche la mancata assegnazione dei fondi da
parte del Ministero della Sanità, ai sensi delle leggi 9 giugno
1964, n. 615 e 23 gennaio 1968, n. 33, che sono la legge sulla
bonifica sanitaria in campo nazionale.
Abbiamo continuato ad avere dei fondi da parte del Ministero
dell'Agricoltura mentre, per quanto concerne il Ministero della
Sanità, non è stato possibile avere dei fondi fino a questo
momento, malgrado le richieste avanzate ci è stato risposto che, in
questo momento, i fondi a disposizione non sono nemmeno sufficienti
per far fronte alla bonifica sanitaria in campo nazionale e,
quindi, non era possibile assegnare alcun fondo alla Regione
Autonoma.
Mi pare, quindi, che la necessità di proseguire la bonifica
sanitaria sia indiscussa, perché, se non continuavamo a fare questi
controlli, tutto il lavoro fatto fino adesso e tutto il denaro
impegnato e speso dall'Amministrazione regionale sarebbe
praticamente perso in poco tempo; quindi, si rende necessario anche
adeguare la legge regionale per quanto concerne il
finanziamento.
Non avrei altro da aggiungere. Sono a disposizione per eventuali
chiarimenti.
Montesano (P.S.D.I.)
- Chi chiede la parola? Il
Vice Presidente Fosson.
Fosson
(
U.V.)
- Due parole soltanto dopo
l'illustrazione fatta dall'Assessore e, praticamente, è per
sottolineare quanto è già stato detto: che, quando si è stabilito i
125 milioni all'inizio, si contava su un apporto anche dello Stato,
attraverso il piano verde, attraverso la bonifica sanitaria che era
stata avviata in un secondo tempo, naturalmente, dal Ministero
della Sanità.
Come avete sentito dall'Assessore, dal piano verde abbiamo
potuto avere alcuni fondi che sono andati, specialmente, per
l'acquisto di bestiame e, una cosa però che dobbiamo rilevare, che
è un po' assurda, è che nessun fondo è pervenuto dal Ministero
della Sanità.
Ora, la legge nazionale prevede la bonifica sanitaria del
bestiame, stabilisce questa bonifica in tutto il territorio
nazionale e, quindi, non doveva essere esclusa certamente anche la
quota che doveva pervenire all'Amministrazione regionale, però è un
rilievo che dobbiamo fare.
Secondo brevissimo rilievo è soltanto quello che la Commissione
Agricoltura ha preso in esame questo provvedimento; è perfettamente
d'accordo e desidererei, e questa è solo una raccomandazione che
faccio ai funzionari, che, come c'è il parere della Commissione
Finanze allegato al disegno di legge, c'è il parere di un'altra
Commissione, che è quella degli Affari Generali, così dovrebbe
essere allegato anche il parere della Commissione Agricoltura che
ha preso, o almeno che fosse detto che la Commissione aveva preso
in esame questo provvedimento, perché altrimenti sembrerebbe quasi
che la Commissione Agricoltura l'avesse ignorata e fosse stata
ignorata la Commissione Agricoltura.
Caveri
(
U.V.)
- Je veux tout simplement
recommander à l'Assesseur à l'Agriculture, je voudrais lui demander
si ne serait pas le cas qu'un département de l'agriculture, la
Commission à l'Agriculture commence à voir un peu le problème de
l'assainissement du bétail dans son ensemble, afin d'éliminer ces
inconvénients dont ils se plaignent les éleveurs du bétail.
Montesano (P.S.D.I.)
- Altri che chiedono la
parola? L'Assessore all'Agricoltura.
Maquignaz
(
D.P.)
- Quand nous avons examiné
le projet de loi que nous avons en ce moment au Conseil, à la
Commission de l'Agriculture nous étions déjà d'accord que tous les
problèmes de l'assainissement du bétail, il était nécessaire de le
revoir, de voir un petit peu à quel point on est arrivé et de voir
quels sont les plus grands inconvénients pour pouvoir trouver des
remèdes.
Alors nous sommes d'accord que le problème va être examiné à la
Commission de l'Agriculture.
Montesano (P.S.D.I.)
- Altri che chiedono la
parola? Ora, il progetto di legge è stato esaminato dalla
Commissione Agricoltura, con parere favorevole, il 30 giugno 1970
ed è stato esaminato dalla Commissione Affari generali, con parere
favorevole, il 20 luglio 1970.
C'è qualcun altro che chiede la parola?
Chiamiamo un pochino a raccolta i Consiglieri.
Ora, prima di passare alla votazione articolo per articolo, mi
viene rappresentato che viene fatta una modifica per un errore
materiale al terzo comma dell'articolo 1, terz'ultimo rigo e
correggere dal capitolo 206 al capitolo 271 poi, alla fine del
capoverso, le parole scritte in parentesi "spese correnti, allegato
E" vanno corrette con "spese in conto capitale, allegato F"; quindi
l'articolo viene messo in votazione con queste correzioni.
Chi è favorevole alzi la mano. Contrari? Astenuti? Il Consiglio
approva.
Articolo 2. Chi è favorevole alzi la mano. Contrari? Astenuti?
Il Consiglio approva.
Articolo 3. Chi è favorevole alzi la mano. Contrari? Astenuti?
Il Consiglio approva.
Si passa alla votazione a scrutinio segreto.
Risultato della votazione: presenti ventotto, votanti ventotto,
favorevoli ventisette, contrari uno. Il Consiglio approva.
Si passa all'oggetto n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK