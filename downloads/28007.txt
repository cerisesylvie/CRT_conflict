Consiglio Regionale della Valle d'Aosta - Oggetto del Consiglio n. 259 del 12 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 259 del 12 novembre 1970 - Resoconto
OGGETTO N. 259/70 - Costruzione della strada mulattiera
collegante le frazioni Rodoz, Champlong, Champseteraux,
Belles-Combes, ecc. ai Comuni di Montjovet e St. Vincent. (Ritiro
di mozione)
Manganoni
(P.C.I.) -
Io tratterei anche
quell'altra che tratta del cavalcavia sulla strada di Montjovet,
che praticamente sono collegate.
Ora, cosa succede, che se noi impostiamo qui una discussione,
non finiamo più, anche se per una ragione, che per rendersi conto
dei fatti bisogna recarsi sul posto. Ora, c'è stato un precedente
in questo Consiglio, dove noi avevamo presentato delle mozioni su
problemi vertenti sempre sull'autostrada nella regione di
Champdepraz e come l'abbiamo risolto? Abbiamo fatto un sopralluogo
con le parti interessate, Società Autostrada, Comune e Consiglieri
interpellanti e si è risolto in un modo favorevole per entrambe le
parti. In questo caso io faccio la medesima proposta, cioè bisogna
vedere: una parte dice di sì, una parte dice di no. Si discute fino
a mezzanotte se da quel cavalcavia piove o meno.
Allora, io farei questa proposta, a nome del collega Crétier che
ha firmato le mozioni, di proporre al Presidente dell'autostrada e
all'Assessore ai lavori pubblici di promuovere un sopralluogo sul
posto.
Naturalmente quando piove, perché se non piove noi non
vediamo... allora io pregherei l'Assessore ai lavori pubblici di
voler convocare il Presidente dell'Autostrada, i due presentatori
della mozione, anche il Sindaco, perché si tratta di una strada
comunale, in modo che... ci rechiamo sul posto, vediamo come stanno
effettivamente le cose, e io penso che, come nei casi precedenti si
è risolto favorevolmente e anche amichevolmente il problema, io
penso che anche questo possa essere risolto così.
Montesano (P.S.D.I.)
- La parola al Consigliere
Chamonin.
Chamonin (M.A.V.)
- Io concordo con i presentatori della
mozione, sul fatto di non discuterla adesso. Avevamo già fatto un
precedente sopralluogo in quel di Montjovet, ci siamo trovati sul
posto anche per caso con il Consigliere Crétier, avevamo già allora
messo avanti questa idea di accettare il giorno che piovesse per
poter vedere questa questione.
Quindi, siamo perfettamente d'accordo su questo. Aspettiamo che
piova, Consigliere Manganoni, in modo da verificare anche una frase
della prima mozione "la necessità di tutelare i legittimi diritti
delle vittime delle grandi società".
Non sapevo che la società autostrada avesse seminato nel suolo
valdostano vittime, ad ogni modo e se lo dice il Consigliere
Manganoni sarà anche vero.
Detto questo, credo che siamo tutti d'accordo di fare questo
sopralluogo, quando il tempo lo consentirà; per l'una vittime delle
grandi società e per la seconda parte della seconda.
Per la prima parte della seconda, volevo solo far rilevare, ma
questo è detto in "amitié" e l'ora è tarda, tanto per chiuderla un
po' ridendo, non sapevo che Montjovet accendesse le luci anche
durante il giorno. Il borgo di Montjovet, perché costituendo
praticamente un tetto, per cui viene in parte privato della luce
diurna, ciò che ha reso necessario l'installazione di un maggior
numero di punti luce. Quindi, si vede anche di giorno che Montjovet
ha delle luci accese, che illuminano non so che cosa e questo punto
ha tolto un po' di luce diurna e, quindi, il borgo di Montjovet ha
necessità di maggiori lampadine durante il giorno... era per
chiuderla scherzando.
Rollandoz
(D.P.)
- Mi pare che siano due
problemini tecnici, quindi dato che chiamano in causa l'Assessore
ai lavori pubblici, noi interverremo con dei tecnici e sul luogo
cercheremo di condurre amichevolmente queste due vertenze.
Quindi il primo giorno che piove, da parte dell'Assessorato ai
lavori pubblici, chiameremo gli interpellanti, la Società
Autostrade e il Sindaco di Montjovet per fare il sopralluogo.
Montesano (P.S.D.I.) -
Allora io domando ai proponenti
cosa fanno.
Ritirano la mozione?
Manganoni (P.C.I.) -
Abbiamo concordato amichevolmente.
Chiuso no?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK