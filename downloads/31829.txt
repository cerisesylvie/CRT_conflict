Consiglio Regionale della Valle d'Aosta - Oggetto del Consiglio n. 714 del 23 settembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Sistema informativo
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 714 del 23 settembre 2009 - Resoconto
OGGETTO N. 714/XIII - Interrogazione: "Risultati conseguiti
nel settore turistico dalla realizzazione di azioni promozionali
con la società Ladybird.com di Mosca".
Interrogazione
Richiamata la delibera di Giunta n. 2178 del 7 luglio 2009,
con la quale viene rinnovato un incarico della durata di 24
mesi
per la progettazione e la realizzazione di azioni
promozionali con la società Ladybird.com di Mosca, destinato a
rafforzare l'offerta turistica valdostana in Russia, per un costo
complessivo di 124 mila euro;
Preso atto che
il suddetto incarico scaturisce dalla
necessità di avvalersi di risorse esterne all'amministrazione,
viste le peculiarità del mercato russo;
Constatato che
il mercato russo si attesta al quarto
posto in termini di presenze in Valle d'Aosta ed è tra i
destinatari del piano marketing turistico per il triennio
2009-2011;
i sottoscritti Consiglieri regionali
Interrogano
l'Assessore competente per sapere:
1) quali sono i risultati concreti che si attende
l'Assessorato in virtù dell'azione della società incaricata in
merito all'incremento della presenza di turisti russi in Valle
d'Aosta per le prossime stagioni estive ed invernali;
2) se negli ultimi anni vi è stato un incremento della
presenza russa in Valle d'Aosta e in quali termini
percentuali;
3) attraverso quali criteri le strutture competenti hanno
ritenuto congrua la cifra di 124 mila euro prevista per
l'espletamento dell'incarico e per quali motivi è stata nuovamente
scelta la società Ladybird.com di Mosca;
4) a quanto ammontano le presenze di turisti stranieri,
suddivisi per paese di provenienza, nella nostra Regione durante
l'ultima stagione invernale e qual è l'incidenza percentuale
rispetto all'anno precedente.
F.to: Zucchi - Tibaldi
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente. Devo ringraziare
i Consiglieri colleghi per dare modo anche di fare il punto su
tutta una serie di attività promozionali, in particolare pongono la
loro attenzione sulle attività promozionali fatte nei confronti del
mercato russo.
Come avete potuto vedere, per i prossimi due anni l'Assessorato
ha inteso intraprendere una azione di presidio sul mercato di
Russia, Ucraina e Kazakistan, come risulta dalla delibera di Giunta
del 7 luglio 2009, attraverso l'azione della società Ladybird, la
quale, come per l'anno passato, oltre a rafforzare l'offerta
turistica, avrà come obiettivo quello di garantire un costante
mantenimento dei livelli oggi raggiunti ed in prospettiva di
incrementarli contrastando con nuove iniziative un trend
potenzialmente negativo, dovuto alla crisi internazionale e al
rafforzamento dell'euro sul rublo, circa il 20 percento.
Confrontando i dati della stagione invernale 2008 con quella
2009, si possono infatti già percepire alcuni segnali dell'effetto
della crisi in corso che ha generalmente ridotto le presenze dei
paesi stranieri. Ricordo che l'andamento è stato positivo grazie al
mercato di prossimità, ma il mercato straniero aveva avuto una
flessione; in particolare il Regno Unito era sceso del 9,1
percento, la Francia 9,4 percento, la Svezia addirittura l'11
percento, la Russia e l'Ucraina, al contrario, avevano avuto, sì,
una riduzione, ma del meno 1,8 percento. Alla società Ladybird
fondata nell'agosto 2007 dalla fondatrice Anna Saudin, conosciuta
come referente qualificata e affidabile per la Valle d'Aosta e che
collabora con la stessa dal 2004, dico, su questo argomento,
qualificata e affidabile, perché anche su questo argomento abbiamo
raccolto i pareri degli operatori, quindi abbiamo le testimonianze
del consorzio di Courmayeur, di Cervinia, della Val d'Ayas,
Gressoney, dell'ADAVA, e abbiamo una serie di commenti tutti
positivi. Qualcuno ha immaginato: il mercato russo prevalentemente
è indirizzato sulle stazioni più note, più di eccellenza, ma tant'è
che questi sono i consorzi... ma abbiamo avuto delle presenze e poi
andremo a vedere anche i numeri.
Le richieste quali sono state? Garantire la migliore gestione
degli aspetti organizzativi delle azioni programmate, fiere, eventi
e azioni di publics relations e di promozione, individuando, alle
condizioni economiche più vantaggiose, fornitori professionali in
loco per la riuscita di iniziative mirate; coordinare le azioni
programmate di cui sopra per un'efficace promozione del prodotto
neve Valle d'Aosta nei mercati di riferimento, interessando nuove
regioni della Russia, Ucraina e Kazakistan per affermare la nostra
regione fra le destinazioni alternative all'Austria, oggi meta
principale dei turisti neve di quei paesi; mantenere un rapporto
professionale e costante con i tour operator e la stampa locale di
settore, per sostenere il concetto di Italia-Valle d'Aosta regione
alpina e superare lo stereotipo di Italia-destinazione di Mare
Mediterraneo, agevolando in collaborazione con i consorzi e i tour
operator valdostani la messa a punto di pacchetti vacanze ed
offerte commerciali, mirate al nuovo mercato russo che conferma
sicuramente il settore lusso, ma che vedrà ad interesse crescente
anche destinazioni minori; proseguire l'azione di formazione presso
le agenzie di viaggio dei principali tour operator con cui si
collabora, così in Russia come in Ucraina, in modo da rinforzare la
conoscenza e la vendibilità del prodotto alla fonte; sviluppare la
promozione dell'estate prevista per store, per giornalisti di
settore, educational tour per i tour operator che inizieranno a
promuovere i pacchetti estate, includendo il tour operator storico
Herzog.
Consuntivando i risultati positivi raggiunti negli anni
precedenti dalla collaborazione con la dott.ssa Saudin e con lei la
società Ladybird, e contando sulla collaborazione, impegno e
risposte professionali di tutti gli operatori del settore, il
risultato in termini concreti che si aspetta l'Assessorato, come
già per stagione invernale appena conclusasi, è quello di riuscire
a mantenere il livello di presenze invernali consolidando
l'immagine della Regione Valle d'Aosta come destinazione per lo sci
invernale, di poter aumentare il numero dei turisti estivi grazie a
collaborazioni con la Federazione Alpinismo Russia e le
associazioni sportive legate al Zhaunil con cui si stanno
instaurando rapporti incoraggianti.
La seconda domanda, che è la cartina tornasole:
"
se
negli ultimi anni vi è stato un incremento della presenza russa in
Valle d'Aosta e in quali termini percentuali"
, l'azione di
promozione dell'Assessorato del turismo, iniziata nel settembre
2004, è stata concentrata ad incrementare i flussi della Russia
verso la Valle d'Aosta che risultavano essersi arenati intorno alle
13.000 presenze. Precedentemente avevamo una serie di anni fino al
2004, dove le presenze erano 13.000. Tale ristagno di presenza non
veniva rilevato dai nostri
competitors
più prossimi, come la
zona di Chamonix o il Trentino attivi sul mercato russo a partire
dal 1996-1997, i quali, al contrario, potevano osservare un
continuo incremento di turisti dell'ex area sovietica rispetto al
prodotto sci che, in particolare a partire negli ultimi anni,
risulta essere un prodotto di tendenza per l'Italia invernale.
L'azione intrapresa ha dato oggi i primi risultati concreti, è
infatti dall'inverno 2004 che a seguito della campagna promozionale
intrapresa in Russia dall'Assessorato del turismo volto a sostenere
i tour operator che ormai da diversi anni convogliano dei flussi
turistici verso la Valle d'Aosta, sono stati organizzati dai nostri
due principali partner di riferimento Pac Group e Ascent Travel, i
primi
charter
settimanali su Torino. Ripeto, un mercato così
lontano non può permetterci un'azione promozionale generica,
bisogna andare mirati con delle partnership, con dei tour operator
che fanno del business Valle d'Aosta il loro business e quindi il
nostro investimento diventa un investimento proficuo. Gli
incrementi percentuali a partire da quell'anno si sono sempre
mantenuti intorno al 30 percento circa di presenze, fino ad
arrivare all'ultima stagione con presenze che sono di 50.000 unità,
quindi da 13.000 siamo passati a 50.000 con una situazione
precedente dove si stagnava e si rimaneva a 13.000; quindi abbiamo
avuto il 30 percento che si è rincorso negli anni, meno l'ultimo
che siamo scesi, sostanzialmente abbiamo mantenuto, meno 1,8
percento. Qua lascerei perdere, io gliele lascio, ma la situazione
è in questi termini, i dati che le ho rappresentato sono questi,
quindi anche con i programmi, però la situazione è questa.
"Attraverso quali criteri le strutture competenti hanno
ritenuto congrua la cifra di 124 mila euro prevista per
l'espletamento dell'incarico e per quali motivi è stata nuovamente
scelta Ladybird"
... il valore economico della consulenza del
prossimo biennio è stato rideterminato in misura annua decisamente
inferiore rispetto a quella degli anni precedenti. Per intendersi,
negli anni precedenti erano 110.000 all'anno, quindi abbiamo
124.000 per 24 mesi; allora si è tenuto conto del fatto che dopo
l'investimento effettuato a partire dal 2004, che ha consentito di
raggiungere i numeri e gli incrementi percentuali sopra
rappresentati, si ritiene sufficiente e comunque indispensabile per
il prossimo futuro un'azione di mantenimento, nel senso che si
tratta di continuare a mantenere i rapporti, lo sforzo è stato
fatto negli anni precedenti mentre adesso stiamo facendo un'azione
di consolidamento, ma che è meno impegnativa dal punto di vista
finanziario ed economico. Ecco perché abbiamo potuto contrattare
una diminuzione sensibile, ma con una profondità temporale
leggermente più ampia rispetto all'anno. Abbiamo un orizzonte di 24
mesi. La congruità della spesa emerge dalla valutazione
dell'effettivo impegno necessario alla gestione di tutti i contatti
intrattenuti dalla consulente, considerando la media delle tariffe
applicate per la fornitura di analoghi servizi e valutata l'entità
delle spese sostenute.
I buoni risultati ottenuti in termini di flussi turistici e il
riscontro dell'alta credibilità attribuita ai nostri interlocutori,
come dico, ho le mail... poi, se le vuole vedere, nel senso che la
dott.ssa Saudin si pone anche come accompagnatrice, sostegno agli
operatori, perché la barriera linguistica è un problema, quando ci
sono i giornalisti e i vari operatori, abbiamo la necessità di
avere un sostegno.
Siamo in questo momento soddisfatti e cerchiamo di mantenere il
rapporto. Le lascio tutti i dati in modo che...
Président
- Pas de réplique?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK