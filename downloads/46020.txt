Consiglio Regionale della Valle d'Aosta - Oggetto del Consiglio n. 2586 del 8 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
TRASPORTI E VIABILITÀ
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2586 del 8 giugno 2023 - Resoconto
OGGETTO N. 2586/XVI - Interpellanza: "Lavori di messa in
sicurezza della strada regionale n. 8 di La Magdeleine nel comune
di Antey-Saint-André".
Bertin (Presidente) -
Punto n. 56. Per l'illustrazione,
la parola al consigliere Planaz.
Planaz (LEGA VDA) -
Quest'iniziativa nasce a seguito di
alcune segnalazioni che sono state recapitate a seguito dei lavori
di manutenzione della strada regionale che da Antey-Saint-André
conduce ai comuni di La Magdeleine, Chamois e ad alcuni villaggi di
Antey-Saint-André e del comune di Châtillon.
Praticamente l'unica strada, l'unica via di accesso che c'è per
arrivare a questi villaggi e a questi Comuni... e considerato il
tempo che è trascorso, io sono stato anche un pochettino distratto
perché transito abbastanza sovente su quel tragitto di strada ma
sono passati alcuni mesi da quando è cominciata l'esecuzione del
senso unico alternato appunto per mettere in sicurezza questo
tratto di strada e fino a poco tempo fa non erano ancora stati
avviati i lavori per mettere in sicurezza questo tratto di strada
non di grandi dimensioni, a vedere così a primo impatto non sembra,
poi non so gli studi e le valutazioni che sono state fatte, ma, dal
punto di vista visivo come lunghezza del tratto, non sembrava così
un gran lavoro. La cosa però che mi è stata sottolineata e che poi
anche ho avuto modo di appurare è il tempo che è trascorso da
quando c'è stata la restrizione della carreggiata ad oggi. Poi
capiamo tutti che forse il periodo invernale non è il periodo più
indicato per andare a effettuare determinati lavori, però adesso ci
troviamo anche in un periodo dove l'attività dei cantieri che ci
sono nella zona... soprattutto nel periodo di bella stagione, nel
periodo primaverile, estivo e autunnale... perché poi nel resto
dell'anno purtroppo in quelle zone è un po' più difficile andare
avanti con i lavori di qualsiasi tipo e di qualsiasi cantiere.
Al di là del malessere che ho recepito da alcuni abitanti della
zona, mi fa un po' strano - ed è per questo che ho presentato
quest'iniziativa - che sia trascorso tanto tempo così con un
cantiere di quelle dimensioni e non si sia fatto qualcosa, o non si
è potuto fare, adesso me lo dirà lei, Assessore, nella risposta,
anche perché nel periodo invernale si tratta di una strada che è
transitata da molti turisti, perché poi è l'unico modo per accedere
sia al comune de La Magdeleine, al comune di Chamois, località
abbastanza note dal punto di vista turistico e adesso perlopiù con
l'inizio della stagione estiva anche il traffico pesante che ha
delle delimitazioni... se non sbaglio, ci sono limitazioni anche
per il traffico pesante... si potrebbero avere delle limitazioni
anche per l'esecuzione di alcuni lavori e di alcune attività, che,
come ho anticipato prima, necessitano di svolgersi nel periodo
estivo.
I quesiti sono due: "per quale ragione il cantiere sia fermo da
molto tempo e non vengano condotti i lavori per la messa in
sicurezza della carreggiata" e il secondo quesito è: "se siano già
state avviate le procedure necessarie per l'inizio dei lavori e nel
caso siano ancora avviate le pratiche, quali siano gli intendimenti
dell'Amministrazione regionale per la messa in sicurezza del tratto
stradale summenzionato".
Presidente -
Risponde l'assessore Sapinet.
Sapinet (UV) -
Grazie collega Planaz, così posso
aggiornare circa gli interventi sulla strada regionale n. 8 di La
Magdeleine nell'ambito degli interventi promossi
dall'Amministrazione per la manutenzione, l'ammodernamento della
rete viaria di competenza della nostra Regione.
Nella scorsa programmazione regionale dei lavori pubblici sono
stati previsti lavori di miglioramento della sicurezza, della
riqualificazione della strada regionale n. 8 di La Magdeleine dal
chilometro 2.100 al chilometro 2.600, quindi nel comune di Antey.
Questi lavori costituiscono la parte finale di un precedente
intervento che era stato eseguito in un primo lotto, vedo dal
2010-2011. L'intervento che era già stato realizzato
precedentemente ha consentito l'allargamento dei due tratti più
critici della regionale n. 8, posti quindi dal chilometro 200 al
chilometro 2+300 e dal chilometro 2+550 al chilometro 2+600 circa,
in particolare era stata realizzata una struttura a sbalzo in
conglomerato cementizio per una spesa complessiva di euro 1.125.000
e, per l'esecuzione di tale intervento, era stata necessaria anche
la chiusura totale della strada regionale in determinate fasce
orarie per un arco temporale di alcuni mesi, quindi un disagio
abbastanza importante all'epoca. Il secondo lotto funzionale di
prossima realizzazione consiste nel rifacimento di un tratto di
muratura degradata di sostegno della strada regionale n. 8 di La
Magdeleine compreso tra il chilometro 2.300 e 2.550 circa, oltre al
posizionamento di una nuova barriera stradale con un importo
complessivo di circa 585.000 euro. Per la realizzazione di
quest'intervento, non sarà più necessario disporre la chiusura
della strada e si sarà sicuramente obbligati a prevedere
l'istituzione di un senso unico alternato con impianto semaforico.
Ho chiesto mentre stava illustrando l'iniziativa se ci saranno
anche previsioni di limitazione del traffico pesante, posso dirle
di no, quindi un senso unico alternato ma non limitazioni al
traffico pesante.
I lavori consentono di completare il miglioramento della
sicurezza del tratto citato, eliminare l'attuale restringimento
della carreggiata al fine di ridurre i disagi agli utenti della
strada. I lavori sono stati aggiudicati al termine dello scorso
anno, ovviamente in un periodo non ottimale per l'inizio dei
lavori, tenuto conto chiaramente della quota altimetrica e delle
caratteristiche del luogo di intervento. Ad oggi i competenti
uffici regionali hanno già predisposto tutta la documentazione
necessaria all'avvio dei lavori e l'impresa aggiudicataria sta
organizzando l'avvio del cantiere che è previsto per queste prime
settimane del mese di giugno.
"Si poteva fare prima" mi dirà lei, e penso un po' al collega
Bertschy quando questa mattina diceva del problema delle risorse di
personale della struttura Viabilità e Opere stradali, che è una
situazione sicuramente critica, anzi, ringrazio il collega Marzi
per la collaborazione. È chiaro che abbiamo una particolare
criticità che speriamo di risolvere in questi mesi per riuscire
sicuramente ad abbreviare queste tempistiche. Un avvio quindi nelle
prime settimane e lavori che non sono immediati ma è tutto
organizzato per limitare al massimo i disagi - la collaborazione
ovviamente con gli Enti locali è continua - ed evitare, come detto,
sia le chiusure ma anche le limitazioni ai mezzi pesanti.
Presidente -
Replica il consigliere Planaz.
Planaz (LEGA VDA) -
Grazie Assessore per la risposta.
Almeno un inizio dei lavori ci sarà a breve, da come lei mi ha
accennato, adesso io non è che voglio sempre fare un po' il
critico, e non conosco bene quali sono tutti i cavilli burocratici
relativi a queste procedure, però io immagino che tanto non ci sia
solo questo cantiere in tutta la Valle, ma che ce ne siano altri in
tutta la nostra regione e in località dove magari il numero di
popolazione non è così alto ma che l'unica via di accesso resta
solo una. Secondo me, un po' più di attenzione forse andrebbe
rivolta anche alle persone che abitano in quelle zone, anche perché
parliamo sempre di calo demografico e poi gli abitanti di quella
zona si trovano ad affrontare in questo caso dei piccoli disagi,
che poi, di conseguenza, sono risolvibili, ce n'è molti di peggio,
questo non lo metto in dubbio. Occorre avere un'attenzione a queste
zone alte in relazione alle quali magari le lamentele arrivano a
stento o magari neanche, però poi i disagi... soprattutto quando
lei mi dice che... quest'inverno con il clima di quelle zone, con
l'inverno che abbiamo passato forse era meglio lavorare in inverno
che in questo periodo in cui le piogge insistenti non hanno ancora
smesso... sono un po' delle scuse, diciamo così, perché si poteva
benissimo lavorare anche quest'inverno, anche perché adesso andremo
incontro alla stagione turistica - e speriamo che sia una stagione
turistica positiva - e quella strada è transitata da molte
autovetture e da molti autocarri. Speriamo che si risolva tutto al
più presto possibile e anche, ripeto, nei confronti di questi
disagi in altre parti della nostra regione, soprattutto nelle zone
più alte e laterali forse bisognerebbe fare un pochettino
attenzione, soprattutto negli inverni come quello scorso si poteva
continuare benissimo magari con dei lavori di piccola manutenzione
che tanto ce ne sarà da svolgere continuamente sulle strade della
nostra Regione, perché, avendo delle strade che hanno un po' di
anni, è normale che la manutenzione è importantissima sia per il
transito dei veicoli ma anche per la sicurezza delle persone che ci
transitano.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK