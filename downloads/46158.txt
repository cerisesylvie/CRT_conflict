Consiglio Regionale della Valle d'Aosta - Oggetto del Consiglio n. 2624 del 13 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2624 del 13 luglio 2023 - Resoconto
OGGETTO N. 2624/XVI - Interrogazione a risposta immediata:
"Informazioni circa le modalità di espletamento della prova scritta
della procedura selettiva unica per l'assunzione di 36
funzionari".
Bertin (Presidente) -
Passiamo al punto n. 17.01, siamo
ai
question time
. Illustra il question time il consigliere
Aggravi, ne ha facoltà.
Aggravi (LEGA VDA) -
Il
question time
è molto
semplice ed ha una domanda altrettanto chiara. Riguardo alla
procedura selettiva citata in premessa, quella per l'assunzione a
tempo indeterminato di trentasei funzionari della categoria,
posizione D, si chiede se corrisponda al vero che nel corso
dell'espletamento dell'ultima prova scritta la Commissione abbia
deciso di espungere una delle domande della prova successivamente
all'apertura delle buste dei quesiti.
Presidente -
Risponde il Presidente della Regione.
Testolin (UV) -
Gli uffici competenti precisano che la
procedura concorsuale è ancora in corso. Come da norma, gli atti e
i verbali riferiti alle prove d'esame saranno trasmessi dalla
Commissione esaminatrice dalla competente struttura del
Dipartimento personale ed organizzazione solo al termine della
procedura selettiva, unitamente alla graduatoria degli idonei
ordinata per merito.
Solo in quel momento, pertanto, si potrà avere contezza di
quanto è avvenuto e delle motivazioni e delle decisioni assunte
dalla Commissione.
Al momento attuale, agli atti dell'Amministrazione non risulta
ancora nulla di ufficiale rispetto alla prova in questione e ai
lavori della Commissione esaminatrice.
Presidente -
Per la replica, consigliere Aggravi.
Aggravi (LEGA VDA) -
Io sono sempre stato a favore della
riabilitazione della figura di Ponzio Pilato: non sto parlando di
lei Presidente, sto parlando di chi ha scritto quella risposta, per
un semplice fatto: noi chiedevamo contezza di un evento.
Voglio solo sottolineare, a beneficio del verbale, che
all'interno della tipologia delle prove e criteri di valutazione
stabiliti dalla Commissione esaminatrice - questa è pubblica e si
trova sul sito - si dice che tutti i quesiti avranno lo stesso peso
in termini di valutazione e ognuno di essi sarà valutato con un
punteggio massimo di dieci decimi; si dice anche che la valutazione
complessiva espressa in decimi da attribuire alla prova è
determinata alla media delle votazioni attribuite a ciascun
quesito.
Si dice inoltre che durante l'espletamento della prova scritta
non sarà permesso ai candidati di comunicare verbalmente o per
iscritto, salvo con i membri della Commissione esaminatrice.
Io mi auguro che questi tre principi siano rispettati e me lo
auguro non tanto per i candidati, non tanto per l'Amministrazione,
non tanto per la Commissione esaminatrice, ma per il buon nome
della Regione autonoma Valle d'Aosta, perché quello che forse è
successo, visto che il mistero permane ma tanto chi di dovere lo
sa, non è un precedente, è una schifezza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK