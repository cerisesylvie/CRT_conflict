Consiglio Regionale della Valle d'Aosta - Oggetto del Consiglio n. 775 del 30 luglio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 775 del 30 luglio 2004 - Resoconto
OGGETTO N. 775/XII - Ordine dei lavori. Prosecuzione del
dibattito sulla situazione politica.
Président - Je rappelle qu'on avait suspendu le Conseil suite à
une requête de suspension des travaux adressée à la Présidence par
le Conseiller Salzone.
La parole au Conseiller Salzone.
Salzone (FA) - Il senso della richiesta di sospensione fatta dal
nostro gruppo era quello di cercare una soluzione con i partiti
della minoranza che consentisse sì di prendere atto di una
situazione che si era verificata, un fatto politico importante, con
la mancata votazione del rendiconto del Casinò. Il tema è senza
dubbio delicato perché, oltre agli interessi dei lavoratori,
riveste grande importanza per la nostra economia; è quindi
necessaria una riflessione politica seria su ciò che è avvenuto. Il
nostro scopo era anche quello di verificare se da parte di tutti vi
era la volontà di proseguire i lavori del Consiglio, all'ordine del
giorno vi sono impegni improrogabili, vedi il consuntivo,
l'assestamento, la legge sui mutui. Crediamo che anche in questi
momenti si debbano scindere i giochi della politica dagli interessi
dei cittadini.
La discussione fatta nella riunione fra i partiti di minoranza
ci vede nelle posizioni troppo distanti. Riteniamo che nel DNA
della "Fédération Autonomiste" non vi sia spazio per giochi di
potere che siano prevaricanti rispetto alle esigenze della
collettività; pertanto, dopo aver ponderato attentamente le
dichiarazioni del Presidente della Regione, ma anche quelle dei
Consiglieri Sandri e Borre, con spirito di responsabilità
accogliamo le richieste degli stessi.
Président - La parole au Conseiller Viérin Marco.
Viérin M. (SA) - Prima di entrare nel merito dell'intervento di
questa mattina del Presidente della Regione e della relativa
sospensione chiesta dal gruppo "Fédération Autonomiste", credo che
sia mio dovere rendere noto, anche se molti consiglieri lo hanno
già saputo e hanno condiviso il nostro disagio personale come
movimento, di appurare che per l'ennesima volta l'informazione a
cui tutti teniamo, perché è sintomo di democrazia, sia sempre più
strumentalizzata soprattutto dall'ANSA Valle d'Aosta, che non è la
prima volta che ci gioca certi scherzetti, ma gli scherzetti a
ripetizione sono di cattivo gusto e fuorvianti per la democrazia e
la correttezza, oltre che nei nostri confronti, verso tutti i
cittadini valdostani. Chiedo ai colleghi di leggere l'ultimo
comunicato ANSA delle 13,30, perché così si renderanno conto delle
falsità strumentali che sono state scritte su tale comunicato, al
limite di una denuncia per diffamazione a mezzo stampa, quindi il
nostro gruppo si riserva di verificare questa questione. In questo
comunicato si ribadisce - cito -:
"l'ultima proposta che i
gruppi di opposizione "Arcobaleno", "Casa delle Libertà" e "Stella
Alpina" formulano alla maggioranza per portare a termine l'esame
dell'ordine del giorno, senza ostruzionismo..."
e
ancora
:
"... la riunione prima che "Arcobaleno", "Casa
delle Libertà" e "Stella Alpina" formulassero la proposta tesa a
congelare le deleghe di Marguerettaz, fino a quando non ci sarà un
preciso chiarimento politico"
. Voglio solo ricordare che la
"Stella Alpina" non partecipò a quella ultima parte di riunione,
dove furono formulate le proposte; il Presidente della Regione -
non so se fosse presente anche il Presidente del Consiglio - ha
incontrato i gruppi "Casa delle Libertà" e "Arcobaleno" e non certo
la "Stella Alpina", tanto meno la "Fédération", ma qui assistiamo
per l'ennesima volta all'utilizzo di un'informazione strumentale,
che non è serio in alcun senso.
Detto questo, torno a quello che ci interessa maggiormente: il
fatto accaduto la notte scorsa rappresenta in modo evidente
"l'ebollizione" dell'attuale momento politico; se la maggioranza
ritiene di avere i numeri per portare a termine i lavori di questo
Consiglio, non saremo noi della "Stella Alpina" a fare
ostruzionismo. In questi tempi le questioni della politica hanno
bisogno di una corsia preferenziale rispetto alle questioni
dell'amministrazione e non solo; bisogna ricondurre l'una e l'altra
ai loro specifici ruoli, evitando che l'una, non trovando adeguate
risposte, condizioni negativamente l'altra. "L'Union" è il
movimento politico che ha ricevuto maggiori consensi nelle elezioni
regionali e ha ancora una volta il "bandolo della matassa" in mano.
Lo abbiamo detto più volte, lo ripetiamo oggi: a noi interessa un
rapporto politico con tale movimento, vogliamo mettere le nostre
esperienze e il nostro radicamento sul territorio a servizio di una
Valle d'Aosta, in cui si consolida il confronto e la collaborazione
fra quelle forze politiche che hanno a cuore la salvaguardia della
specificità valdostana. Questo ci appare tanto più necessario oggi,
alla luce di provvedimenti che il Governo nazionale sembra voglia
assumere in termini di riforma.
Nel suo intervento il Presidente Perrin ha chiesto a questo
Consiglio, in particolare alle forze di opposizione, di avere un
senso di responsabilità, affinché si possano esaminare gli oggetti
iscritti all'ordine del giorno. La "Stella Alpina", accogliendo
l'invito del Presidente, si rende conto delle difficoltà esistenti
e non si sottrae alle proprie responsabilità verso la comunità
valdostana, quindi si dichiara favorevole al proseguimento dei
lavori del Consiglio, ma nel contempo, con lo stesso senso di
responsabilità, ritiene quanto mai necessario un chiarimento
politico.
Président - La parole au Conseiller Frassy.
Frassy (CdL) - Molto brevemente, perché il nostro gruppo era già
intervenuto nel dibattito politico prima della sospensione.
Pensavamo che i 2 interventi precedenti questa mia nuova richiesta
di intervento nel dibattito riassumessero anche le proposte che
erano emerse; non essendo stato così, penso sia doveroso che venga
ufficializzata la proposta illustrata dal nostro gruppo insieme al
gruppo "Arcobaleno" nella tarda mattinata ai 2 Presidenti del
Consiglio e della Regione. È una proposta che riteniamo vada
incontro anche a quel riconoscimento del significato politico della
votazione di ieri notte, che sia il Presidente Perrin, sia i
colleghi Borre e Sandri hanno evidenziato. Il collega Sandri, ma un
po' tutti voi, colleghi di maggioranza, avevate chiesto tempi e
modi per poter affrontare una valutazione in chiave politica della
situazione che si era creata ieri notte. Noi, cercando di
accogliere l'esigenza che il Presidente Perron aveva espresso,
ossia che i lavori potessero continuare per le esigenze di tipo
amministrativo, abbiamo formulato questa proposta che vado a
riassumere. In via principale abbiamo chiesto che venissero
stralciati, in attesa che vi fosse la definizione in chiave
politica all'interno della Giunta e della maggioranza, i punti che
l'Assessore Marguerettaz ha iscritto all'ordine del giorno. Se così
non potesse essere, avevamo chiesto che il Presidente Perrin si
facesse garante della copertura politica sui provvedimenti della
Giunta e che si prendesse l'onere di garantire la discussione e il
dibattito sui provvedimenti che l'Assessore Marguerettaz ha
portato; in sintesi: che sia il Presidente Perrin a sostenere il
dibattito, che dovrebbe incentrarsi su questi punti.
È evidente che questa è una soluzione mediana rispetto a quella
che sarebbe la soluzione più logica di stralciare e congelare tutto
ciò che riguarda l'Assessore alle finanze; di conseguenza,
nell'applicazione di questa ipotesi, chiederemo poi la votazione
segreta dei vari momenti di voto che caratterizzeranno la
discussione e l'esame dei punti riguardanti l'Assessorato delle
finanze. È ovvio che, se a fronte di queste 2 proposte non vi
saranno risposte, noi ci riterremo liberi di fare tutti gli
approfondimenti necessari per poter esaminare in massima serenità
l'ordine del giorno ancora da espletare.
Président - La parole au Président de la Région, Perrin.
Perrin (UV) - Je dois confirmer les déclarations que j'ai faites
ce matin, en prenant acte de l'épisode de votation d'hier soir,
épisode qui a été analysé par la majorité, qui a confirmé la
confiance au Président et au Gouvernement, y compris l'Assesseur
Marguerettaz. Cela a été confirmé par les déclarations des Chefs de
groupe de la majorité et voilà pourquoi les propositions faites par
une partie de l'opposition ne peuvent pas être prises en
considération, étant donné que soit la première que la deuxième
proposition voudraient démentir l'œuvre de
l'Assesseur Marguerettaz, ce qui n'est pas le cas, étant donné que
la majorité en a reconfirmé la confiance. L'Assesseur donc reste
dans ses pleines fonctions et il a toutes les possibilités
d'illustrer les actes qu'il propose.
Je prends acte aussi des déclarations différenciées d'une partie
de l'opposition; au-delà des polémiques de la presse, sur
lesquelles je ne veux pas entrer, je me félicite avec le groupe de
la "Fédération" et avec le groupe de la "Stella Alpina" pour avoir
accepté cette invitation à une responsabilité politique et
administrative, afin de permettre le débat dans cette salle sur
l'ordre du jour qui est inscrit. Je le répète: un ordre du jour
important sur des arguments qui pourront donner des réponses à la
communauté valdôtaine; voilà pourquoi, avec ce sens de
responsabilité dont j'ai fait référence ce matin, je demande encore
aux autres forces politiques de l'opposition d'analyser, avec tous
les approfondissements qu'ils retiendront, les actes qui seront
proposés. Je propose donc de procéder avec l'ordre du jour.
Président -S'il n'y a pas d'autres collègues qui veulent
intervenir, nous terminons avec la déclaration du Président de la
Région les travaux concernant cette communication politique et nous
continuons en examinant notre ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK