Consiglio Regionale della Valle d'Aosta - Oggetto del Consiglio n. 1017 del 14 gennaio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1017 del 14 gennaio 1985 - Resoconto
OGGETTO N. 1017/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Procedo alle comunicazioni relative
all'attività svolta dalla Presidenza del Consiglio e dagli organi
consiliari dopo l'ultima adunanza.
Disegni di legge presentati:
Proposta di legge n. 141
, presentata dai Consiglieri
Torrione, Pascale, Breuvé e Berti in data 4.1.1985, concernente:
"Interventi a favore delle imprese artigiane della Valle d'Aosta
per l'avviamento al lavoro dei giovani apprendisti".
Disegni di legge vistati
:
Disegno di legge n. 115
, concernente: "Modificazioni e
integrazioni alla legge regionale 11 agosto 1975, n. 39 e
successive modificazioni e integrazioni: "Ordinamento delle guide e
aspiranti guide alpine in Valle d'Aosta".
Disegno di legge n. 111
, concernente: "Realizzazione del
collegamento ferroviario per il trasporto di persone
Cogne-Charemoz".
Disegno di legge n. 112
, concernente: "Ulteriore
rifinanziamento per l'anno '84 della L.R. 30.12.1982, n. 101,
concernente la costituzione di fondi di rotazione per
l'artigianato, il commercio e la cooperazione".
Disegno di legge n. 116
, concernente: "Finanziamento
delle spese derivanti dalla convenzione Regione-RAI, relative ai
costi sostenuti per la gestione degli impianti attivati in Valle
d'Aosta per la ricezione dei programmi televisivi provenienti
dall'area culturale francese e tedesca".
Disegno di legge n. 117
, concernente: "Costruzione della
tangenziale di Aosta - Tratto da Aosta-centro ad Aosta-ovest".
Disegno di legge n. 118
, concernente: "Interventi
finanziari per la realizzazione dell'autostrada da Aosta a
Courmayeur".
Disegno di legge n. 120
, concernente:
"Modifiche ed integrazioni alle L.R. 11.11.1977, n. 66, e
23.6.1983, n. 59 recanti nuove norme sull'ordinamento e sul
funzionamento del Corpo Forestale Valdostano e sullo stato
giuridico ed economico".
Disegno di legge n. 121
, concernente: "Rifinanziamento
della L.R. 24.8.1982, n. 43, concernente l'adesione della Regione
al Consorzio garanzia fidi fra gli agricoltori della Valle
d'Aosta".
Disegno di legge n. 134
, concernente: "Costituzione di
fondi di rotazione per la ripresa dell'industria edilizia".
Disegno di legge n. 123
, concernente: "Rifinanziamento
del fondo di cui all'art. 9 della L.R. 28.6.1982, n. 16 concernente
la costituzione della Finaosta".
Disegno di legge n. 124
, concernente: "Aumento per l'anno
1984, dell'autorizzazione di spesa prevista per l'applicazione
della L.R. 9.5.1963, n. 12, concernente l'istituzione
dell'EVART".
Disegno di legge n. 133
, concernente: "Approvazione di
maggiore spesa per l'anno 1984 per l'erogazione della sovvenzione
prevista dalla L.R. 30.1.1981, n. 5, a favore delle organizzazioni
di rappresentanza delle società cooperative della Valle
d'Aosta".
Disegno di legge n. 132
, concernente: "Norme integrative
alla L.R. 5.5.1983, n. 31 per la formulazione di graduatorie
straordinarie ai fini della concessione di mutui ad interesse
agevolato nel settore dell'edilizia residenziale".
Disegno di legge n. 114
, concernente:
"Finanziamento delle spese di gestione del centro valdostano di
soggiorno di Sanremo-Centre Valdôtain de séjour de Sanremo".
Disegno di legge n. 119
, concernente: "Destinazione dei
fondi assegnati dallo Stato ai sensi della legge 17 maggio 1983, n.
217: Legge quadro per il turismo".
Disegno di legge n. 126
, concernente: "Concessione di
contributi per la manutenzione e la gestione di piste per lo sci di
discesa".
Disegno di legge n. 131
, concernente: "Finanziamento del
ripristino del collegamento Aosta-Pila".
Disegno di legge n. 125
, concernente: "Aumento per
l'esercizio 1984 dello stanziamento per l'applicazione della L.R.
15.6.1978, n. 18: "Contributi per la costruzione e la ricostruzione
di tetti in lose e di balconi tipici in legno".
Disegno di legge n. 129
, concernente: "Finanziamenti di
spesa nei diversi settori di intervento e modifiche alle
autorizzazioni di spesa di leggi regionali in vigore, assunti in
coincidenza con l'approvazione del bilancio di previsione per
l'esercizio 1985 e del pluriennale 1985/1987 (Legge finanziaria per
gli esercizi 1985/1987)".
Disegno di legge n. 130
, concernente: "Bilancio di
previsione della Regione Autonoma Valle d'Aosta e per il triennio
1985/1987".
Projet de loi n° 128
, portant: "Répartition des restes du
crédit ouvert par la loi régionale n° 13 du 15 mai 1974: Mesures
destinées à une meilleure information sur l'activité de la
Région".
Projet de loi n° 122
, portant: "Modifications et additifs
des lois régionales n° 16 du 31 mars 1977, portant: Dispositions
pour la réglementation de la cueillette des champignons et pour la
protection de certaines espèces de la faune inférieure", et n° 17
du 31 mars 1977, portant: Protection de la flore alpine".
Disegni di legge non vistati
:
Deliberazioni vistate: n. 10
E' stata vistata dal Presidente della Commissione di
Coordinamento la seguente deliberazione consiliare per la quale
erano stati richiesti e trasmessi chiarimenti:
N. 894/VIII IN DATA 14 NOVEMBRE 1984, concernente: "Concessione
di contributi a Don Giustino Béthaz di Villeneuve per la
realizzazione di iniziative di sostegno in campo sociale -
Approvazione e finanziamento di spesa.
Deliberazioni non vistate:
Con lettera in data 8.1.1985 il Presidente della Commissione di
Coordinamento ha richiesto chiarimenti in merito alla deliberazione
n. 1008/VIII in data 20.12.1984, concernente: "Acquisto di un
complesso immobiliare sito in Comune di La Thuile di proprietà
della società DELTASIDER S.p.A. - Approvazione ed impegno di spesa
- Delega alla Giunta".
Deliberazioni non vistate:
Deliberazione n. 1007/VIII in data 20.12.1984: "Acquisto di
alcuni immobili siti in Aosta, regione Tzamberlet e di una strada
di accesso in comune di Saint-Christophe di proprietà dell'impresa
Virando & Pignataro - Approvazione, impegno di spesa".
Riunioni:
Adunanza straordinaria del Consiglio regionale in data
27.12.1984.
Conferenza Capigruppo e Ufficio di Presidenza: 1
Ufficio di Presidenza: 2
I^ Commissione: 2
III^ Commissione: 2
IV^ Commissione: 1
I^ Commissione e Conferenza dei Capigruppo per i problemi
questione Casa da Gioco: 4
La III^ Commissione, con l'Assessore all'Industria, Commercio,
Artigianato e Trasporti ha avuto un incontro con una società
interessata alla distribuzione del metano.
Signori Consiglieri, il 7 gennaio può giustamente considerarsi
una data storica. Dopo più di un anno di assenza di contatti, i
Capi della diplomazia delle due maggiori superpotenze USA e URSS si
sono incontrati a Ginevra e nel corso di questo incontro,
particolarmente atteso dall'opinione pubblica, è stato raggiunto un
accordo per l'apertura di negoziati sull'insieme dei problemi
relativi al disarmo.
Le due superpotenze hanno concordato che oggetto delle
trattative sarà un complesso di questioni concernenti armi spaziali
e nucleari, sia di gittata strategica che media.
Sarà senz'altro un negoziato lungo e difficile.
E' importante però che finalmente il dialogo sia stato
ripreso.
Il Consiglio regionale della Valle d'Aosta, che è sempre stato
sensibile ai problemi della pace e del disarmo, esprime l'auspicio
che il negoziato testè ripreso possa sortire effetti positivi e
garantire così al mondo intero quella pace e quella stabilità che
sole possono derivare da un accordo tra le due maggiori potenze
mondiali.
Ancora un fatto di sangue è avvenuto mercoledì sera a Roma. Un
agente dei NOCS è stato assassinato da un commando terrorista.
Questo episodio che colpisce ancora una volta le forze
dell'ordine che già hanno pagato un duro prezzo in termini di vite
umane per la difesa dell'ordine democratico, sta a dimostrare che
la piaga del terrorismo non è ancora stata estirpata.
E' necessario pertanto un maggiore impegno di tutte le forze
democratiche, delle istituzioni per sconfiggere e debellare il
fenomeno terroristico.
Penso di interpretare i sentimenti di questo consesso formulando
alla famiglia dello scomparso ed alle forze dell'ordine le più
sentite condoglianze.
E' mancata in questi giorni la signorina Ines Gontier,
dipendente dell'Amministrazione regionale, che da molti anni
reggeva con competenza e dedizione il servizio di biblioteca.
Penso di interpretare la volontà di questo consesso rinnovando
alla famiglia della scomparsa le più sentite condoglianze.
Darò lettura di due lettere che mi sono pervenute, una dal
Sindaco di Firenze e una dal Direttore Generale della RAI Biagio
Agnes.
Il Sindaco di Firenze così scrive:
"Anche a nome della civica amministrazione, ringrazio per le
commosse espressioni di solidarietà alle vittime e di condanna per
l'efferata strage consumata sul rapido Napoli-Milano il 23 dicembre
scorso. Questo luttuoso evento deve rafforzare il vigile impegno di
tutti noi rappresentanti delle istituzioni e dei cittadini, a
salvaguardia degli irrinunciabili principi di libertà, di
democrazia e di pacifica convivenza contro ogni criminale e
terroristico tentativo di eversione. Con i più cordiali
saluti,
Lando Conti, Sindaco di Firenze
A seguito di incontri avuti con la Direzione della RAI ed a
seguito dell'ordine del giorno approvato dalla Conferenza dei
Capigruppo, ho ricevuto la seguente lettera del Direttore Generale
della RAI:
Onorevole Presidente,
facendo seguito al gradito incontro che ho avuto con Lei il 18
corrente, desidero confermarle i chiarimenti che seguono a riguardo
dell'ordine del giorno approvato in data 11 settembre dalla
Conferenza dei capigruppo del Consiglio regionale da Lei
presieduto.
Il documento per la ristrutturazione aziendale elaborato dalla
direzione generale della RAI nel luglio scorso ed esaminato dal
Consiglio di Amministrazione ai primi di agosto per la parte
riguardante il riassetto della III^ rete non ha avuto ancora la
necessaria messa a punto in un progetto particolareggiato, e tanto
meno è stato ancora oggetto di delibere operative.
La complessità stessa della materia ha richiesto un adeguato
approfondimento che non si è ancora concluso.
Ritengo comunque che una cosa sia l'organizzazione interna che
la nostra sede di Aosta potrà assumere, ed in proposito preciso che
per nessun settore aziendale e tanto meno per la sede di Aosta il
documento prevede licenziamenti, ed altra cosa, ben più importante,
sia il volume e la qualità delle programmazioni che la sede
regionale potrà realizzare e diffondere. A questo ultimo riguardo
ritengo di poterla tutt'ora pienamente rassicurare. Quello che ci
proponiamo è infatti di rafforzare, meglio definendole, le
trasmissioni regionali, non certo per modificarle, tanto meno
ovviamente per eliminarle. Le esigenze specifiche concernenti il
servizio pubblico radiotelevisivo nella Valle ci sono ben presenti,
e non mancheremo di dedicarvi ogni cura nel quadro complessivo dei
nostri doveri e delle nostre possibilità, al fine di ben
corrispondere le attese della popolazione aostana.
Mi auguro che un notevole progresso in tal senso possa essere
conseguito con il prossimo auspicato perfezionamento delle
convenzioni fra la Presidenza del Consiglio e la RAI per le
trasmissioni radiotelevisive e radiofoniche in francese da Aosta,
così come previsto dall'art. 19 della legge 103 del 1975.
Certo della possibilità di sviluppare positivamente i rapporti
fra la Regione Valle d'Aosta e la RAI le rinnovo Gentile Presidente
gli auguri per il prossimo anno ed i saluti più cordiali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK