Consiglio Regionale della Valle d'Aosta - Oggetto del Consiglio n. 99 del 17 aprile 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 99 del 17 aprile 1972 - Resoconto
OGGETTO N. 99/72 - Legge regionale concernente la proroga,
con modifiche, per l'anno 1972, delle norme regionali vigenti
riguardanti provvidenze per la ripresa dell'industria edilizia nel
settore dell'edilizia economica e popolare.
Chantel
(P.S.I.)
-
Il Consiglio ha votato,
alla presentazione del bilancio, 60 milioni che rappresenterebbero
il mutuo ventennale per un miliardo e mezzo, anche quest'anno per
l'edilizia popolare. Abbiamo ripresentato, ancora per quest'anno,
non avendo l'indicazione su quel miliardo e mezzo dato dallo Stato,
la stessa legge precedente con due soli punti di differenziazione,
cioè abbiamo portato da tre milioni a quattro milioni il mutuo per
i pensionati, anche perché molte volte capitava questo: uno faceva
la domanda a 58-59 anni, quando la prassi aveva fatto il suo esito
- Commissioni, e diciamo così, classificazioni, ecc. ecc. - questo
aveva 60 anni ed era in pensione o ne aveva 58 ed era andato in
pensione lo stesso.
Naturalmente la differenza tra i 3 e i 5 milioni forse era un
po' troppo forte e così si è pensato di aggiungere un milione in
più per i pensionati.
La seconda variazione riguarda l'incentivo alla ricostruzione di
vecchi alloggi, cioè, quando uno ricostruisce un alloggio già
esistente, abbiamo creduto bene di fare un mutuo almeno di 6
milioni in quanto riteniamo che la ricostruzione del vecchio
alloggio costi di più. Però riteniamo che sia meritevole di
conservare i nostri alloggi e di trasformarli in alloggi
decenti.
Queste sono le ragioni delle due variazioni presentate nella
legge che è tale e uguale a quella di 5 anni fa, tant'è vero che
avete all'inizio della relazione, tanto per essere aggiornati,
tutti i mutui che sono stati fatti in cinque anni.
Ramera (D.C.)
- Ma, io, un paio di anni fa, ricordo di
aver criticato questa legge perché non più idonea a soddisfare le
necessità del momento.
Avevo detto che coi 5 milioni, dato che poi si vorrebbe venire
incontro alle classi meno abbienti, 5 milioni oggi non si compra
niente - dicevo: due anni fa -. Oggi si compra meno di due anni fa
perché i costi sono aumentati per cui con 5 milioni, uno, vorrei
sapere che razza di alloggio compra.
Io, già due anni or sono, dicevo che si doveva portare almeno,
almeno a 8 milioni questi contributi se si vuole veramente
incentivare l'edilizia.
Se invece si vuole, praticamente, favorire quelli che li hanno i
quattrini, perché con 3 milioni ai pensionati, oggi aumentati a 4,
un pensionato si può comprare al massimo un mini-appartamento e,
con 6 milioni, aggiustare un vecchio appartamento, gli altri
rimangono a 5 perciò no? Se ci sono quelle due varianti per i nuovi
appartamenti, si rimane a 5 e con 5 milioni non si compra proprio
niente! Quindi io mi stupisco che non si sia atteso un attimo e
vedere nelle Commissioni competenti di fare un provvedimento che
fosse idoneo a soddisfare veramente quelli che necessitano di un
alloggio.
Questo io chiederei all'Assessore che cosa si intende fare. Se
si vota così io non sono favorevole.
Bordon (D.C.)
- Devo dare innanzitutto atto che Chantel
si è mantenuto ai patti e quindi devo anch'io rimanere ai
medesimi.
In altra sede abbiamo avuto uno scambio di idee e,
indipendentemente da queste due variazioni che ci sono state
indicate dall'Assessore, l'Assessore stesso ci ha fatto presente,
mi sembra però che si sia fissato un minimo di 5, perché questa è
la tabella, la classifica che viene fatta.
Ora, a me, - e non voglio polemizzare perché fa ridere -
potremmo dire che ci è stata portata all'ultimo momento, ma non ha
importanza questo, tanto la si discute qui. A me ha creato una
perplessità questo punteggio perché, se non sbaglio, lo dicevamo
con Chantel, e Chantel mi risponderà in modo opportuno, ma io
voglio questa risposta in quest'aula, perché è qui che rimane agli
atti, io ho la perplessità di sapere, però, che vi sono degli
agricoltori o agricoltori-artigiani o agricoltori che per un
brevissimo lasso di tempo sono stati al servizio di terzi, che non
potrebbero usufruire di questi 5 punti perché - così avevo sentito
dire, l'Assessore mi correggerà se sbaglio - che ci vogliono almeno
circa dieci anni di servizio per poter raggiungere i cinque
punti.
Ora l'Assessore mi preciserà appunto - e lo so, me lo ha già
fatto prima, opportunamente, altre provvidenze, ma io chiedo che
siano messe qui a verbale perché così sappiamo dove andiamo a
finire, specialmente per quella classe di agricoltori, artigiani,
ripeto, che sono stati al servizio di terzi per un certo periodo di
tempo che devono assolutamente beneficiare di questo.
Naturalmente, adesso ci pensavo su, dopo la risposta
dell'Assessore saremo già un po' più tranquilli, ma a me pare che
forse si poteva vedere di dare una differenza di conguaglio perché
adesso, con una certa legge dell'agricoltura, se non sbaglio,
andiamo a un milione e mezzo, mi sembra, e vedere se si poteva fare
un conguaglio. Ad ogni modo lascio la parola all'Assessore perché
ci dica che cosa dobbiamo fare e rimanga agli atti per un impegno
della Giunta.
Montesano (P.S.D.I.)
- Chantel, un attimo per favore
perché è meglio che rispondi quando hanno fatto tutti gli
interventi.
Manganoni (P.C.I.)
- Il mio intervento è in parte
condizionato a questo. Sarebbe bene che risponda Chantel.
Manganone (D.C.)
- Personalmente non sono d'accordo con
quanto ha detto l'Assessore Chantel sulla proposta di aumentare il
contributo di un milione per le case di ammodernamento, di
completamento e di sistemazione.
Perché non sono d'accordo? Ma, noi avremo, finiremo per avere
solo ed esclusive domande per il completamento di alloggi. Solo per
quello! E quindi tutte le altre, non ci saranno più le altre
domande per i 5 milioni. Perché?
Perché il proprietario si fa su la costruzione, se la porta al
tetto e poi dopo fa la domanda per il completamento.
Ecco che noi dobbiamo dare a questo la somma di lire 6.000.000,
non è giusto! Secondo me dobbiamo tenere i 6 milioni per entrambi i
casi, sia per l'acquisto, sia per l'ammodernamento.
Chantel
(P.S.I.)
-
Comincio da Bordon.
Ramera finirò.
Dunque, la legge attuale, per quel che riguarda i coltivatori
diretti, i contadini ecc., prevede un milione e mezzo a fondo
perduto. Noi, però, quando abbiamo portato il bilancio e abbiamo
portato il fondo di rotazione, abbiamo detto che il fondo di
rotazione avrebbe servito volta per volta eventualmente per coprire
dei mutui il cui tasso di interesse sarebbe stato variabile di
volta in volta e io ritengo che con questa legge, che noi dovremo
portare qui in Consiglio, dando agli agricoltori, ai coldiretti la
possibilità di un aggio molto basso con un mutuo ventennale,
probabilmente, dandogli tutta la cifra che gli serve, faremo molto
meglio che di dargli il milione e mezzo. Perché con un milione e
mezzo, un contadino che ne ha bisogno di 5-6 e non li ha, non ci fa
niente.
Ma se noi al contadino gli daremo quei 6 o 7 milioni effettivi
che gli servono per compiere l'opera, io vi dico che all'uno per
cento gli viene a costare 57 mila lire per ogni milione. E, siccome
sono restituibili in venti anni, avremo però la possibilità, dopo
vent'anni, di averli di nuovo in cassa e saremo senz'altro andati
incontro alle necessità dei coldiretti, che il punteggio non lo
possono raggiungere, vero, se non hanno fatto un po' di lavoro
extra, e avranno la possibilità definitivamente di avere la
sufficiente moneta per liquidare definitivamente il loro
problema.
Non è che l'avranno in parte. Noi gli diamo un milione e mezzo,
poi loro debbono andare a pigliare gli altri al 4-5-6 o 7%.
Arrivati a questo punto, sarà molto meglio di dargli i milioni che
gli servono all'1% e, in ultimo, ne avranno ancora un margine di
guadagno.
Aggiungo qualcosa a Manganone. A Manganone dico questo: sai
perché noi abbiamo portato a 6 milioni la ricostruzione di vecchi
alloggi? Prima di tutto perché ci teniamo che invece di costruire
delle costruzioni più o meno belle e in cemento, ecc., si
conservino almeno quelle costruzioni valdostane che meritano di
essere conservate. E, in più, perché abbiamo constatato che una
parte dei lavoratori nostri, in genere, che hanno la Cogne e, nello
stesso tempo, della proprietà o comunque il lavoratore quando può -
e ha già la casa, mette le giornate proprie, cioè mette le sue
giornate e perciò ha interesse a ricostruire la casa.
E siccome la ricostruzione della casa costa di più che
costruirla nuova o comprare l'alloggio nuovo, questo è stato il
concetto per cui abbiamo portato a 6 - e caso mai avremmo dovuto
portare necessariamente anche a 7 - appunto per questo
concetto.
Lei potrà avere l'opinione che vuole. Permetterà agli altri
amministratori di avere un'opinione propria. Questa è la ragione
per cui noi abbiamo preparato questo nuovo testo.
Se poi il nuovo testo il Consiglio non l'approva e qui dentro
saranno tutti della sua opinione, vuol dire che avrà ragione lei.
Io, la giustificazione, almeno da parte della Giunta, perché è
stato tenuto presente questo, è stato proprio per venire incontro
che danno una parte di giornate di lavoro in proprio per potersi
costruire la casa.
E le aggiungo qualche cosa di più. Le deroghe che qualche volta
la Giunta dà a quei famosi due anni, li dà proprio perché quando
uno scrive "io mi costruisco la casa da solo e chiedo ancora i 6-8
mesi", glieli diamo più che volentieri perché lo troviamo logico.
Perché dobbiamo obbligarli, per forza, ad andarsi a comprare un
alloggio nuovo? O per forza costruire nuovo? Questo è logico!
D'altronde la scelta la devono avere tutti.
E adesso risponderò contemporaneamente a Ramera e Manganoni. Io
non discuto mica.
Sa perché la legge è stata portata così? Perché noi aspettavamo
di vedere le definizioni della legge nazionale e per vedere che
vantaggi c'erano da una parte e dall'altra eventualmente adeguarci
dove ci sia il maggior vantaggio.
Questa è stata l'unica ragione. Non è che la Giunta, in modo
particolare, si sia impostata sui 5 milioni. Senza dubbio che se si
dovessero aumentare i milioni per l'edilizia popolare, allora
bisogna ancora aumentare di più quelli per la ricostruzione delle
vecchie case.
Questo, almeno, è il giudizio - che potrà essere giusto o
sbagliato - della Giunta.
Passare, è passata in commissione generale. Appunto però si è
detto che si sarebbe discusso in Consiglio e perciò io aspetto
altre interpellanze.
Manganoni (P.C.I.)
- È inutile ripetere che noi siamo
d'accordo su questa legge perché noi siamo stati i promotori e
constatiamo che in questi anni, con questa legge, si sono
costruiti, o sistemati, o riparati, 1311 alloggi ed è già un bel
numero no! Cioè saranno 1311 famiglie che almeno hanno la casa!
Decente!
Non solo, ma c'è quest'altro vantaggio: che, mentre le case
popolari vengono costruite solamente nei centri urbani, qui, anche
nei centri non urbani, anche in campagna, anche gli
operai-contadini hanno la possibilità, o artigiani-contadini, ecc.,
di fruire di queste agevolazioni.
Bene l'aumento di 1 milione, anche se effettivamente la cifra di
6 milioni rimane ancora bassa.
Perché, sia dovendosi costruire - ben, finché trattasi di
ripararselo, - ma con 6 milioni, forse forse, dipende i casi, ma se
si tratta di costruirsi una casetta o di comprarsi un alloggetto,
certo che con 6 milioni non ce la fanno.
Comunque sarà bene questo problema esaminarlo, magari anche
quando si stabilirà in base alla legge che abbiamo votato prima, la
costruzione delle case popolari, ecc.
Sulla questione delle case agricole, io vorrei rivolgere una
domanda per sapere se questo non è possibile: le case agricole: 30%
a fondo perduto, un milione e mezzo per ognuno.
Qui noi diamo il 50% degli interessi. Di fatto la Regione paga
circa 5 milioni.
Quindi vi è un divario notevole. Al coltivatore diretto soldi
della Regione: un milione e mezzo. A questa categoria, invece,
circa 5 milioni. Ora bisognerebbe evitarlo questo. Cioè il
contributo del 30% a fondo perduto, che noi diamo per le case
agricole - diamo un contributo del 30% a fondo perduto, con un
plafond. Mentre invece qui, noi, di fatto, sui 6 milioni, diamo
quasi il 50% perché gli interessi, noi sappiamo che raggiungono,
superano il capitale in vent'anni.
Allora non sarebbe possibile dare la possibilità anche al
coltivatore diretto di scegliere o il 30% - come adesso, a fondo
perduto - oppure questa forma che stiamo discutendo adesso?
È una domanda che io mi pongo, perché è una cosa da esaminare,
perché effettivamente noi veniamo a mettere il contadino,
l'agricoltore in una condizione di netta inferiorità come vantaggi
economici. Come cifra che percepisce dalla Regione. E questo è un
problema da esaminare. Perché se c'è una categoria da non mettere
in netta inferiorità nei confronti degli altri è proprio la
categoria degli agricoltori che già si sta cercando di aiutare in
tutti i modi perché è giusto, è doveroso il nostro aiuto.
Comunque, dopo questa considerazione, io all'Assessore Chantel
voglio far presente - mi faccio portavoce di lamentele che si
sentono in giro e che forse le avrà sentite anche lui.
Innanzitutto pare che le banche facciano aspettare un tempo
lunghissimo, ed io mi sono anche interessato una volta ed una banca
mi ha risposto "eh, sa, noi abbiamo solo un notaio, non si trovano
i notai e quindi passano dei mesi, bisogna aspettare ecc.". No,
qui, bisognerebbe vedere di sollecitare un po'. Vedere se è vero la
scusa trovata per la questione dei notai, si dice "va ben,
cerchiamoci dei notai"; se invece le ragioni sono altre e quella è
solamente una scusa bisognerebbe indagare e vedere a fondo.
Perché succede che la banca dice che li presta i soldi, però, in
attesa che tutto vada a termine, cioè la pratica per questo mutuo,
il privato può ottenere i soldi dalla banca, però gli paga
l'8-10%.
Magari non i 5 milioni, 6 milioni, magari un milione, un milione
e mezzo.
Ora questo fatto bisogna assolutamente evitarlo. Quindi io penso
che, Chantel, vedendo con le banche, questo si può risolverlo.
C'è un altro fatto da vedere. Per esempio, nelle case rurali,
quando si arriva ad un certo punto, gli si versa un acconto mi
pare, no? Anche se non è finito. Qui mi risulterebbe di no.
No, Chantel, ma non è un'accusa, una colpa che io ti faccio - io
dico "vediamo se si può risolvere questo problema".
Quando, per esempio, non so, arriva al tetto, chi costruisce una
casa, con questo mutuo, ebbene, quando sta arrivando al tetto, si
sa che circa la metà della spesa l'avrà fatta. Poi c'è il direttore
dei lavori no!
Non gli si può ottenere dalla banca, per esempio, un acconto di
2 milioni, 2 milioni e mezzo, qualcosa del genere! Perché poi,
prima che sia finito - noi sappiamo come sono le imprese oggi, sono
lunghe, manca la manodopera, in certi casi, nei periodi di punta.
Quando, poi, se li fanno per conto loro, come dice Chantel, ed è
anche vero, in questo caso il tempo passa. E così uno deve
continuare ad aspettare i soldi e farseli imprestare a dei tassi
elevatissimi.
Se invece si potesse ottenere dalla banca la concessione di un
acconto quando, non so, i lavori sono avanti di circa 3\4, almeno
noi verremmo incontro a questi abitanti, a questi cittadini che
fanno questo mutuo e non avremmo bisogno di passare sotto le forche
caudine della banca che chiede l'8-10%!
Quindi io dico a Chantel: non è un'accusa che io faccio, sono
delle proposte dicendo: si può vedere di risolvere questo problema?
A me pare una soluzione possibile. Non è una cosa impossibile, no,
questo!
E in questo modo noi eliminiamo certe difficoltà alle quali
vanno incontro questi cittadini, li agevoliamo in altri
termini.
Fosson (U.V.) -
Io chiederò alcune spiegazioni. Qualcuna
l'ho già avuta attraverso la discussione e alcune altre voglio
chiedere.
Prima di tutto, nella relazione, si parla di un aumento del
tasso di interesse dal 7,50 all'8%.
Siamo in un momento che si diminuiscono i tassi, quindi vorrei
sapere qualche cosa in merito perché siamo proprio in un periodo di
diminuzione di questi tassi quindi non dovrebbe esserci questo
aumento. Eventualmente, con le banche, bisognerà fare quello che è
necessario, per non avere questo aumento dei tassi di
interesse.
Sono d'accordo sulla questione dell'aumento dai 3 ai 4 milioni
per i lavoratori ed artigiani pensionati e dai 5 ai 6 milioni.
Vorrei qualche chiarimento su quel punteggio minimo. Chiedo
scusa, ma non ho fatto in tempo di andarmi a vedere di nuovo come
funziona il punteggio e quindi faccio più presto a farmelo dire
dall'Assessore perché non vorrei che ci fosse il pericolo che in
questo punteggio minimo venisse uno scapito a quelli che sono fuori
Aosta, a quelli che sono nei vari Comuni.
Solo questo: avere una sicurezza in quel senso.
La questione, i 60 milioni che noi mettiamo, e quindi per
vent'anni, corrispondono a quelli degli ultimi anni? Cioè non è
altro che una riconferma di quello che era, ad esempio - parlo solo
dell'anno precedente - o c'è un aumento e da che cosa è
giustificato questo aumento? E in rapporto a che cosa?
Praticamente son solo questi chiarimenti che avevo bisogno.
Volevo, nello stesso tempo, dire - risponderà forse l'Assessore
all'Agricoltura - ma volevo dire qualche cosa su un problema che è
stato posto e cioè la questione che sta a cuore effettivamente, di
dare la possibilità ai vari agricoltori di ottenere anche una forma
di mutuo.
Però, attenzione, la questione del fondo perso, a parte che, in
un primo tempo, se volevamo che gli agricoltori si muovessero in
questo campo era necessario di vedere una questione a fondo
perso.
Oggi, forse, la situazione è mutata. Possiamo anche vedere se è
possibile fare dei mutui e fare un qualche cosa di analogo. Ma
attenzione, Manganoni, che il confronto che si fa quando si fa un
confronto di quello che diamo con il plafond ai contadini a fondo
perso con il 30% e quello che noi corrispondiamo con gli interessi
che paghiamo alle banche, - non è che noi diamo i 4 milioni e tanto
agli agricoltori... (
voce)
...No, ma questi 4 milioni e
tanto vanno a favore del pagamento degli interessi. Quindi quelli
che non hanno una possibilità di avere immediatamente un certo
fondo possono essere favoriti nell'avere il mutuo, altrimenti
quell'esborso che noi facciamo è il lucro che hanno le diverse
banche facendo la cosa.
Poi, in definitiva, bisogna vedere quello che permette di fare
all'agricoltore.
Quindi è un problema che va studiato - e io penso che
l'assessorato dell'Agricoltura debba vedere - ma sa benissimo
l'agricoltore che la questione dei mutui, oggi c'è un certo
cambiamento, però questo cambiamento di mentalità è un cambiamento
graduale e sarebbe forse deleterio che noi sopprimessimo di colpo
quello che è il contributo a fondo perso per indirizzare
esclusivamente nei mutui.
Quindi bisogna vedere le due possibilità. Bisognerà mettere lo
studio con una equiparazione per gli uni e per gli altri. D'altra
parte questo è un compito che l'assessorato ha già svolto in
passato, svolge attualmente cercando di orientare, specialmente per
quelli che hanno delle spese superiori verso i mutui.
Purtroppo, siccome qui ci sono tutte le garanzie dirette, sono
molto difficili e quindi, prima di affermare che dobbiamo
cancellare la questione del fondo perso per passare esclusivamente
a quello del mutuo, bisogna andare con i piedi di piombo e vedere
un po' di fare queste equiparazioni.
Vedete che, ad un certo momento, non è che abbiamo dei partiti
presi, anche se in questo momento stiamo facendo una campagna
elettorale per le politiche insieme alla Democrazia Cristiana, io
non condivido quello che è stato detto da Manganone sulla questione
di diminuire per gli ammodernamenti e, invece lasciare
esclusivamente per i fabbricati nuovi... (
voce:
aveva detto,
mi pare: tutti e due uguali)
...
Effettivamente, dare un
incentivo per ammodernare le nostre vecchie case e questo serve sia
per i centri storici di Aosta e dei vari Comuni più grandi della
Valle, ma particolarmente per i nostri villaggi.
Quindi questo indirizzo io sono dell'avviso che bisogna
mantenerlo. Qui non abbiamo potuto approfondire maggiormente ed è
per quello, forse, che intanto che si aggiornava questa legge, oggi
si prolunga questa legge di un anno, quindi non si compromette
niente per l'avvenire. Però questo problema è un problema che va
studiato nei particolari per vedere anzi se c'è ancora una
possibilità di incentivare maggiormente queste cose perché poi, in
definitiva, questo va direttamente alle nostre popolazioni, alle
popolazioni che hanno maggior disagio, a quelle popolazioni che
hanno bisogno di avere una casa confortevole e anche per la
conservazione di un nostro patrimonio, di un patrimonio dei vari
nostri Comuni, dei nostri villaggi spersi sulla montagna.
Quindi, assolutamente, su questo, ritengo che bisognerà vedere
quello che è possibile fare anche in futuro.
Maquignaz (D.P.) -
Volevo
solo fare una piccola
precisazione per quanto riguarda i contributi a fondo perso in
conto capitale. Non è plafond di 1.500.000, c'è il plafond di un
milione e mezzo per le aziende fino a tre capi, 2 milioni per
quelle sino a 7 capi, 2 milioni e mezzo per quelle che invece
superano i 7 capi, quindi 2 milioni e mezzo corrisponde già a un
importo di lavori per 7.500.000 - 8.000.000.
Per quanto riguarda invece le aziende che vogliono fare una
stalla razionale superiore ai 15 capi, l'abbiamo approvato in
Consiglio, diamo il 50% in conto capitale e in più possono
beneficiare del contributo massimo per l'azienda stabilito dalla
deliberazione, quindi, i contributi non è che siano di 1.500.000.
Quindi gli agricoltori non sono svantaggiati con questo contributo
ma sono forse un po' favoriti. Sono invece dell'avviso e sono
d'accordo con il Vice Presidente Fosson che non è pensabile di
sopprimere tutti i contributi in conto capitale. Contributo in
conto capitale può essere limitato e può essere sostituito
vantaggiosamente con il mutuo per delle spese ingenti, per delle
spese che superano i 10 milioni, per le piccole spese 2-3-4
milioni. L'agricoltore non farà mai la pratica di mutuo con tutte
le pratiche che deve fare, con le ipoteche. Perciò, per quanto
riguarda le piccole pratiche, il contributo secondo me deve
rimanere mentre invece, per le altre, è, lo abbiamo visto che
l'agricoltore adesso si indirizza verso il mutuo, basta pensare che
arriviamo sui 300-400 di mutui all'anno del piano verde, cosa che
prima invece non lo facevano, cioè per le grosse iniziative hanno
già capito che quello è già più vantaggioso e noi facciamo quel
discorso, cerchiamo di incoraggiarli.
Per quanto riguarda invece il problema che accennava il Vice
Presidente di un esame per quanto riguarda questo nuovo
provvedimento, non questo in questo momento, ma per il futuro, sono
d'accordo che bisognerà tenere conto e le Commissioni dovranno
esaminare attentamente in modo da fare un qualcosa di più organico,
che non ci siano delle differenziazioni, gli agricoltori, a mio
avviso, con un tasso di interesse anche più favorevole che non le
altre categorie.
Bordon (D.C.) -
Io penso di essere telegrafico perché
constato che quell'intervento, o meglio quella discussione che
abbiamo fatto con Chantel in altra sede, dove noi abbiamo versato
tutta la nostra saggezza, era necessaria perché abbiamo visto qui
dentro che in fondo in fondo si sono rilevate le stesse cose che
avevamo detto noi. Quindi però io sono soddisfatto perché rimane a
verbale quello che desideravamo rimanesse perché quanto avevamo
detto appunto in Commissione Affari Generali, non serviva a niente.
Ora io però voglio puntualizzare due cose Chantel e le due cose
sono queste: io ho l'impressione che qui, e lo ripeto, l'intervento
di Manganoni sia stato preciso in un senso perché anch'io chiedo
che, a un certo momento, intervenga una specie di studio fra i
contributi a fondo perso che viene dato e quello che la Regione
paga e questo si può fare però io mi preoccupo di due cose.
Maquignaz ci ha parlato di sussidi con quella gradazione, con
quegli scalini, gradini massimi di uno e mezzo, due, due e mezzo,
non so cosa sono riferendosi alle stalle, io penso, agli alloggi in
questo momento qui con questa legge, per cui mi preoccupo perché
sostengo e dico che, se noi, a un certo momento, abbiamo i cinque
punti fuori attraverso la Valle, è sempre un servizio che
l'agricoltore o il coltivatore diretto ha apprezzato alle
dipendenze di terzi, quindi ripeto quello che ho detto allora, la
mia preoccupazione, la mia perplessità è questa, che, a un certo
momento, uno non abbia che sei o sette anni di servizio e pertanto
non può arrivare a quei cinque punti, questo è il primo discorso,
però non è un rimprovero che io faccio, si cercherà di ovviare
perché il fatto di Chantel che mi risponde: "manderemo questo al
fondo di rotazione", qui io comincio a prendere nota perché lo
abbiamo già detto in altre occasioni che vedrete quante volte
andremo a finire in questo fondo di rotazione, quando si farà
notare una certa difficoltà in una determinata legge, su un certo
problema del passato, vedrete che ci si risponderà: "andiamo nel
fondo di rotazione", e ben venga questo fondo di rotazione! Ma la
mia preoccupazione è ancora un'altra. Tu, Maquignaz hai detto bene,
dice il nostro contadino, in linea di massima, grazie a Dio si sta
evolvendo un po' nella sua mentalità e fa anche i mutui, ma voi
capite che noi abbiamo visto fare dei mutui con una difficoltà
enorme perché, a un certo momento, si chiedono delle garanzie
ipotecarie su determinati appezzamenti che non sono ancora state
volturate da tanti anni, sono ancora intestati al bisnonno o chi
per esso, quindi, io mi auguro che in questo fondo di rotazione si
studi tutti insieme, perché non è che vi vogliamo dare delle
responsabilità più a voi che a noi, ma si studi un sistema poi con
questo fondo di rotazione che faciliti il contadino, il coltivatore
diretto ad accedere a questo fondo perché, se trova tante
difficoltà, come abbiamo trovato adesso in tanti altri campi per
avere questi denari, indubbiamente rinuncerà a questo e si
accontenterà di prendere quella piccola somma, se ne è in
condizione, a fondo perso perché non lo può fare perché, a un certo
momento, noi vediamo che si devono fare, adesso stiamo scherzando,
quasi quasi dei chili di documenti per avere una terza
documentazione. A un certo punto, il nostro contadino o ricorre a
qualche professionista che glielo faccia, naturalmente facendosi
togliere una quota di quello che gli verrà dato, quindi noi ci
troveremo di fronte a delle difficoltà che dobbiamo cercare di
ovviare.
Ora io mi consolo sperando che questi nostri coltivatori diretti
possano usufruire di questo fondo di rotazione con una certa
facilità, perché secondo me è proprio questo sistema che si
potranno aggiustare le case rurali, cioè quelle case rurali di cui
ogni tanto noi parliamo, parlando addirittura di villaggi-piloti
dove noi vorremmo rifare tutto, dove il contadino potrebbe poi
affittare in estate ecc., quindi io mi auguro che il regolamento
che permetterà al coltivatore diretto di accedere a questo fondo
sia una cosa di facile accesso. Lieto d'averla sentita.
Savioz (P.C.I.) -
Beh, io voglio ritornare un momento su
un motivo che avevo già sollevato in altre occasioni, cioè io, in
linea di principio, sono contrario al fatto del fondo perduto a un
certo livello e mi spiego. Mentre considero insufficiente il
milione e mezzo per le piccole aziende, perché oggi con 1 milione e
mezzo non fate niente, la verità è questa. Una piccola azienda che
abbia 5-6 capi di bestiame, gli date un milione e mezzo, non ha una
possibilità finanziaria sufficiente per poter fare il passo voluto
per l'ammodernamento della sua azienda e praticamente, allo stato
delle cose, lasciamo quasi come era prima. Quindi io sono del
parere che il milione e mezzo deve essere riveduto, mentre invece
sono del parere che tutti gli altri dovrebbero essere aboliti, noi
dovremmo mantenere un fondo per un contributo a fondo perso per la
piccolissima azienda, per il piccolo proprietario che non ha e non
può e non avrà mai la possibilità di avere dei mutui perché non può
dare garanzie e quindi non può fare quello che deve fare, quindi,
invece di tenerlo a 1.500.000, portiamolo a due, portiamolo a tre,
se è necessario, in modo, scusa Chantel, io dico quello che penso e
poi eventualmente non è la prima volta che io dico queste cose, non
è da oggi, quindi mi permetto di ripetere, mentre invece per chi ha
già una possibilità di avere i dieci-dodici-quindici capi di
bestiame ha già una certa posizione finanziaria e può fare qualche
cosa di più del povero diavolo, invece del povero diavolo bisogna
tenerne conto nel senso che, se vogliamo mantenerlo in piedi,
bisogna venirgli incontro perché possa fare quello che deve fare
per migliorare la sua situazione.
Su quello che invece è l'insieme della legge, così come viene
proposta, io faccio una raccomandazione: non vorrei che i sei
milioni disponibili per mettere a posto i vecchi appartamenti o le
vecchie case dovessero poi andare a finire per mettere a posto le
vecchie topaie che ci sono in giro perché badate che in certi
posti, anche nei nostri villaggi ci sono degli ambienti dove
neanche i topi ci vogliono più stare dentro e quindi bisognerebbe
che ci fosse una certa serietà di scelta e si diano pure i sei
milioni. Io sono ben d'accordo su questo però che ci sia un
indirizzo nel senso di non accettare l'eventuale richiesta per
mettere in prestito un appartamento che avrà tutto salvo il
necessario per poterci vivere dentro. Ci sono dei buchi nei nostri
villaggi, purtroppo, che non prendono né sole, né aria, né luce e
che della gente che sarebbe propensa a spendere i soldi pur di
rimanere lì dentro per una questione di affetti, di ricordi, di
memorie. Io dico: facciamo attenzione, vediamo di essere sereni e
severi nel senso di dare i soldi affinché ci sia veramente
un'abitazione che meriti di essere chiamata tale.
Manganone (D.C.) -
Io vorrei confutare le espressioni
dell'Assessore Chantel quando dice: "abbiamo portato un contributo
fino a sei milioni per gli ammodernamenti perché ci teniamo a
conservare le caratteristiche delle costruzioni valdostane". Io
dico questo: se c'è qualche costruzione con delle caratteristiche
valdostane, è già vincolata dalla Sovrintendenza, le altre
costruzioni sono vincolate dai piani regolatori perché l'Assessore
Milanesio potrebbe insegnarmi, tutti i villaggi nostri sono tutti
vincolati come zona A e quindi gli ampiamenti non sono ammessi.
Questo è un motivo che io confuto all'Assessore Chantel, a dire
questo: insomma c'è il lavoratore subordinato e qui gli agricoltori
non c'entrano affatto perché questa è una legge che è
esclusivamente per i lavoratori, c'è un lavoratore subordinato che
ha già un appartamento di 110 mq., quasi sufficienti per i bisogni
familiari, con questo se ne fa un altro di 110 mq. A danno di chi
lo costruisce nuovo o di chi vuol comperarlo quindi io dico, se ci
deve essere un aumento, sia per l'allargamento e la sistemazione e
l'ampiamento e sia per il nuovo acquisto che per le nuove
costruzioni perché dicevo, prima di tutti chi avrà un tecnico un
po' in gamba indirizzerà il cliente di fare prima tutte le
strutture perimetrali e poi di chiedere successivamente il
contributo per i sei milioni come ampliamento e ammodernamento è
logico, quindi non facciamo un peso e due misure diverse, facciamo
un contributo uguale sia per l'ammodernamento sia per la nuova
costruzione. Questo è il mio ultimo intervento e mi riservo poi di
presentare un emendamento all'articolo 5.
Ramera (D.C.) -
Insomma io non ho avuto una risposta
chiara.
Montesano (P.S.D.I.) -
Sì, ma adesso poi la darà.
Ramera (D.C.) -
Va beh, io allora... non fa mica niente.
Dato che è due anni... io non faccio una questione di Giunta forse
che il Dr. Chantel credeva ci fosse il presidente Bordon quando io
ho sollevato questa storia della legge sulla casa. Praticamente ad
Aosta con i 5.000.000 si comprano 50 mq., quindi io propongo subito
all'articolo 5 un emendamento soppressivo, praticamente alla 4°
riga si arriva al 1° gennaio 1972 punto e basta 7 milioni che sia
per l'acquisto o per altri lavori perché con sette milioni si può
comprare almeno 70 mq. e, mettiamo pure in condizioni favorevoli,
non so dove, nelle nostre frazioni, 80 mt. Altrimenti anche questi
giovani che si devono, non so, mettere su una casa, vorrei sapere
dove li vanno a prendere la differenza per comprarsi un alloggio.
Quindi qui non ne faccio né una questione di Giunta, di colori,
ecc., ho detto due anni e mezzo fa lo ripeto, anche se la legge
deve durare solo il 1972, io chiedo questo, quindi l'articolo
5...
Montesano (P.S.D.I.) -
Consigliere Ramera la prego poi di
richiamare il suo emendamento alla lettura dell'articolo...
(Ramera:
...benissimo) Altri interventi? Consigliere
Bancod.
Bancod (U.V.) -
Effettivamente questo disegno di legge,
praticamente sette anni fa era di 5 milioni, io mi riferisco
insomma solo così grosso modo, cinque milioni. Oggi sono passati,
dopo sette anni con la svalutazione che c'è stata e l'aumento
notevole dei materiali e questo aumento insomma a me mi sembra
insufficiente, mi sembra proprio che praticamente uno è stato
portato da 3 a 4 milioni, poi da 5 a 6 milioni per i
riammodernamenti ma gli altri praticamente sono stati sempre 5
milioni e l'aumento del tasso e di interesse è stato aumentato da 6
e 5 a 8, e le banche va bene, ma le banche bisogna anche, secondo
me, anche le banche bisogna cercare di vedere un po' perché
praticamente questi lavoratori che presentano domanda di mutuo,
hanno un mucchio di spese, spese a non più finire dalle banche,
quindi praticamente non hanno un beneficio con questo aumento, un
aumento poco o niente.
Chantel (P.S.I.)
- Uno per uno. Fosson, così rispondo
all'altro, ha parlato del tasso di interesse, ora le banche, nel
'72 noi avevamo chiesto prima il 9% poi l'8,50% e poi finalmente
sono arrivati all'8%. Il fatto dello scalare dell'interesse, se
Fosson avesse letto a pag. 3 "Tassi di interesse sui mutui da
concedere nel 1972", c'è scritto "fermo restando il contributo
ventennale della Regione, in ragione del 4% sull'importo dei mutui
e dove non si ottenga la riduzione del tasso dell'8%", perciò,
prima di andare a trattare del tasso eventuale, io devo avere la
legge varata già in vigore per il '71. L'onere... ai mutuati e qui
c'è la tabella. Ora non è che noi abbiamo accettato l'8%, è logico
che lavoreremo per ridurlo nel limite del possibile, però appunto a
quello che accennavamo prima gli altri che la banca chiede il 10 o
il 12 al privato è logico che non arriverà al disotto di una data
cifra, qualunque cosa noi facciamo perché, se paga già gli
interessi quando, diciamo così, la somma ha una certa qual
sussistenza e voi sapete benissimo che noi oggi, come oggi pigliamo
il 5,75 sui soldi che abbiamo in deposito alla banca perciò,
pagando il 5,75 per avere le cifre a disposizione, non è che la
banca potrà scendere fino all'impossibile perché purtroppo i
banchieri fanno i banchieri e la ragione per cui noi abbiamo
portato avanti il fondo di rotazione, a suo tempo, è proprio per
vedere in certe occasioni che cosa potremmo fare direttamente per
diminuire nel futuro questi tassi, però, oltre un dato limite, i
banchieri fanno i banchieri non hanno altra cosa, in modo molto
chiaro, mantengo le banche per guadagnarci sopra e noi tutto quello
che possiamo fare è mettere in concorrenza, tentare il possibile e
l'impossibile ma quando abbiamo fatto questo lavoro qui oltre di
questo non possiamo andare. D'altronde io chiedo a chi tratta
questioni bancarie, se all'8% sono in grado di ottenere dei mutui
liberi con tutte le garanzie immaginabili e vedranno che con tutte
le garanzie immaginabili e possibili credo che di mutui all'8% non
li trovino in nessuna parte privatamente, perciò non è che la
Regione non se ne è preoccupata, la Regione se ne è preoccupata
dalle prime richieste che erano del 9 poi dell'8,50 per arrivare a
concordare un 8. Adesso la Regione ha premesso qui che quest'anno
tratterà ancora per scendere al di sotto dell'8% e fino a prova
contraria, quando uno fa tutto quello che può per ottenere un
risultato, non è che può imporre alle banche di pigliarsi i mutui e
in più mettere il tasso che vogliamo noi perché la risposta è molto
semplice "copriteveli voi i mutui, fateveli voi questa è una cosa
molto semplice".
Sull'altra questione, che riguarda i 5 punti, se questi cinque
punti danno tanta perplessità non abbiamo che da adoperare, da
ritornare all'art. 5 che abbiamo modificato che è già quello di
prima che dice: "Già in sede di esame delle domande di mutuo
agevolato nel primo quadrimestre del '70 e successivi quadrimestri
ecc., verranno escluse dall'assegnazione di mutui per acquisto di
nuovi alloggi i richiedenti che non hanno un punteggio complessivo
superiore al 5%", è questa una norma che avete accettato e messo
nel 1970 per dare un incentivo alla costruzione di alloggi e non a
comprarli già fatti dalle imprese vero, e naturalmente questo io
credo che lo dobbiamo mantenere, vuol dire che lasceremo il 5%
generico, porteremo il 5% com'era già stato portato prima l'avete
approvato voi questa legge nel 1970, avete approvato questo. Non è
per lei, qualcheduno altro ha parlato del 5%, a prescindere che
questa è stata una legge che voi avete fatto per i lavoratori
subordinati, la legge è fatta per i lavoratori subordinati, ecco, e
gli artigiani perciò, se volete un'altra legge, bisognerà
intenderci che questa legge qui è edilizia popolare per i
lavoratori subordinati e gli artigiani ha questo valore, se poi voi
volete un'altra legge diversa che non ha niente a che vedere con la
legge presentata oggi, che riguarda l'agricoltura, che volete di
più dell'1,5 dei 4 - 6 milioni ecc., è una legge da riportare e da
discutere eventualmente. Qui noi dei milioni e mezzo a perdita non
ne diamo a nessuno, questa è una legge che riguarda lavoratori
subordinati o artigiani e, riguardando lavoratori subordinati o
artigiani, non può naturalmente essere mescolata con una legge che
riguarda l'agricoltura questo è molto chiaro, perciò tutta la
discussione è del tutto inutile.
Adesso ritorniamo sulla risposta vostra. Guardate che il
quantitativo di domande nel 1971, ne sono avanzate tante sapete di
quelli che hanno chiesto i mutui e non li abbiamo potuti
accontentare, ricordate che, se voi aumentate a 7 milioni invece di
5, accontenteremo molto meno persone di tutti quelli che hanno
fatto la domanda, vuol dire che voi volete che una parte, cioè in
parole pratiche, il miliardo e mezzo rimane un miliardo e mezzo, di
domande dell'anno scorso ne sono rimaste un mucchio da soddisfare,
hanno fatto le domande, noi abbiamo fatto le valutazioni, non li
abbiamo potuti accontentare tutti. Ora, se tanto mi dà tanto, io
sono convinto che, aumentando di un 40%, perché è il 40% da 5 a 7,
il quantitativo dei mutui, noi diminuiremo del 40% quel numero di
persone che hanno fatto la domanda e che sarebbero ben felici di
usufruire di questa legge. Questa è una valutazione, valutazione
che voi potete fare, però io dicevo questo: aspettiamo a vedere
qual è la situazione di questo milione che arrivino, diciamo così,
la definizione di come va impiegato questo miliardo e mezzo che
abbiamo votato oggi l'aumento del miliardo e cerchiamo di
adeguarci. Io vi ripeto questo: il quantitativo delle richieste dei
mutui sono tante, ne avanzano, ora bisogna decidersi, voi volete
accontentare un dato numero di persone o volete accontentarne un
numero ridotto? Però io vi avverto che portare a 7 milioni vuol
dire ridurre del 40% la possibilità di quelli che chiedono il
mutuo, questo è molto, questo non è inventato, è matematica
vero.
Questo è quanto io ho da dire, perché il fatto specifico di
voler portare l'interesse bancario, noi lo stiamo trattando
contemporaneamente sui due istituti: sulla Cassa di Risparmio e
sulla S. Paolo e, se riusciremo ad andare sotto all'8%, sarà nostro
lavoro di farlo. L'anno scorso abbiamo tenuto i margini, quest'anno
cercheremo di ottenere un margine, ora io questa promessa non la
posso fare, io posso dire di ritornare alla carica come ho fatto
l'anno scorso una volta, due volte, tre volte, dieci volte ma, se
in ultimo, mi dicono o così o non lo facciamo il mutuo, io mi
chiedo cosa dobbiamo fare? Perché gli unici due Istituti che fanno
questi mutui qui, non parliamo delle altre banche perché le altre
banche non li fanno questi tassi qui, sono solo il nostro cassiere
che è la Cassa di Risparmio e la S. Paolo le altre banche non
bastano, sì marciano ma a tassi molto più alti. Ora io ripeto
ancora se fra tutti i Consiglieri, io faccio il medico vero, c'è
qualcheduno che riuscisse ad ottenere da Istituti bancari delle
facilitazioni saranno accolti a braccia aperte perché noi siamo qui
per fare l'interesse di tutti e se per caso fra tutti i Consiglieri
c'è qualcheduno che sia in grado di trattare questa questione, io
dico la verità, scompaio immediatamente e glielo lascio trattare,
mi porti solo qualcosa di firmato e lo ringrazierò ancora e lo
additerò al Consiglio come benemerito della popolazione valdostana
o di tutti quelli che hanno bisogno di un mutuo... a questo
arriverò vero. Non so se devo dare ancora altre risposte io l'unica
cosa che vi direi nel dubbio di questo articolo dei 5 punti,
lasciamoli pure, però ti avverto di una cosa Manganoni, che se
proprio non hanno manco 5 punti e allora effettivamente fanno molto
bene, perché aspetta Manganoni, perché ti dico subito un lavoratore
ha 15-16 punti, io purtroppo ho dovuto scartare quelli di 11 e 12,
perché? Perché non avevo più spazio, perché una vedova ha diritto
di aggiungere i punti del caso, 5 punti sono solo l'abitazione
disagiata ecc., se tu vuoi che io ti legga tutte l'elenco dei...
(Manganoni:
mica detto questo io) ...è lungo, tu volevi
sapere...
Manganoni (P.C.I.) -
Io ti ho detto, due questioni ti ho
posto, primo ci mettono troppo tempo per... le banche mesi, mesi e
mesi, in secondo luogo gli fanno aspettare i soldi, però glieli
prestano al 10%, per questo avevo chiesto io se era possibile da
parte tua intervenire con le banche...
Chantel (P.S.I.) -
Io ti do una immediata risposta. Il
giorno che la Commissione ha accettato e abbiamo avuto una
Commissione avant'ieri, ha accettato la graduatoria, il giorno
stesso partono le lettere agli interessati perché diano la propria
documentazione, permetti, il giorno che la documentazione è
perfetta parte da noi la garanzia alla banca del nostro 4%,
potremmo intervenire perché la banca acceleri le pratiche ma
potremmo intervenire richiedendo alla banca che acceleri le
pratiche e questo lo possiamo fare...
(Manganoni:
...dia
degli acconti) ...Gli acconti, una volta che la banca ha accertato
la possibilità di mutuo, glielo dà tutto, ma non degli acconti. Non
credo che glielo dia quando è tutto finito. In ogni modo, andremo a
vedere anche questo, pigliamo un appunto e chiederemo alla banca
che all'avanzamento dei lavori, per chi costruisce in proprio,
chiederemo alla banca per chi costruisce in proprio di vedere di
farglieli avere in anticipo in base al quantitativo di costruito,
questo lo possiamo fare, questa è una questione di sentire dalle
banche di dare questa agevolazione. Naturalmente per chi si compra
l'alloggio ecc., naturalmente i soldi gli vengono... perciò io,
quel che vi proponevo, era questo se voi, se qualcheduno di voi
trova che ad aver messo una limitazione del 5% possa portare
disagio, lasciamolo solo per chi compra gli alloggi, ma guardate
che il 5% è niente perché, chiunque abbia diritto in base al
regolamento per acquistare un alloggio, non c'è nessuno che abbia
il 5%, guardate, io vi ripeto, ho dovuto escludere delle pratiche
ultimamente all'11, 12 e sull'ultimo quadrimestre del ...
nell'ultima Commissione perché? Perché non avevo abbastanza
quattrini per dare il mutuo a tutti.
Fosson (U.V.) -
Chantel, tu rispondendo... io avevo fatto
due domande e tu te la sei presa dicendo, ad esempio, sulla
questione degli interessi, se altri sono capaci di ottenere
interessi migliori, non ho detto quello, ho fatto solo presente,
leggendo la relazione qui, ho detto, siccome qui si riferiva
all'aumento dal 7,50 all'8% per il 1971, mi sono permesso di dire:
la situazione in questi giorni è cambiata perché è stato diminuito
il tasso di sconto dal 4,50 al 4%. Dal primo maggio c'è una
diminuzione dei tassi di interesse nelle banche, quindi ho detto:
bisognerà tener conto di questo ed eventualmente lo farete. Con
questo non vogliamo mica sostituirti all'Assessore al coso ma avevo
detto: questo si riferiva al '71. Dico che la situazione nel '72 è
proprio variata ed è variata recentemente, quindi non credo,
richiamando l'attenzione su questo punto, di aver detto una
fesseria là! Quindi questa era la questione e quindi, non per dire
che avete fatto male, avete accettato, so che tratterete ma mi sono
permesso solo di accennare a questo.
Sull'altra questione dei 5 punti, ho premesso che, non avendo in
testa bene come funzionano i punteggi, io sono d'accordo che, se i
punteggi che vengono presi in esame sono tutti superiori ai 5,
questo 5 praticamente non cambia niente, quindi, è un minimo che si
mette, però avevo chiesto un chiarimento se questo 5, questi 5
punti poteva, a un certo momento, compromettere la ripartizione nei
comuni, fuori nella Valle, rispetto ad Aosta, questo era solo una
questione che chiedevo se poteva compromettere. Con questo so
perfettamente che qui si tratta di lavoratori dipendenti, si tratta
di artigiani e quindi non si tratta certamente di agricoltori,
coltivatori diretti, questo lo sappiamo, però quello che abbiamo
detto lo stesso per l'ammodernamento e i fabbricati che avevo
aggiunto ha un valore per i centri storici dei vari comuni
principali della Valle, dove praticamente ci sarà della gente che
fa solo il lavoratore dipendente, ma può anche avere un valore in
certi fabbricati dei nostri villaggi per della gente che fa, che è
lavoratore dipendente e, nello stesso tempo, fa andare avanti un
po' di campagna e non ha magari del bestiame quindi non può avere,
non può fare il fabbricato rurale o via dicendo, non può utilizzare
i fondi dei fabbricati rurali, può utilizzare questi fondi.
Ecco era questo che io avevo chiesto. Quindi, quando voi mi date
l'assicurazione che partendo, mettendo la questione dei 5 punti,
che è stata messa nel '70, quindi ne prendo atto, ma dico, se
questi 5 punti non compromettono questo principio, che mi sembra
che è stato condiviso proprio anche dalla Giunta e quindi era solo
per avere un'assicurazione in questo senso. Ora qui nella dizione,
purtroppo io avrei avuto piacere di approfondire meglio questa
legge, qui nella dizione l'aumento dei 6 milioni solo per i lavori
di completamento, di ampliamento o di ammodernamento di rilievo di
abitazione di proprietà dei richiedenti e censite presso l'Ufficio,
anche qui, se il principio di questo articolo, cioè il risultato,
non il principio, perché il principio forse è quello, se il
risultato raggiunge lo scopo di dare in quel senso questo aumento,
di prevedere in quel senso questo aumento, siamo d'accordo, se
capitasse quello che ha detto Manganoni, che io non lo so, quindi
non posso entrare nella discussione di quello che lui prima ha
detto, si potrebbe giocare sulla questione degli ampliamenti anche
di case nuove, è diverso, ecco, allora bisognerebbe vedere di avere
una sicurezza anche qui.
Chantel (P.S.I.)
- Su quel punto lì, vero che la legge
prevede un dato quantitativo di mq. non è più alloggio popolare, se
va oltre un dato quantitativo di mq., perciò la possibilità sotto
qualunque forma di andare oltre i 160 o i 170 mq. previsti dalla
legge in cui, in caso di eccezione di pochi metri, anche la Giunta
può intervenire a dare la concessione lo stesso, ma ripeto di pochi
metri e in casi specifici, non è che uno con la scusa
dell'ampliamento si fa tre alloggi, con la scusa di ampliamento
deve fare solo il suo alloggio di tanti metri quadrati perché, se
lo fa di più, non ha diritto al mutuo, questo lo avete già previsto
voi quando avete fatto la legge 5 anni fa, cioè avete fissato le
caratteristiche dell'alloggio che ha diritto al mutuo e lo avete
fissato in mq., avete fatto una sola deroga che, quando uno
costruisce la casa e la vuole costruire a due piani, fa il primo
piano e il secondo piano si impegna a non costruirlo e non lo
costruisce perché, se lo costruisce, perde il mutuo. Questo è
logico. Non abbiamo voluto obbligare uno di fare una casa a un
piano, però, se per non perdere, perché il tetto costa, perché il
resto costa e via di seguito lui vuole fare il tetto fino a due
piani, lo faccia pure, però il secondo piano o lo cede e lo assegna
a uno che abbia diritto al mutuo e fa un altro mutuo o altrimenti
lo deve tenere così com'è, non è che può costruirlo, altrimenti, se
è in grado di fare addirittura una casa, rinuncia al mutuo e non se
ne parla più. Queste sono le condizioni, non sono altre, ci sono
delle clausole e mi sembra che la Commissione in cui è presente
quello dei Lavori Pubblici, è presente quello dei sindacati, sono
presenti tutti i rappresentanti, le vagliano una per una queste
condizioni che noi portiamo i progetti, i piani, mq. come sono gli
alloggi ecc., ecc., perciò il vaglio della Commissione è preciso e
si attiene precisamente alla legge. Perciò questa possibilità, che
diceva Manganone, bisognerà proprio che trovi una Commissione che
non sa il suo mestiere per arrivare a farci vedere lucciole per
lanterne, perché, fino a prova contraria, i mq. su un disegno o su
una dichiarazione scritta del progetto si riuscirà ancora a vederli
e dopo...
(Manganone:
...hanno imparato come si fa...)
...Non te ne preoccupare fino adesso. Credo che poca gente è
riuscita a fregare la Commissione, provaci tu e poi vedremo
l'esito, eh, scusa. Questa è la conclusione pratica. È vero, sul
resto ripeto il vaglio di arrivare o meno a 7 milioni, tenete
presente che noi contentiamo il 40% in meno delle persone e le
richieste sono tante.
Manganoni (P.C.I.) -
Chantel, io non ho detto che voi
risulta tirate per le lunghe le pratiche, io ho detto che le banche
tirano per le lunghe le pratiche e allora bisogna intervenire
presso le banche. L'acconto quello, tu devi avere finito prima che
ti diano i soldi, si può, non si può intervenire presso le banche
che diano un acconto, per esempio, quando arrivano al tetto non so
io, gli diano il 50%, questo solamente io chiedevo.
Secondo luogo, oggi a me qui mi si è fatto dire ciò che io non
ho assolutamente detto, io non ho assolutamente parlato di
sopprimere il 30% e io direi ai Consiglieri che, quando vogliono
polemizzare con un altro Consigliere, aprano le orecchie e non
chiacchierino perché sennò capiscono tutti di traverso e
naturalmente fanno degli interventi che vengono come vengono no? Io
non detto di abolire, io ho sottolineato la sperequazione che c'è
fra il mutuo che adesso approviamo e i contributi che noi diamo a
fondo perduto agli agricoltori, questo io ho sottolineato perché ha
confermato l'Assessore il plafond di 1.500.000 a fondo perduto, 30%
fino a tre capi di bestiame, si arrivi ai due milioni e mezzo oltre
15 no? Allora, a parte che c'è già una sperequazione perché, se si
trattasse solo di stalle e di fienile sì, ma qui la casa di
abitazione, allora la casa di abitazione deve essere grosso modo
uguale per chi possiede tre capi o per chi possiede 15 capi. La
delibera è così, bisognerà modificarla, si vedrà, comunque diamone
atto di questo, però il vantaggio qual è? Quello fino a tre capi di
bestiame ha dalla Valle un milione e mezzo a fondo perduto. Con la
legge che approviamo oggi il cittadino ha un utile, ha l'utile
degli interessi che corrispondono a circa 5 milioni. Ecco, questo
che io facevo notare, la sperequazione fra i due ed allora io ho
detto: non è possibile, non oggi perché oggi dobbiamo approvarla,
ma vedere in seguito di lasciare la possibilità al coltivatore
diretto di scegliere, non ti ho mica detto oggi, Chantel!
(interruzione di Chantel fuori microfono
) ...perché io la
legge non l'ho vista! Io, non so se parlo cinese, io ho detto non
adesso, vedere in avvenire e facciamo un'altra legge estendendola,
per non mettere il coltivatore diretto in questa situazione di
inferiorità.
Chantel (P.S.I.)
- Ma l'ho già detto prima che ci vuole
un'altra legge per i coltivatori diretti.
Manganoni (P.C.I.) -
Sì, ma cosa? Ma è quello che sto
dicendo io. Qui vi è una sperequazione fra gli uni e gli altri,
allora non può quello scegliere, benissimo, facciamone una come
questa o estendiamo questa, non oggi ripeto, prossimamente, per
evitare queste sperequazioni perché è inutile che qui noi ci
sciacquiamo la bocca... protezione, bisogna che noi aiutiamo chi
sta in campagna, lo spopolamento ecc., questo lo abbiamo sostenuto
tutti qui, i fatti però cosa dimostrano? Che i fatti contrastano
con le nostre affermazioni, ma sia chiaro io questa accusa non la
voglio fare a nessuno, è una situazione di fatto che si è creata
negli anni passati, che in una Giunta è passata all'altra ecc., che
per oggi io riscontro e che voi non potete smentire e quindi un
problema che indipendentemente, Chantel, indipendentemente da
questa legge, questa legge ti ho detto approviamola così, però
teniamo conto di queste sperequazioni e vediamo di rimediare,
questo sto dicendo io e mettiamo l'agricoltore, il coltivatore
diretto ecc., nelle stesse condizioni degli altri che abbiano gli
stessi vantaggi economici che hanno gli altri. Questo è il mio
intervento non di modificare questa legge o aggiungere questa legge
che non si può.
Chantel (P.S.I.)
- Io chiedo scusa ma mi sembra di avere
parlato talmente chiaro. Questa è una legge che riguarda i
subordinati e gli artigiani, abbiamo aggiunto, mi sembra nella
discussione, che col fondo di rotazione noi prevederemo per i mutui
più grossi ai coltivatori, quelli più grossi la possibilità di
mutui a un interesse molto più comodo, molto più basso e molto più
leggero di questo, che quando noi faremo un mutuo diretto con il
fondo di rotazione a bassissimo tasso di interesse, certamente non
pagheranno quel 4% che pagano oggi, pur avendo 4% della Regione
dalla banca, mi sembra che l'ho detto in tutti i modi però non è
questa la sede, la sede sarà il futuro quando presenteremo queste
leggi che riguardano l'agricoltura, oggi non possiamo mescolare una
cosa con l'altra, perciò ritengo di aver dato già in anticipo una
spiegazione abbastanza chiara. Quel che riguarda il settore
dell'agricoltura avrà una sua legge che la porteremo qui e di qui
ci serviremo proprio di quel fondo di rotazione che abbiamo creato,
questa riguarda i subordinati e vi dico di più che se volete
ripristinare l'articolo 5...
(Voci) ...
ma oggi non posso
mica fare una legge su questa che non riguarda l'agricoltura,
abbiate pazienza! Eh, scusate! Qui riguarda i lavoratori
subordinati e gli artigiani e allora!
Dujany (D.P.)
- Oh, mi pare, volevo così riepilogare i
vari interventi dei Consiglieri. Comincio naturalmente dalle
osservazioni di merito per assicurare il Consiglio l'interessamento
della Giunta soprattutto per quanto riguarda i problemi del tasso
di interesse sottolineato dal Vice Presidente Fosson e per quanto
riguarda il sollecitare le pratiche di concessione di mutuo presso
le banche, sul piano degli acconti ecc., ecc.. Sul piano generale,
mi pare che il Consiglio abbia ampliato l'oggetto della legge nel
far presente l'opportunità di adeguare gli interventi
dell'Amministrazione regionale a favore dell'agricoltura, da una
parte, e, dall'altra parte, sia chiesto un aumento di importo dei
mutui. Ora volevo sottolineare al Consiglio che questa legge non
tende ad incentivare l'edilizia, ma tende a dare a determinate
persone e in questo caso lavoratori dipendenti, a pensionati e ad
artigiani la possibilità di avere l'alloggio, quindi la finalità è
una finalità totale, non è una finalità puramente economica.
Fatta questa premessa, che era naturalmente la testata della
legge che è stata approvata dal Consiglio fin dal 1965 e
successivamente rinnovata nel '71, oggi si ripropone al Consiglio
il semplice rinnovo di questa legge per l'anno 1972. Avremmo potuto
affrontare il problema della casa in un modo più globale, però non
eravamo preparati in questo momento a farlo, ecco la ragione per
cui ci siamo permessi di chiedere al Consiglio l'approvazione della
prosecuzione per un anno dei provvedimenti esistenti fin dal 1965,
leggermente corretti per quanto riguarda l'importo di determinate
categorie e di determinate sistemazioni.
Quindi non mi pare opportuno in questo momento di poter
raccogliere tutte le osservazioni fatte sia sul piano
dell'agricoltura, sia sul piano dell'aumento del mutuo, poiché non
mi pare questa la sede opportuna e rischieremmo accogliendo alcune
richieste, di fare dei provvedimenti squilibrati in rapporto alle
varie categorie sociali interessate. Cioè supponiamo il caso che,
se dovessimo accogliere la proposta di un aumento dell'importo del
mutuo a 7-8 milioni a favore di queste categorie, creeremmo
immediatamente uno squilibrio nei riguardi delle altre categorie e
in modo particolare della categoria agricola. Mi pare invece più
opportuno di approvare momentaneamente questa legge che chiamiamola
così è una legge, un provvedimento di transizione per far sì che i
provvedimenti precedentemente esistenti non abbiano un'interruzione
e immediatamente dopo affrontare globalmente il problema della
casa, sia a favore dei lavoratori dipendenti e anche in relazione
ai finanziamenti che saranno messi a disposizione da parte dello
Stato e sia correlativamente a favore della classe agricola ma in
modo globale comprensivo per evitare proprio che il problema venga
risolto in modo settoriale col rischio naturalmente di creare delle
ingiustizie che potrebbero essere peggiori delle attuali.
Sul piano del merito, è vero che l'importo dei 5 milioni o dei 6
milioni di mutuo è un importo basso sia in relazione al costo degli
alloggi in questo momento esistenti, però vorrei fare presente che
la quantità delle domande giacenti arretrate sono abbastanza
elevate. Dal prospetto che vi è stato distribuito risultano anche
80 domande per un importo di 410.000.000 ancora giacenti presso gli
uffici che debbono ancora essere finanziati, in più naturalmente ci
sono le altre domande che saranno presentate nel corso dei prossimi
mesi e in questi ultimi mesi di cui non abbiamo ancora il
prospetto, quindi io pregherei il Consiglio di voler rinviare tutta
la discussione generale su questo argomento che mi paiono
naturalmente degli interventi validi, non tanto per l'oggetto che
stiamo discutendo, ma per le indicazioni che sono state date dal
Consiglio, di voler cortesemente approvare questo provvedimento
legislativo in questa sede per evitare un'interruzione di un
provvedimento a favore delle categorie a cui tende a dare un
beneficio.
Siggia (P.C.I.) -
Chiusa la discussione generale.
Segretario, mi chiama il Segretario? Consigliere Ramera mantiene la
sua proposta di emendamento all'art. 5? D'accordo. Quando arriva
all'articolo 5...
(Voci)
Montesano (P.S.D.I.) -
Allora art. 1. Ci sono
osservazioni? Il Consiglio approva.
Articoli 2, 3 e 4 -  Il Consiglio approva.
Articolo 5 - Il Consigliere Ramera fa l'emendamento.
Ramera (D.C.)
- Dunque ho ascoltato con interesse la
conclusione del Presidente della Giunta, però nonostante tutto non
sono completamente d'accordo, per cui modifico quanto avevo chiesto
prima, dicendo che l'importo dei 5 milioni venga elevato per tutti
a 6 milioni per cui non sarebbe poi un aumento eccessivo. Capisco
che occorre una nuova legge però questo l'ho già sentito in questi
anni scorsi; ogni volta che si prorogava, si prorogava per un anno.
Ora non è neanche esatto quando si dice che questa non è
incentivazione perché qui c'è scritto: "Provvedimenti per la
ripresa". Ora la ripresa dell'iniziativa in campo edilizio è un po'
una incentivazione, bisognerà tenere conto nel fare la nuova legge
che, se si vuole incentivare l'edilizia popolare, occorre stabilire
un principio che sarebbe stato logico adottare per tutti i settori,
perché troppo spesso c'è stata la polverizzazione dei contributi
singoli non favorendo la cooperazione, mentre anche in questo caso
bisogna favorire la cooperazione e soprattutto nel Comune di Aosta
dove col collega Dolchi ci siamo scontrati 8 anni orsono per la
legge 167. Quando noi eravamo contrari a un certo principio eravamo
dalla parte della ragione perché, dopo 8 anni, ci sono aree
riservate alla 167 e sono ancora tutte lì bloccate per la 167, che
favorirebbero in questo caso l'edilizia popolare. Per cui la nuova
legge dovrà proprio favorire i mutui a coloro che si metteranno in
cooperative in maniera anche da diminuire i costi e nello stesso
tempo di utilizzare quelle aree che non è logico che continuino,
dopo 8-10 anni, a rimanere bloccate per la 167 e io non vado oltre.
Quindi chiedo che all'art. 5 venga soppressa l'ultima parte e ci si
fermi, io lo leggo: "L'importo massimo dei singoli mutui da
ammettere a contributo già stabilito in lire 5 milioni dal 4° comma
dell'art. 1 della legge regionale 10.11.1965 n. 24 è elevato a lire
6 milioni" punto e basta.
Montesano (P.S.D.I.) -
Ci sono osservazioni a questo
emendamento? La parola al Consigliere Dolchi.
Dolchi (P.C.I.)
- È chiaro, ha ricordato il Presidente
della Giunta, che questa legge all'origine è stata una legge molto
articolata, molto complessa, che ha cercato, per i lavoratori
subordinati e per gli artigiani. di emanare delle norme che
supplissero alla mancanza per queste categorie di provvidenze che,
di cui fruivano altre categorie e proprio per la ricerca di questa
sistemazione direi così nei confronti di queste categorie per
quanto riguardava gli alloggi che è stata una legge che è stata
molto discussa e che lo si è visto poi anche nell'esperienza che ha
dovuto essere modificata proprio perché era stato anche il frutto
di un'iniziativa nuova e senza precedenti in materia. Lo ricordava
già il gruppo comunista e per il gruppo comunista particolarmente
il collega Germano, sia nel 1970, quando è stata prorogata per un
anno, sia nel 1971 quando è stata prorogata per un anno che la
svalutazione della moneta e l'aumento del costo degli alloggi per
gli alloggi da acquistare o l'aumento dei materiali e della stessa
manodopera per le nuove costruzioni imponevano una revisione in
aumento del mutuo. Però si era anche detto sia nel '70 che nel '71,
se è solo la proroga di un anno, cerchiamo, aumentando una parte o
aumentando solamente l'importo, di creare degli squilibri. Ora ci
ritroviamo adesso nell'aprile del 1972 nuovamente, non tanto di
fronte al dilemma che è poi il nocciolo principale su questa legge,
aumentiamo tutto da 5 a 6 e aumentiamo solo per le opere di
ammodernamento da 5 a 6 o aumentiamo da 5 a 7, secondo me il
problema è più di fondo. È il Consiglio convinto che questa è
l'ultima proroga e cioè che entro il 31 dicembre del 1972 nel
quadro della legge 875 e in una revisione completa degli interventi
nel settore edilizio sia per i lavoratori subordinati, sia per i
coltivatori diretti per i piccoli proprietari, per gli interventi
nei centri storici si farà una legge nuova e diversa che modifichi
questo stato? Se esiste nel Consiglio questa volontà ed è una
volontà politica che deve avere il Consiglio nel suo complesso,
allora forse è meglio non toccare niente, proprio perché anche le
domande giacenti si riferiscono a importi di cui erano a conoscenza
gli interessati che facevano la domanda. Per le domande giacenti
non ci sono dubbi che quelli che hanno fatto la domanda e hanno
iniziato le pratiche per queste, per ottenere questo mutuo sapevano
che lo ottenevano di 5 milioni. Se noi riuscissimo senza modificare
niente e sanare la situazione, affermando la volontà che questa sia
l'ultima proroga e che entro il 31 dicembre ci sia una legge
diversa che affronti globalmente anche in virtù della legge
regionale che abbiamo votato prima sulle variazioni di bilancio in
ottemperanza agli stanziamenti della legge 865, se c'è questa
volontà, secondo me, forse è meglio accettare l'invito del
presidente della Giunta e mantenere a 5 milioni la massa, che è poi
la massa principale delle istanze per nuovi acquisti e nuove
costruzioni e limitarsi a sei milioni quella relativa al
completamento, ampliamento e ammodernamento di abitazioni di
proprietà. Sennò è chiaro che noi rimettiamo in discussione quello
che già avevamo discusso nel '70 e quello che avevamo già discusso
nel '71, cioè una revisione più ampia della legge e non solo quella
degli importi.
Montesano (P.S.D.I.) -
La parola al Presidente della
Giunta. Ha chiesto la parola? No? Allora scusi. Nessun altro
interviene su questo emendamento? Presidente della Giunta?
Dujany (D.P.)
- Dico francamente che Ramera, pensavo dopo
le spiegazioni date, che la sua saggezza fosse stata migliore. Ora
naturalmente, quando si fa l'asta, sei stato saggio nel fare
l'aumento dell'asta, hai fatto l'asta. Ora non mi pare naturalmente
che questo sia il mezzo migliore per affrontare un problema di
questo tipo perché è un problema veramente grave ed è un problema
di cui stiamo discutendo da parecchio tempo. Mi pare che il
Consiglio ebbe già occasione tempo addietro di discutere il
problema della casa, non voglio qui naturalmente tediare il
Consiglio in questa sede su questo argomento, volevo semplicemente
ricordare che il problema della casa va visto assieme alle
provvidenze nazionali, va visto assieme alle provvidenze regionali
e va visto naturalmente assieme ai finanziamenti che non devono
essere limitati a questi finanziamenti previsti da questa voce di
bilancio ma anche a altre fonti di finanziamento, solo in quel modo
noi potremmo affrontare la casa direi in un modo serio e in un modo
globale. Qui non facciamo altro che, direi, dare la prosecuzione ad
una legge esistente e, dando alcune indicazioni, l'aumento dai 5 ai
6 milioni è limitato alle ricostruzioni e ai riattamenti che è
stato contestato, anche soprattutto dal Consigliere Manganone, e
esprimeva da parte nostra una volontà di incrementare questo tipo
naturalmente di costruzione, non so se faremo bene o se faremo
male, comunque è un primo esperimento concreto che verificheremo
poi alla fine di quest'anno per vedere naturalmente quale ne è il
risultato. Però non ritengo che la Giunta possa accogliere
seriamente l'emendamento proposto dal Consigliere Ramera perché mi
pare che non tenderebbe a risolvere nulla salvo naturalmente ad
aumentare il milione, anzi direi che tenderebbe a creare una certa
sperequazione a favore delle vecchie domande di 5 milioni rispetto
alle nuove domande di 6 milioni, o il problema lo si rivede
globalmente partendo naturalmente da premesse completamente nuove,
oppure proseguiamo naturalmente su questo binario tracciato dagli
arti precedenti, tanto più che è un problema che tende a trovare
una soluzione solo per quest'anno. Nel frattempo, piuttosto,
impegniamoci tutti insieme e la Giunta si impegna di voler
affrontare il problema della casa globalmente assieme ai
finanziamenti e alle indicazioni delle leggi nazionali, integrando
eventualmente gli importi di finanziamento da parte della Regione,
in modo da dare un aspetto al problema della casa che sia più
globale.
Io vorrei dire al Consigliere Dolchi che la Giunta naturalmente
questo problema lo vuole affrontare nel corso di quest'anno e
chiedo anche alle Commissioni consiliari di voler collaborare
celermente e sollecitamente ad affrontare un problema che è molto
grave e non semplice.
Ramera (D.C.) -
Se la legge fosse rimasta tale e qual era
negli anni passati, forse sarei rimasto dubbioso ugualmente perché
per tre anni di seguito si sentono gli stessi interventi uno dice,
è inutile dire come dice Dolchi: "se c'è volontà qui dentro", tu
puoi essere volenteroso, io volenteroso, è tre anni che siamo
volenterosi però il testo è sempre uguale, però, se fosse rimasto
tale e quale, poteva essere l'ultima volta, magari sarà l'ultima
volta comunque, però ci sono state delle modifiche in un articolo
da 3 a 4 milioni, dall'altra da 5 a 6 milioni e non so perché non
debba essere accettato il mio emendamento, tanto più che qualunque
legge migliorativa e credo che qualunque assemblea del Consiglio
comunale al Parlamento nazionale, quando si fanno delle leggi si
fanno sempre migliorative, è chiaro che quelli che hanno usufruito
di una precedente legge ne subiranno un danno perché è chiaro che
quello che ha avuto 5 milioni fino all'anno scorso però capirà
anche che ci sono stati dei notevoli aumenti nei costi
dell'edilizia, ma se faremo la nuova legge sulla casa, faremo
senz'altro per migliorare la legge attuale per cui anche quelli che
quest'anno avranno ottenuto una cifra saranno, diciamo, in passivo
in quelli che ne godranno il prossimo anno con la prossima legge.
Io avevo ritenuto di portarla da 5 a 7, poi di fronte alle
osservazioni del Presidente ho lasciato a sei per tutti come
plafond, perché fossero tutti uguali e le costruzioni e i
riattamenti, proprio per non portare scombussolamento nella legge e
negli stanziamenti. Comunque quel milione in più, vorrà dire,
egregio Presidente della Giunta, che servirà non so per un bagno,
faranno dieci metri quadri in più, ecco non sarà molto ma saranno
dieci metri quadri in più, quindi io tengo il mio emendamento.
Dujany (D.P.)
- Una brevissima precisazione. Non
dimentichiamo che, aumentando l'importo, noi diminuiremo la
quantità di persone che dobbiamo soddisfare. Se ci trovassimo in
una condizione tale di carenza di domande, io sarei d'accordo
sull'aumento, mentre noi ci troviamo dinanzi ad una quantità
considerevole di domande che non riusciamo a soddisfare malgrado
l'aumento dello stanziamento. Perché c'è stato questo tentativo di
aumento? Per le categorie direi veramente più bisognose il
pensionato l'abbiamo portato mi pare da due a tre milioni o da tre
o quattro milioni, quindi mi pare un importo veramente minimo. Il
secondo aumento per la sistemazione delle vecchie costruzioni era
un tentativo ed è solo un'indicazione per cercare di incrementare
la sistemazione dei cosiddetti centri storici, di queste vecchie
case di cui abbiamo spesso tanto parlato e che naturalmente non
trovano avvio di sistemazione in quanto i proprietari sostengono
che la sistemazione è eccessivamente onerosa. D'altra parte,
proprio per evitare le speculazioni a cui alludeva il Consigliere
Manganone, se voi leggete bene l'articolo della legge, si è
precisato che i lavori di completamento e di ampliamento, di
ammodernamento o di rilievo di abitazione di proprietà del
richiedente e censite presso l'Ufficio Tecnico Erariale, perché
pare che ci sia una terza tendenza di utilizzare, da parte dei
tecnici e da parte naturalmente di un po' di tutti, di utilizzare i
finanziamenti destinati alla ristrutturazione facendo passare per
ristrutturazione e sistemazione fabbricati che non sono tali, che
non sono nuovi, non so questo meccanismo, quindi per evitare,
diremmo così questo abuso, abbiamo voluto precisare nell'art. 5 che
sia di proprietà e che sia censita dall'Ufficio Tecnico Erariale,
quindi sono delle costruzioni già esistenti e non delle costruzioni
in via di esecuzione e non terminate.
Ecco, questi gli unici motivi degli aumenti, quindi erano dei
tentativi di indirizzi nuovi che sono stati più volte sollecitati
dal Consiglio e con questo non abbiamo nessuna pretesa di risolvere
il problema globalmente perché non è in questo modo che lo
risolviamo, però se non altro affronteremo una esperienza nuova per
verificare in quale modo lo potremmo affrontare il problema
globalmente.
Manganone (D.C.) -
...educatamente rispondere il
Presidente di Giunta quando dice: "noi vogliamo incentivare i
centri", non ha detto questo ma il centro storico, i vecchi
villaggi. Ma io dico questo Presidente, bisogna modificare la legge
urbanistica per far questo perché tutte le frazioni sono
classificate nella zona A. Se ci fosse l'Assessore Milanesio, lui
non c'è mai, potrebbe dire queste cose, nelle zone A non sono
permessi gli ampliamenti, né le sopraelevazioni, non è questa legge
che incentiva la conservazione del nostro patrimonio edilizio
valdostano, quindi è da scartare.
Per le abitazioni censite presso l'Ufficio Tecnico c'è anche il
rovescio della medaglia, ma c'è chi ha iniziato la casa, l'ha
coperta, ha fatto tutte le strutture perimetrali, deve ultimarla,
non può più beneficiare dei 6 milioni. Bene, quindi io direi
manteniamo, teniamo valido il nostro emendamento, l'emendamento che
ha presentato Ramera a nome del nostro gruppo.
Montesano (P.S.D.I.)
- Altri interventi? Allora a norma
del regolamento viene posto ai voti l'emendamento che è un
emendamento soppressivo il quale... allora prego Vice Presidente
Fosson.
Fosson (U.V.)
- Dunque i proponenti possono mantenere
l'emendamento, una cosa o l'altra, però effettivamente, se noi
esaminiamo o noi lasciamo la legge e la votiamo così com'è, allora
la possiamo votare oggi. Se dovessimo variare questo, sarebbe,
bisognerebbe prendere in esame un po' tutto. Ora qui si è visto di
prolungare questa legge, la legge esistente. Il principio: io mi
permetto solo di ricordare di nuovo al Consigliere Manganone,
perché non è esatto completamente quello che lui dice perché in
certi casi, d'accordo, non si potrà fare le sopraelevazioni, non si
potrà fare l'ampliamento, ma l'ammodernamento sì e l'ammodernamento
è quello che noi tendiamo di fare in tanti posti. Prendiamo
l'esempio di Aosta o tutti borghi della Valle e tutto e anche nei
paesi, un ammodernamento di certe costruzioni si possono fare...
(Voci) ...
Beh, ma adesso queste cose qui bisognerà vedere di
superarle anche perché altrimenti...
(Voci)
...eh? Perché,
se effettivamente, se noi andiamo a portare adesso e spostiamo i
termini per una cosa che noi prolunghiamo di un anno, concordo con
quanto ha detto Ramera, è tre anni che continuiamo a prolungare e
via dicendo però, se vogliamo andare avanti con questa legge e non
stare fermi, conviene non andare a toccare troppo. Ora la questione
dai 3 ai 4 milioni per i pensionati, scusate, a parte qualcuno
potrà dire che uno difende certe posizioni, no, non faccio delle
richieste di finanziamenti su questa legge quindi non ho
assolutamente... sono disinteressato, ma mi sembra sia logico, c'è
un prolungamento della vita, la questione dei pensionati. A tutti
questi pensionati tutti fanno delle promesse e poi a un certo
momento, se aumentiamo questa possibilità dai 3 ai 4 milioni, non
sposta granché, non sposta niente ed è un giusto riconoscimento che
noi abbiamo. Ora c'è la questione, qui e un po' la Giunta, io non
vedevo male la questione di fare una prova anche come un'esperienza
su questo punto di incrementare e di incentivare la questione degli
ammodernamenti di case vecchie. Ora io non conosco la legge
urbanistica nei suoi particolari quindi non voglio contestare una
cosa che non conosco, se c'è questo particolare, allora
praticamente converrebbe lasciare la cifra che avevamo e prolungare
per quest'anno. Ma se questa legge urbanistica limitasse solo in
alcuni casi, io direi: facciamo l'esperimento lo stesso e poi
vedremo e anzi ci prendiamo l'impegno, tutto il Consiglio, di
vedere alla luce di quello che dà alla fine del '72 e quello che
dobbiamo fare, saranno dei chiarimenti acquisiti per quello che
sarà la modifica della legge nel suo complesso in una legge
organica che mi sembra sia voluta da tutti e quindi potremmo poi
vederla a fondo. Io mi permettevo di richiamare in quel senso anche
i due presentatori dell'emendamento e non direte che faccio il
cavallo di Troia per la Giunta no?
Montesano (P.S.D.I.) -
Altri interventi? Allora viene
messo ai voti l'emendamento presentato dal Consigliere Ramera, il
quale riproduce l'art. 5 sino alla parola, cioè al numero 1972
punto, viene eliminato la metà del quarto rigo più le altre due
righe.
Chi è favorevole alzi la mano. Contrari? Astenuti? Prendere nota
degli astenuti, Consigliere Andrione, Consigliere Savioz,
Consigliere Freppaz, Consigliere Pedrini, allora fare un po' di
conti...
(Andrione:
sei favorevoli) ...Favorevoli, non c'è
da fare conti, comunque l'emendamento è respinto. Allora si
vota.
Siggia (P.C.I.)
- ...è stato...questo. Savioz voleva
cambiare, ho sentito..., cambiamo io e te.
Montesano (P.S.D.I.) -
Mano alzata non si ritira quindi,
beh, comunque... lo stesso eh, allora viene posto ai voti l'art. 5
nella sua completezza presentato dalla Giunta: chi è favorevole
alzi la mano. Contrari? Astenuti? Allora i nominativi degli
astenuti...
(Andrione:
Montesano, Pedrini, Freppaz, Bancod,
Andrione) ...Il Consiglio approva.
(Andrione
: ...no,
astenuto, ha votato a favore, un momento, ha votato a favore).
Ora per favore, mica per il risultato, perché il risultato è
quello che è, ma soltanto per la precisione, quello che è
necessario che sia annotato il nome degli astenuti.
Articolo 6 - Osservazioni? Il Consiglio approva.
Articoli 7, 8 e 9 - Il Consiglio approva.
Si passa alla votazione a scrutinio segreto.
Risultato della votazione: presenti 31, votanti 30, astenuto
dalla votazione il Consigliere Pedrini, maggioranza 16, favorevoli
22, contrari 8. Il consiglio approva.
Ora, prima di ricominciare i lavori, io desidererei sentire dal
Consiglio e dai rappresentanti della Giunta... non c'è il
Presidente?
(Andrione:
Eccolo) ...Ecco dal Presidente della Giunta,
oltre che dal Consiglio, qual è il programma per questa sera, cioè,
prima di tutto, se vogliamo fissare un termine alla durata della
seduta e, secondo, quali argomenti sono più urgenti da parte della
Giunta o dei Consiglieri da affrontare subito e da portare avanti
tenendo conto dell'orario di chiusura della seduta, quale? fino a
che ora vogliamo andare avanti?
Dujany (D.P.)
- Andiamo avanti sui problemi
dell'agricoltura.
Siggia (P.C.I.)
- 5... Oh, ma Assessore quanti ne ha!
Montesano (P.S.D.I.) -
Ma quanti ce n'è? Quanti ne ha?
(Siggia:
5)
Andrione (U.V.)
- Sì, ma, se ce n'è uno su cui si
discute, almeno io, ripeto, alle otto meno cinque io me ne vado,
poi voi fate, votate tutto quello che volete.
Dujany (D.P.)
- Se stiamo qui a discutere qui non...
Montesano (P.S.D.I.) -
Sì, lo so, ma una domanda lo
avevamo detto che la facevamo questa domanda al Consiglio e allora
si ricomincia la discussione passando all'ordine del giorno,
oggetto n. 14.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK