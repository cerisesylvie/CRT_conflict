Consiglio Regionale della Valle d'Aosta - Oggetto del Consiglio n. 232 del 19 dicembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 232 del 19 dicembre 2018 - Resoconto
OGGETTO N. 232/XV - Ordine dei lavori.
Distort (Presidente) -
La parola all'assessore Bertschy
per mozione d'ordine.
Bertschy (UVP) -
Per mozione d'ordine o per fatto
personale collettivo della maggioranza, non so quale delle due
possibilità. Ritengo che in una giornata di lavoro dove la
maggioranza forse non ha accolto tanti emendamenti, però ha
dimostrato buonsenso, a partire da questa nomina della Paritetica,
a lavorare per una Commissione congiunta sulla legge per i
professionisti, ci sono due fatti che stonano un po' in quest'aula:
un comunicato della Lega che annuncia che lavorerà alla legge per
gli organi professionali da sola, quando qui si è convenuto di
ritirare un emendamento e di lavorare tutti insieme in Commissione,
ma soprattutto l'altro fatto che dispiace è che è stato usato lo
stratagemma dell'emendamento per raccontare una falsità che non è
avvenuta in aula. Parlo del collega Manfrin, ora assente. Nella
riunione di maggioranza, nell'analisi degli emendamenti, avevamo
anticipato che sarebbe successo che si sarebbe cercato di dire
all'opinione pubblica che si sarebbero confusi i due piani, quello
dell'aiuto alle famiglie delle vittime sul lavoro e quello
dell'aiuto ai carcerati e, dopo aver approvato il bilancio, il
collega Manfrin scrive su Instagram: "Ho chiesto di destinare quei
soldi alle famiglie delle vittime degli infortuni sul lavoro che
invece non hanno avuto alcun finanziamento. UV, UVP, ALPE e soci
hanno preferito i carcerati". Se la correttezza che è all'interno
di quest'aula, la correttezza di un eletto è questa, direi che
forse non è neanche il modo di approcciarsi al dialogo. Io spero
che questo non appartenga a tutti i componenti della Lega, che
questo non sia il modo di lavorare con il quale vogliamo andare
avanti. La disponibilità c'è stata a confrontarsi, a dialogare su
una Commissione importante. Se poi si vuole restituire ai cittadini
un messaggio che è esattamente l'opposto di quello che è avvenuto,
ma l'avevamo previsto, quindi l'abbiamo messo alla prova, collega
Manfrin, il tranello glielo abbiamo atteso noi: lei ha fatto
esattamente quello che noi pensavamo che facesse e non è così che
si fa.
Dalle ore 18:40 assume la presidenza la Presidente Emily
Rini
.
Rini (Presidente) -
La parola al consigliere Aggravi.
Aggravi (LEGA VDA) -
Vorrei ribadire e comunicare le mie
aperture o comunque un tentativo di chiedere sempre di smorzare i
toni. Io capisco che magari qualcuno si è sentito toccato in
generale o quant'altro e penso che purtroppo spesso l'utilizzo dei
social
e della stampa con funzioni di natura politica
avvenga da qualsiasi parte della barricata per qualsiasi motivo,
quindi non voglio assolutamente banalizzare un richiamo importante,
perché comunque quest'aula deve dimostrare prima di tutto una certa
serietà, però dall'altro lato mi si permetta semplicemente di
lasciare ai
social
quel che è dei
social
e lavorare
in questo Consiglio sui temi che sono di questo Consiglio. Solo
questo mi sia permesso, io che faccio spesso aperture, e le ho
fatte, chiedo che comunque tutti lavorino per il bene della Valle
in questo Consiglio.
Presidente -
La parola al consigliere Ferrero.
Ferrero (MOUV') -
Per mozione d'ordine. Io ho sentito
parlare di fatto personale collettivo, volevo sapere se negli
ultimi venti minuti è cambiato il regolamento e volevo sapere se i
lavori di questa assemblea sono ancora regolati dal regolamento che
è attualmente vigente o se pure, per il fatto che uno dei colleghi
siede tra i banchi della Giunta, può dare luogo a un regolamento
creativo senza che poi ci siano i presupposti. Se ci sono i
presupposti, ognuno può intervenire. Se facciamo i comunicati
stampa all'interno del Consiglio, quando dobbiamo invece trattare i
punti all'ordine del giorno, penso che questa cosa sia inutile e
sia poco produttiva anche per la nostra attività. Comunque non
riesco a capire e a inquadrare in che articolo del regolamento si
possa inserire l'intervento dell'assessore Bertschy.
Presidente -
Consigliere Ferrero, io apprezzo sempre la
sua vena pungente e ironica, ma credo che in questa circostanza
poco si adatti, perché credo che il contesto sia piuttosto serio.
Il collega Bertschy ha chiesto la parola per fatto personale e lo
ha definito "collettivo" perché credo che quello che è accaduto che
io, nel ruolo di Presidente del Consiglio, condanno da chiunque
provenga un certo tipo di utilizzo dei
social
, quando il
contenuto di questi messaggi che lanciamo riguardano i lavori di
quest'aula. Non lo dico ad un collega in particolare, ma faccio mio
anche quanto detto dal collega Aggravi prima. Lo dico a tutti i
trentacinque colleghi eletti, ricordiamoci sempre il ruolo che
ricopriamo e ogni volta che esponiamo e ci permettiamo anche di
fare delle affermazioni, tanto più sui
social
di cui
conosciamo la velocità con cui passano i messaggi, ricordiamoci
sempre degli oneri e degli onori che abbiamo nel ricoprire questo
ruolo. Quindi questo me lo consenta. Il collega Bertschy ha coniato
questo termine "collettivo" semplicemente perché credo che abbia
urtato la sensibilità di diversi eletti, collega Ferrero, ma ha
parlato a pieno titolo per un fatto personale. Poi non era dovuta
una discussione, abbiamo deciso, proprio per dare modo a tutti di
esprimerci, di aprirla in un'ottica di estrema trasparenza e
democrazia. Però chiedo davvero che ognuno di noi possa svolgere al
meglio e rendere onore al nostro ruolo, al di là delle appartenenze
politiche.
La parola alla consigliera Nasso.
Nasso (M5S) -
Mi accodo anch'io a quanto ha detto chi mi
ha preceduta. Io sono, come molti di voi sapranno, una assidua
frequentatrice dei
social
, ma cerco sempre di usarli con
quell'onestà intellettuale che ha un po' contraddistinto i lavori
di questi giorni e mi sono sentita un po' ferita dal
post
del collega Manfrin, perché qui passa un'informazione sbagliata e
anche un po' pericolosa e mi viene da dire anche poco sensibile per
quelle persone che magari una vittima sul lavoro in casa ce l'hanno
e quindi proprio, e lo dico prima da cittadina e poi da eletta, e
penso di parlare a nome anche del mio movimento, così non si fa.
C'è un limite a tutto. Io uso i
social
quotidianamente,
penso che molti di voi lo sappiano, quindi grazie, Presidente, per
aver ritagliato questo piccolo spazio per approfondire la
questione.
Presidente -
La parola alla consigliera Minelli.
Minelli (IC) -
Concordo pienamente con quanto ha detto la
collega Nasso e credo di interpretare il pensiero anche di altri
Consiglieri dicendo che l'espressione utilizzata dal collega
Bertschy per fatto personale è qualche cosa che in questo contesto
non era assolutamente sbagliato, perché personalmente mi ritengo
offesa, come penso anche molte altre persone, da questo
post
. Quindi il fatto personale è collettivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK