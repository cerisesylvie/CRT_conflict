Consiglio Regionale della Valle d'Aosta - Oggetto del Consiglio n. 3037 del 23 novembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3037 del 23 novembre 2017 - Resoconto
OGGETTO N. 3037/XIV - Rinvio di mozione: "Richiesta al
Parlamento di esprimere un giudizio negativo nei confronti del
Fiscal Compact".
Rosset (Presidente) -
Punto n. 19 all'ordine del giorno.
Per l'illustrazione, ha chiesto la parola il Consigliere Padovani;
ne ha facoltà.
Padovani (GM) -
Con questa iniziativa portiamo al
dibattito consiliare un tema che potrebbe sembrare lontano dalla
nostra Regione e dalle nostre discussioni, ma in realtà ci riguarda
anche molto da vicino, tema che - come direbbe un collega - è
à
la une
nei nostri dibattiti, quello dei 144 milioni, e poi
spiegherò perché è strettamente collegato.
È da qualche tempo oramai che si è sviluppato nel Paese, anche a
livello di istituzioni europee, un dibattito sull'opportunità di
impedire la trasposizione in via definitiva nell'ordinamento
europeo del
Fiscal Compact
, ovvero del Titolo III del
Trattato sulla stabilità, sul coordinamento e sulla
governance
nell'Unione europea. Il Trattato, siglato a
Bruxelles il 2 marzo 2012 da venticinque Stati membri dell'UE, è
entrato in vigore a gennaio 2013. In quanto trattato
intergovernativo, dal punto di vista formale il TSCG non rientra
nell'ordinamento europeo. Va segnalato che il transito di un
set
di disposizioni da un trattato siglato dagli Stati
contraenti come soggetti di diritto internazionale e ordinamento
dell'UE non rappresenta una circostanza eccezionale. Anche le
disposizioni del Trattato di Schengen, ad esempio, hanno seguito un
iter
analogo. Con tale trattato, come noto, si riproponevano
alcune regole di bilancio già introdotte nell'ordinamento
dell'Unione e si impegnavano gli Stati firmatari a recepire la
regola del pareggio strutturale di bilancio in disposizioni
vincolanti o in elevato livello di gerarchia delle fonti
giuridiche, preferibilmente a livello costituzionale. Nel dibattito
in corso, l'eventualità di una proposta di revisione del contenuto
di tale trattato viene legata ad una clausola contenuta
nell'articolo 16 del trattato stesso, che contempla, entro cinque
anni dall'entrata in vigore, sulla base di una valutazione
dell'esperienza maturata in sede di attuazione, l'adozione delle
misure necessarie per l'incorporazione delle norme contenute nel
trattato nell'ordinamento dell'UE. Questa disposizione recepisce
una proposta di modifica avanzata dalla Commissione europea e dal
Parlamento europeo durante il negoziato del trattato, alla quale le
istituzioni dell'Unione parteciparono in veste di osservatori.
L'emendamento rifletteva l'insoddisfazione delle istituzioni
europee rispetto al metodo decisionale con l'iter governativo, che
in quella circostanza era stato adottato per rendere vincolanti e
in qualche modo blindare un elevato livello di fonti giuridiche
alle regole di bilancio in questione. L'inclusione delle stesse
norme nel diritto dell'Unione, attraverso modifiche dei trattati
istitutivi, avrebbe invece richiesto, sulla base delle regole di
funzionamento dell'Unione, l'approvazione degli Stati membri
all'unanimità e del Parlamento europeo. La clausola di cui
all'articolo 16, denominata in gergo "clausola
rendez-vous
",
mirava a circoscrivere temporalmente il
vulnus
inferto alla
prassi decisionale dell'Unione.
Alla fine di quest'anno, quindi cinque anni dopo la sua
approvazione, il Fiscal Compact potrebbe essere inserito
nell'ordinamento giuridico europeo, divenendo giuridicamente
superiore alla legislazione nazionale e rendendo irreversibili le
politiche di austerità. Il Fiscal Compact, infatti, proseguendo la
linea tracciata da Maastricht in poi, assume la trappola del debito
pubblico come cornice indiscutibile dentro la quale costruire la
gabbia per i diritti sociali e del lavoro e la privatizzazione dei
beni comuni. Basti pensare che, se dovesse essere confermato, il
Fiscal Compact prevedrà per il nostro Paese l'obbligo nei prossimi
vent'anni a portare il rapporto debito/PIL dall'attuale 132
percento al 60 percento, con un taglio annuale della spesa pubblica
di 50 miliardi. A questo d'altronde mira l'inserimento del pareggio
di bilancio in Costituzione, pareggio di bilancio che noi, come
Paese, abbiamo inserito in Costituzione, previsto dal Fiscal
Compact, eseguito dal Parlamento italiano senza alcun referendum
popolare nel 2012. Si tratta della definitiva consegna di tutto ciò
che ci appartiene agli interessi delle grandi
lobby
finanziarie, nonché di una definitiva sottrazione di democrazia con
scelte politiche ed economiche non più dettate dalla discussione
democratica, bensì dagli algoritmi monetaristi.
Ora, perché ci riguarda molto da vicino? Perché le politiche e
le misure di austerità sono state in questi anni scaricate sugli
Enti locali attraverso il Patto di stabilità interno, che è quello
per il quale noi dobbiamo dei soldi allo Stato; che poi ne dobbiamo
142 c'entra relativamente, quello è frutto di altri accordi, però
noi dobbiamo dei soldi allo Stato per questo accordo. Tale accordo
ha scaricato sugli Enti locali, attraverso il Patto di stabilità
interno, i tagli ai trasferimenti erariali e i tagli lineari delle
spending review
fino a minarne le primarie funzioni
pubbliche e sociali agli enti di prossimità per i servizi ai
cittadini, togliendo quel poco di autonomia che gli Enti locali
avevano nei confronti degli enti di rango superiore, vanificando
nei fatti ogni spinta e velleità di federalismo (quindi sembra
tanto lontano da noi, ma tanto lontano da noi non è).
Cosa chiediamo? Chiediamo che il Consiglio dia un giudizio
negativo sugli effetti di tale trattato e chiediamo l'impegno ad
inoltrare questa mozione alla Camera dei Deputati e al Senato della
Repubblica e, contestualmente, al nostro Deputato e Senatore,
affinché sostengano il ritiro dell'adesione del nostro Paese,
impedendo comunque che venga incardinato nel diritto dell'Unione
europea e poi ad informare la cittadinanza sulle motivazioni della
presente mozione, perché pensiamo che il dibattito pubblico sia
importante.
Presidente -
Ha chiesto la parola il Consigliere Perron;
ne ha facoltà.
Perron (UV) -
Presidente, le chiedo cortesemente di
accordarci una breve sospensione per una riunione dei Capigruppo
con il Governo e con i proponenti, al fine di concordare un testo,
così come avevamo detto.
Presidente -
Sospensione concessa.
La seduta è sospesa alle ore 17:35 e riprende alle ore
17:45.
Rosset (Presidente) -
Possiamo riprendere i lavori.
Qualcuno vuole intervenire sulla riunione? Ha chiesto la parola il
Consigliere Padovani; ne ha facoltà.
Padovani (GM) -
Solo per annunciare che, come concordato
in Conferenza dei Capigruppo, a seguito dell'impegno della I
Commissione di audire i Parlamentari compatibilmente con i loro
impegni prima del nostro prossimo Consiglio del 5 e 6 dicembre, noi
rinvieremmo la mozione, così com'è, al prossimo Consiglio.
Il Consiglio prende atto del rinvio della mozione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK