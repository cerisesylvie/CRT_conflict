Consiglio Regionale della Valle d'Aosta - Oggetto del Consiglio n. 210 del 30 aprile 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 210 del 30 aprile 1981 - Resoconto
OGGETTO N. 210/81 - RINVIO TRATTAZIONE D.L. CONCERNENTE:
"MODIFICAZIONI DELLA LEGGE REGIONALE 29 NOVEMBRE 1978, N. 59,
RECANTE LA CONCESSIONE DI CONTRIBUTI REGIONALI PER L'INCREMENTO ED
IL MIGLIORAMENTO DELLE ATTIVITÀ DELLE IMPRESE COMMERCIALI".
Presidente
- Per mozione d'ordine ha chiesto di parlare
il Consigliere Maquignaz. Ne ha facoltà.
Maquignaz (DP) -
Questo disegno di legge prevede
finanziamento differenziati per le piccole e medie imprese, per le
società, per le cooperative e per le società promotrici di centri
commerciali. In commissione alcuni - mi pare il Consigliere Minuzzo
e il Consigliere Viberti - avevano sollevato questo problema: si
temeva cioè che il finanziamento globale venisse completamente
destinato ai grossi centri commerciali; è nata allora l'esigenza di
destinare una percentuale fissa alle piccole e medie imprese.
Ecco, io ho parlato di questo problema alla Giunta,
all'Assessore Chabod, che si è reso disponibile a rinviare la legge
per esaminare la questione in Commissione ed eventualmente
predisporre un emendamento ad hoc. Ora io chiedo che per questi
motivi la trattazione di questo argomento venga rinviata.
Presidente
- La proposta del Presidente della Commissione
è di rinviare il disegno di legge alla Commissione per la
definitiva elaborazione di questo emendamento in accordo con la
Giunta.
La parola all'Assessore all'Industria, Commercio, Artigianato e
Trasporti, Chabod.
Chabod (DC)
- Noi siamo d'accordo per questo rinvio, però
pregherei il Consigliere Maquignaz di convocare subito la
Commissione e magari di riportare il disegno di legge già al
prossimo Consiglio del 14 maggio. E possibile?
Presidente
- Poiché il Presidente Maquignaz parte lunedì,
se può fissare per quel giorno la riunione della Commissione,
possiamo iscrivere l'argomento in oggetto nell'ordine del giorno
delle sedute del 13 e 14 maggio.
Chabod (DC)
-
Va bene, se il Presidente della
Commissione si impegna a convocare la Commissione per lunedì, io
sono d'accordo.
Presidente
- È convocata per lunedì anche la Commissione
Affari Generali, nel caso ci fosse necessità anche di un suo
parere; in questo caso, il Consigliere Maquignaz dovrà accordarsi
con il collega Martin, che è qui presente e ci ascolta. Si
tratterebbe comunque non di un parere sul complesso del disegno di
legge, ma di un parere sugli emendamenti. La Segreteria della
Presidenza si raccomanda perché i pareri pervengano entro la serata
di lunedì. Il Consiglio è d'accordo? Non vi sono pareri contrari?
Allora, l'oggetto iscritto al n. 23 è rinviato con le modalità che
abbiamo testé concordato.
Passiamo all'esame dell'oggetto iscritto al n. 24 dell'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK