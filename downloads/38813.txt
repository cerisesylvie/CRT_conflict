Consiglio Regionale della Valle d'Aosta - Oggetto del Consiglio n. 2282 del 15 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
GIUNTA REGIONALE
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2282 del 15 luglio 2016 - Resoconto
OGGETTO N. 2282/XIV - Approvazione di risoluzione: "Impegno
della V Commissione consiliare ad incontrare la commissione
consultiva della Giunta per l'esame dell'offerta musicale in Valle
d'Aosta".
Rosset (Presidente) -
Punto 42.03 dell'ordine del giorno.
Per l'illustrazione, ha chiesto la parola la Consigliera Certan, ne
ha facoltà.
Certan (ALPE) -
In parte l'abbiamo anticipata ieri, la
nostra richiesta, che doveva essere fatta già mercoledì scorso in
commissione, poi ci siamo dimenticati, quindi ci sembrava anche
opportuno ripeterla, era di poter audire proprio nell'ottica di non
guardare con lo specchietto retrovisore, ma di guardare verso il
futuro che cosa potrà succedere per l'educazione musicale nei
prossimi anni e che cosa possiamo mettere in atto, era di audire i
vertici dirigenti sia dell'Istituto musicale del
Conservatoire
, sia della SFOM, ma anche la commissione che a
maggio 2016 la Giunta regionale ha nominato. Proprio per capire
quali sono state le soluzioni che magari sono state trovate o quali
possono essere quelle che tutti insieme possiamo trovare. Tra le
altre cose è un po' urgente fare queste audizioni, sappiamo che è
al dibattito in Senato tutto un discorso sugli AFAM, che a breve
verrà credo approvato, quindi sarà anche interessante capire quali
sono queste decisioni che vengono prese anche a livello
parlamentare.
Presidente -
Ha chiesto la parola l'Assessore Rini, ne ha
facoltà.
Rini (UV) -
Abbiamo già affrontato questo tema, come
correttamente ha ricordato la collega Certan, noi ovviamente siamo
favorevoli ad un incontro in commissione, le chiederei solo la
gentilezza di togliere il limite temporale del mese di luglio per
il sovraccarico di lavoro che la commissione già ha. Comunque credo
che i lavori della commissione si protrarranno fino alla prima
settimana di agosto, quindi ci sia comunque il tempo di fare
l'audizione. Le chiedo solo se è possibile togliere questo
limite.
Presidente -
Ha chiesto la parola la Consigliera Certan,
ne ha facoltà.
Certan (ALPE) -
Ha ragione, non mi sono accorta di averla
scritta, ma il Capogruppo è stato più celere, ha già consegnato la
risoluzione e non abbiamo controllato le firme. La ringrazio quindi
della concessione, togliamo "luglio 2016". È vero anche che la
Commissione finisce i lavori entro il 31 agosto, sarebbe urgente
riuscire a trovare una soluzione adesso, quindi prima della pausa
estiva perlomeno, perché altrimenti a settembre sarebbe davvero
troppo tardi. Comunque, mercoledì abbiamo commissione e vedremo di
riuscire a calendarizzare, vero Presidente? Grazie.
Presidente -
Si toglie quindi: "luglio 2016", possiamo
pertanto mettere in votazione. Dichiaro aperta la votazione. La
votazione è chiusa.
Presenti: 30
Votanti: 30
Favorevoli: 30
La risoluzione è approvata all'unanimità.
Con questo punto concludiamo i lavori del Consiglio. Grazie e
buona serata a tutti.
---
L'adunanza termina alle ore 19:07.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK