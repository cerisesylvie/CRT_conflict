Consiglio Regionale della Valle d'Aosta - Oggetto del Consiglio n. 1342 del 2 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1342 del 2 luglio 1990 - Resoconto
OGGETTO N. 1342/IX - MOZIONE D'ORDINE SULL'ASSEGNAZIONE DEI
POSTI AI CONSIGLIERI ALL'INTERNO DELL'AULA CONSILIARE.
PRESIDENTE:
Ha chiesto la parola per mozione d'ordine il
Consigliere Maquignaz; ne ha facoltà.
MAQUIGNAZ (Indipendente):
Ho chiesto la parola solo per
chiedere quale criterio viene normalmente seguito per
l'assegnazione dei posti in Consiglio regionale. Poiché questa
mattina, appena arrivato in Consiglio, sono stato aggredito
verbalmente dal Consigliere Gremmo, vorrei sapere quale criterio si
segue nell'assegnazione dei posti, in modo che si possa pervenire
ad una soluzione unitaria che vada bene per tutti.
GREMMO (fuori microfono):
Aggredito da chi?
MAQUIGNAZ (Indipendente):
Ho detto di essere stato
aggredito verbalmente.
PRESIDENTE:
I criteri per l'assegnazione dei posti si
richiamano alla collocazione politica della Sinistra, della Destra
e del Centro dalla Rivoluzione francese in poi. Senza dover
arrivare ad una rivoluzione, mi sembra che i colleghi Consiglieri,
in base alla loro collocazione politica, possano ricercare anche
una collocazione pratica.
Ha chiesto la parola il Consigliere Gremmo; ne ha facoltà.
GREMMO (UAP):
Vorrei solo respingere la frase ingiuriosa
di questo collega che è seduto vicino a me, precisando di non aver
aggredito verbalmente nessuno. Mi auguro che il collega Maquignaz
misuri le parole, perché io non ho aggredito verbalmente
nessuno.
E' successo semplicemente che, arrivando qui, io ho trovato il
mio posto occupato dal collega Perrin. Non ho recriminato, ma ho
semplicemente detto che se si trattava di scalare, per consentire
all'Union Valdôtaine di assumere il suo giusto ruolo al centro di
questa sala, davanti ai suoi amici, nonché colleghi interlocutori
della Giunta, io non avevo alcun problema a scalare di posto.
Quando sono arrivato, il mio posto era occupato ed io non ho
fatto polemiche, né intendevo farle, ma mi rammarico che il collega
Maquignaz, per eccesso di zelo nei confronti dei suoi nuovi amici,
abbia assunto questo atteggiamento.
PRESIDENTE:
E' da considerare definita ora la questione
della collocazione?
GREMMO (UAP):
Sì
MAQUIGNAZ (Indipendente):
Devo sapere dove mettermi quando
arriverà il Consigliere Lanivi, perché devo pur trovare una
soluzione...
GREMMO (UAP):
Quando arriverà, si vedrà...
MAQUIGNAZ (Indipendente):
... perché per me è lo stesso e
non ne faccio alcuna particolare questione...
PRESIDENTE:
Va bene, vuol dire che sentiremo il
Consigliere Lanivi quando arriverà.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK