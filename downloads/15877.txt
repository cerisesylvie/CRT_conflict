Consiglio Regionale della Valle d'Aosta - Oggetto del Consiglio n. 2194 del 23 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula
Oggetto del Consiglio n. 2194 del 23 ottobre 1996 - Resoconto
SEDUTA POMERIDIANA DEL 23 OTTOBRE 1996
OGGETTO N. 2194/X Disegno di legge: "Interventi di adeguamento e
di completamento delle strutture di sedi museali regionali nei
Comuni di Gressoney-Saint-Jean e Saint-Pierre".
Articolo 1 (Finalità)
1. L'Amministrazione regionale è autorizzata a procedere
all'allestimento interno del museo Beck Peccoz sito in comune di
Gressoney-Saint-Jean e al rifacimento degli impianti tecnici del
castello Sarriod de la Tour in comune di Saint-Pierre.
2. Gli interventi di cui al comma 1 consistono per il museo Beck
Peccoz nell'approntamento delle vetrine espositive,
nell'arredamento e nell'acquisto dell'attrezzatura dei locali
adibiti ad uso tecnico-scientifico e per il castello Sarriod de la
Tour nel rifacimento degli impianti tecnici quali quelli elettrico,
idrotermosanitario, di rilevazione incendi e antintrusione.
Articolo 2 (Strutture competenti)
1. Gli interventi di cui all'articolo 1, comma 2, sono svolti,
nel rispetto della vigente normativa in materia di pubbliche
forniture e pubblici servizi, dalle competenti strutture
dell'Amministrazione regionale e da soggetti esterni, mediante
affidamento di specifici incarichi, coordinati, rispettivamente,
per il museo Beck Peccoz dalla struttura competente in materia di
forestazione e risorse naturali dell'Assessorato dell'agricoltura,
forestazione e risorse naturali e per il castello Sarriod de la
Tour dalla Soprintendenza per i beni culturali ed ambientali
dell'Assessorato del turismo, sport e beni culturali.
Articolo 3 (Disposizioni finanziarie)
1. L'onere derivante dalla presente legge, determinato
complessivamente in lire 650.000.000 per l'anno 1996 e in lire
800.000.000 per l'anno 1997, graverà per complessive lire
650.000.000 sul capitolo di nuova istituzione n. 66050 (Spese per
l'allestimento interno del museo Beck Peccoz nel comune di
Gressoney-Saint-Jean) e per complessive lire 800.000.000 sul
capitolo 65920 (Spese per restauri e manutenzione di beni mobili ed
immobili di interesse artistico e storico) del bilancio di
previsione della Regione per l'anno 1996 e pluriennale
1996/1998.
2. Alla copertura dell'onere previsto al comma 1 si provvederà
mediante riduzione di pari importo dello stanziamento iscritto al
capitolo 69020 (Fondo globale per il finanziamento di spese di
investimento) del bilancio di previsione per l'anno 1996 e
pluriennale 1996/1998, a valere sull'accantonamento previsto
all'allegato n. 1 (Promozione sociale, istruzione e cultura -
Istituzione di sedi museali ed espositive regionali e di altri Enti
pubblici e privati - D. 9.).
Articolo 4 (Variazioni di bilancio)
1. Alla parte spesa del bilancio di previsione della Regione per
l'anno 1996 e pluriennale 1996/1998 sono apportate le seguenti
variazioni in termini di competenza e, per il 1996, anche in
termini di cassa:
a) in diminuzione:
cap. 69020 "Fondo globale per il finanziamento di spese di
investimento"
anno 1996 lire 650.000.000
anno 1997 lire 800.000.000;
b) in aumento:
programma regionale 2.2.4.07.
Codificazione 1.1.2.2.0.3.6.6.
Cap 66050 (di nuova istituzione) "Spese per l'allestimento
interno del museo Beck Peccoz nel comune di
Gressoney-Saint-Jean"
anno 1996 lire 200.000.000
anno 1997 lire 400.000.000
Cap. 65920 "Spese per restauri e manutenzione di beni mobili ed
immobili di interesse artistico e storico"
anno 1996 lire 450.000.000
anno 1997 lire 400.000.000.
Articolo 5 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Sulla base della richiesta avanzata dall'Assessore
Louvin, andiamo ad invertire i punti all'ordine del giorno, per
discuterli nel seguente modo: 31, 31 a), e l'iscrizione in via
d'urgenza che è stata ratificata testé dal Consiglio.
Ha chiesto la parola il relatore, Consigliere Rini.
Rini (UV) Come ben sappiamo, il Castello Sarriod de la Tour in
Comune di Saint-Pierre e la palazzina ottocentesca acquistata dalla
famiglia Beck Peccoz in Comune di Gressoney-Saint-Jean,
diventeranno sedi museali.
Per la palazzina di Gressoney l'Assessorato ai lavori pubblici
ha già ultimato tutti i lavori di manutenzione e di
ristrutturazione, si tratta ora solo di allestire le vetrine
espositive, procedere ad arredare e rendere funzionale il complesso
espositivo.
Il complesso diverrà un museo, avente lo scopo di illustrare la
biologia e l'ambiente di vita degli animali più rappresentativi
della raccolta, di quei trofei che erano custoditi appunto in
questa palazzina, scegliendo le specie di fauna alpina più
interessanti e rappresentative della Valle d'Aosta.
Per questo intervento è prevista una spesa di 650 milioni ed i
lavori verranno affidati ai sensi delle vigenti disposizioni di
legge del servizio forestazione e risorse naturali dell'Assessorato
all'agricoltura.
Il secondo intervento prevede una spesa di 800 milioni, con la
quale si andrà a rendere agibile e fruibile il Castello Sarriod de
la Tour di Saint-Pierre, con l'esecuzione di lavori di rifacimento
e messa a norma degli impianti tecnici, tipo l'impianto elettrico,
idrotermosanitario, rilevazione incendi ed antintrusione.
Visto che si tratta di un edificio tutelato ai sensi delle leggi
nn. 1089 e 1487 del 1939, e dalla legge regionale n. 11/93, per
l'affido dei relativi incarichi e per l'esecuzione dei lavori
provvederà la Soprintendenza dei beni culturali ed ambientali
dell'Assessorato del turismo. In questo castello sarà destinata la
sede di un museo etnografico.
Presidente É aperta la discussione generale.
Ha chiesto la parola l'Assessore al bilancio e finanze,
Lévêque.
Lévêque (Ass.tec.) Solo per presentare un emendamento di natura
contabile rispetto alle variazioni previste dall'articolo 4, lett.
b), che per il '96 devono essere riportate a 250 milioni per il
capitolo 66050 e a 400 milioni per il capitolo 65920.
Presidente Ha chiesto la parola il Consigliere Chiarello.
Chiarello (RC) Avevo presentato a suo tempo un'interpellanza per
il museo etnografico walser di Alpenzu. Vedendo acquistare questa
porzione di castello e di casa, la mia domanda è la seguente: dato
che è un museo etnografico, vuol dire...
(... intervento dell'Assessore Louvin, fuori microfono...)
... E Gressoney? Ho capito.
Presidente Se nessuno chiede la parola, dichiaro chiusa la
discussione generale.
Si passa all'esame dell'articolato. Pongo in votazione
l'articolo 1:
Presenti, votanti e favorevoli: 29
Presidente Pongo in votazione l'articolo 2:
Presenti, votanti e favorevoli: 29
Presidente Pongo in votazione l'articolo 3:
Presenti, votanti e favorevoli: 29
Presidente All'articolo 4 vi è un emendamento dell'Assessore
Lévêque, che recita:
Emendamento "Le variazioni in aumento relative all'anno 1996,
previste alla lettera b) dell'articolo 4, sono rettificate in lire
250.000.000 per il capitolo 66050 e in lire 400.000.000 per il
capitolo 65920."
Pongo in votazione l'articolo 4 nel testo così emendato:
Articolo 4 (Variazioni di bilancio)
1. Alla parte spesa del bilancio di previsione della Regione per
l'anno 1996 e pluriennale 1996/1998 sono apportate le seguenti
variazioni in termini di competenza e, per il 1996, anche in
termini di cassa:
a) in diminuzione:
cap. 69020 "Fondo globale per il finanziamento di spese di
investimento"
anno 1996 lire 650.000.000
anno 1997 lire 800.000.000;
b) in aumento:
programma regionale 2.2.4.07.
Codificazione 1.1.2.2.0.3.6.6.
Cap 66050 (di nuova istituzione) "Spese per l'allestimento
interno del museo Beck Peccoz nel comune di
Gressoney-Saint-Jean"
anno 1996 lire 250.000.000
anno 1997 lire 400.000.000
Cap. 65920 "Spese per restauri e manutenzione di beni mobili ed
immobili di interesse artistico e storico"
anno 1996 lire 400.000.000
anno 1997 lire 400.000.000.
Presenti, votanti e favorevoli: 29
Presidente Pongo in votazione l'articolo 5:
Presenti, votanti e favorevoli: 29
Presidente Ha chiesto la parola il Consigliere Parisi per
dichiarazione di voto.
Parisi (RV) Prendo atto con soddisfazione che vengono finalmente
fatti questi lavori. Volevo però chiedere all'Assessore per quanto
riguarda il Castello Sarriod de la Tour come è possibile che si
vanno a spendere 800 milioni per rifare dei lavori, quando lo
stesso castello è stato ultimato da due anni, forse neanche. Quali
interventi, oltre a quelli che vengono citati qui, vengono fatti
per arrivare ad una spesa di 800 milioni? Mi sembra una cifra
esagerata rispetto, ripeto, alla funzionalità a cui era adibito lo
stesso castello.
Poi vorrei cogliere l'occasione per sapere a che punto sono
tutti gli altri interventi che erano stati programmati in passato;
mi riferisco al Castello di Aymavilles, al Castello di Ussel, a
tutta una serie di altri interventi dei quali avevamo chiesto
informazioni ai vari assessori interessati, senza però saperne più
niente.
Non chiedo il programma intero questa sera, perché forse sarebbe
una pretesa enorme, però vorrei conoscere in linea di massima i
programmi che la Giunta ha in mente di realizzare in merito a
questi interventi, perché spesso vengono presentati in Consiglio
dei progetti di legge che sono abbastanza settoriali e, come
consiglieri, non possiamo avere una visione di insieme dei
programmi che vengono portati avanti.
Presidente Consigliere Parisi, in sede di dichiarazioni di voto
non possono essere rivolte una serie di domande all'Assessore. Per
queste cose lei ha sempre lo strumento, come ho detto
precedentemente ad un altro consigliere, lo strumento
dell'interrogazione e dell'interpellanza. In sede di dichiarazione
di voto lei deve solo dire se è favorevole, si astiene o è
contrario.
Ha chiesto la parola l'Assessore alla pubblica istruzione,
Louvin.
Louvin (UV) Pour rectifier les données fournies par M. Parisi,
qui peut-être avait à l'esprit un autre château en
l'occurrence.
Le Château Sarriod de la Tour a été réaménagé à la fin des
années '70 pour l'exposition de l'archéologie en Vallée d'Aoste; il
a été utilisé pendant une douzaine d'années et il a été fermé au
moment de l'ouverture du musée archéologique de Place Roncas. Ce
siège est fermé depuis près de 3 ans et il nécessite actuellement
d'interventions surtout pour ce qui est des installations
électriques, des installations de sécurité et de d'autres
interventions de mise en sécurité de l'immeuble qui ont déterminé
le montant qui est indiqué dans le projet de loi.
C'était donc uniquement pour lui préciser qu'il ne s'agit pas
d'intervenir sur une structure qui a subi d'interventions récentes,
elles remontent à la fin des années '70.
Presidente Ringrazio l'Assessore Louvin, ma anche il suo
intervento è stato inopportuno.
Ha chiesto la parola l'Assessore al turismo, sport e beni
culturali, Agnesod.
Agnesod (UV) Je voudrais seulement répondre à une
question...
Presidente ... lei non deve rispondere a nessuna domanda,
Assessore, mi dispiace. Siamo in sede di votazione...
Agnesod (UV) ... pour donner l'avis favorable à ce projet de loi
et donner aussi une motivation valable, pour moi. Pour ce qui est
de la situation des autres châteaux, sur le Château d'Aymavilles
nous avons adopté une délibération le vendredi passé au sein du
Gouvernement pour aménager le premier étage et le parc, et pour
arriver à l'ouverture au public. Pour le Château d'Ussel les
travaux sont terminés finalement, pour le Château Gamba nous sommes
en train de terminer les travaux pour la remise de la couverture,
pour le Château de Sarre nous avons fait l'appel d'offres et pour
les autres nous sommes en train de recueillir un nombre assez élevé
de visiteurs.
Presidente Pongo in votazione la legge nel suo complesso:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK