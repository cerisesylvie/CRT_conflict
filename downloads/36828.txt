Consiglio Regionale della Valle d'Aosta - Oggetto del Consiglio n. 744 del 9 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 744 del 9 ottobre 2014 - Resoconto
OGGETTO N. 744/XIV- Interrogazione a risposta immediata:
"Iniziative per tutelare gli utenti valdostani della Compagnia
valdostana delle acque".
Presidente
- Per l'illustrazione, ha chiesto la parola il
Consigliere Viérin; ne ha facoltà.
Viérin L. (UVP)
- Merci Président.
Questa
question time
nasce da una serie di telefonate che
gli utenti valdostani stanno ricevendo in questo periodo,
direttamente da parte di ENEL, proponendo tariffe migliorative e
comparative rispetto a ciò che viene accollato come tariffazione
dalla società Compagnia Valdostana delle Acque, che - lo ricordo -
nelle finalità di creazione, al di là di tutta una serie di
questioni, anche ideologiche, sulla proprietà e la distribuzione
delle acque e dell'energia idroelettrica, soprattutto di una realtà
che è ritornata ad essere proprietà dei valdostani, aveva come
finalità quella di rendere, nei confronti degli utenti, un servizio
anche di agevolazioni,
in primis
verso le aziende e poi
verso le famiglie...di questo si è discusso tanto.
La nostra preoccupazione va in questa direzione, perché ciò che
ENEL propone agli utenti valdostani, siano essi aziende o anche
famiglie, sono tariffe nettamente vantaggiose. Allora noi ci
chiediamo in che direzione si stia lavorando per ovviare ad avere
una competitività sul mercato tale da poter, intanto avere
un'azienda valdostana che favorisce i valdostani, e poi evitare che
si perdano importanti quote di mercato che potrebbero
effettivamente, in un momento di difficoltà, soprattutto
penalizzare quella che è una realtà performante, quella che è una
realtà importante come la maggiore società partecipata valdostana,
che dev'essere un'opportunità per tutti i valdostani
in
primis
.
Presidente
- Per la risposta, la parola al Presidente
Rollandin.
Rollandin (UV)
- Grazie Presidente.
Sì, quello che ha detto il collega Viérin è un fatto sicuramente
che ha un suo significato e una sua importanza. Vorrei però
richiamare dei dati. Oggi noi abbiamo il mercato complessivo dei
contatori ad uso domestico che in Valle sono 104 mila; di questi,
ben 81 mila rientrano nel cosiddetto "mercato di maggior tutela",
che oggi è tutto gestito da CVA, in quanto l'ha ereditato dalla
Deval (la CVA Trading, naturalmente). Si tratta di utenze
domestiche, delle piccole partite IVA che non hanno scelto un
proprio fornitore, ma in qualche modo...come dico, sono a maggior
tutela perché quelle te le devi tenere, perché sono quelle che
hanno più spesso le sofferenze, a cui non puoi dare altro esito che
mantenerle. Sulle restanti 23 mila che quindi rientrano nel mercato
libero, 18 mila di queste fanno capo a CVA Trading. Ora, per quanto
riguarda il mercato a maggior tutela, la tariffa è regolata
dall'Autorità, quindi per questi 81 mila nessuno può fare delle
proposte particolari, perché sono già quelle delegate alla tariffa
nazionale. Invece, per quanto riguarda il mercato libero, dove ci
sono solo i 18 mila di cui dicevo prima, non vi sono limiti di
fornitura, né limiti territoriali, né di tipologia, cioè ognuno può
fare l'offerta che vuole. E cosa succede? Che ogni tanto ci sono
queste campagne, che adesso fa anche ENEL, che possono essere
campagne promozionali anche molto aggressive, ma va segnalato che
CVA Trading fornisce la maggior parte di questi clienti valdostani
dei 18 mila che sono sul mercato libero, in virtù di una politica
di prezzi che è altamente competitiva. Ad oggi non c'era
nessuno...molte volte fregavano col discorso del "ti do anche il
buono benzina, ti do anche...", che poi, facendo i calcoli, erano
sempre inferiori a quelli che erano i prezzi praticati da CVA
Trading. Comunque, il segmento a libero mercato rappresenta per CVA
lo 0,7 del volume di vendite fatte nel 2013. E quindi su questo,
come dico, l'impatto è molto relativo, però vale il discorso che è
stato fatto: vedere come cercare di fare dei prezzi che siano
competitivi.
Voglio solo segnalare che per quanto riguarda le partite IVA,
praticamente lo sconto che fa alle piccole imprese...lo sconto che
fa CVA gli altri non l'hanno mai fatto, quindi quelle, di fatto,
non sono aggredibili. C'è qualche utenza domestica che può essere
tentata, ma soprattutto sono quelle che - come ci diceva la CVA -
hanno già fatto un po' il giro di tutte le parrocchie, cioè
staccano da uno e diventano clienti dell'altro, poi non pagano,
staccano con l'altro e diventano clienti del terzo...quindi è
abbastanza difficile trovare soluzioni che vadano nella direzione
che lei auspicava, cioè quello di essere sempre supercompetitivi,
perché su questi il mercato difficilmente aggredibile.
Presidente
- Grazie. La parola al collega Viérin.
Viérin L. (UVP)
- Sì, due considerazioni.
Sicuramente da un punto di vista di competitività sul mercato
non mettiamo in dubbio che lo 0,7 percento possa essere irrisorio
per CVA, ma la questione è politica, è più politica. Come lei ha
detto nell'intervento verso la fine, il problema è che CVA deve
capire se anche lo 0,7, anche se sono 18 mila utenti, vogliono
rimanere in CVA in quanto valdostani, perché sono...e le darò dei
dati, loro propongono due tipologie...promozione famiglie: 50
percento sui primi 450 kilowatt, invece per le aziende fanno la
tariffa senza orari e luce 24 ore su 24, che CVA non fa, perché se
tu hai l'energia pura, per esempio sulla pompa di calore piuttosto
che altre cose, CVA ad oggi non applica questa tariffa...8
centesimi al kilowatt. Questo è per dire che utenti ci hanno
segnalato che da 50 euro la bolletta passa a 32! E per aziende che
magari in una decina di mesi hanno speso anche 30-40 mila euro -
chi ha attività commerciali, grandi attività - si arriva ad avere
sconti che vanno dai 2 ai 3 mila euro. Allora è chiaro che, in un
momento di difficoltà, ma anche se non ci fosse difficoltà,
un'azienda e una famiglia fa i conti con le proprie spese.
Allora il nostro l'invito - e torneremo su questo argomento - è
che si stia molto attenti a questa campagna aggressiva, affinché
anche CVA, se lo fa ENEL, possa, visto che soprattutto se è lo 0,7
non crea uno scombussolamento su quella che è la solidità della
società, che ci sia la possibilità anche per questi utenti di avere
accesso ad una tariffa che almeno è alquanto competitiva quanto
quella che ENEL propone. Questa è una questione di questi giorni e
quindi è un tema sul quale noi torneremo, ma sul quale bisogna
vigilare. Grazie.
Presidente
- Grazie. Punto 5 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK