Consiglio Regionale della Valle d'Aosta - Oggetto del Consiglio n. 104 del 26 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 104 del 26 ottobre 1983 - Resoconto
OGGETTO N. 104/VIII - ACQUISIZIONE E RISTRUTTURAZIONE
DELL'AREA DEL QUARTIERE COGNE DI AOSTA. (Interrogazione ed
interpellanza).
PRESIDENTE
: Se il Consiglio è d'accordo unificherei il
punto 21 al punto 26. Do lettura dell'interrogazione presentata dai
Consiglieri Tonino e Bajocco e dell'interpellanza presentata dal
Consigliere Riccarand:
INTERROGAZIONE
Rispondendo ad una interpellanza del Gruppo comunista il
Presidente della Giunta ha recentemente affermato che la trattativa
per l'acquisizione del Quartiere Cogne di Aosta dovrebbe essere
giunta nella fase decisiva.
Tenuto conto dell'importanza dell'acquisizione del Quartiere
per rispondere all'acuto problema della casa esistente nella città
di Aosta, utilizzando al meglio i finanziamenti pubblici
esistenti,
i sottoscritti Consiglieri regionali
INTERROGANO
la Giunta regionale per conoscere:
1°) se si è raggiunto un accordo sul prezzo di cessione
dell'intero Quartiere e, in caso affermativo, qual'è l'impegno
finanziario richiesto;
2°) come intende reperire le risorse finanziarie necessarie
per l'acquisizione;
3°) con quali modalità l'area del Quartiere verrà messa a
disposizione del Comune di Aosta
F.to: I. Bajocco
A. Tonino
INTERPELLANZA
SENTITE le dichiarazioni fatte dal Presidente della Giunta
regionale, nella seduta del 21.9.1983, in merito alle trattative in
corso fra Regione e Nuova Sias per l'acquisto del Quartiere Cogne;
RILEVATO che le affermazioni del Presidente della Giunta hanno
indicato l'esistenza di due fatti nuovi all'interno di un quadro
che rimane, comunque, esternamente confuso, e precisamente:
1°) l'esistenza di una nuova perizia sul Quartiere dopo
quella depositata circa due anni fa dal Prof. Grosso per conto
della Nuova Sias;
2°) un orientamento della Giunta regionale favorevole
all'acquisizione diretta del Quartiere da parte della Regione,
modificando quanto previsto dall'art. 5 della legge regionale
30.12.1982, n. 102;
AL FINE di avere ulteriori e più precise informazioni sul
modo in cui la Giunta regionale intende operare per l'acquisizione
del "Quartiere Cogne" e per il successivo intervento di
ristrutturazione;
il sottoscritto Consigliere regionale
INTERPELLA
il Presidente della Giunta regionale per sapere:
1°) da chi è stata redatta la nuova perizia sul Quartiere
Cogne; qual è il valore attribuito al Quartiere da tale perizia; a
quali aree ed immobili essa si riferisce;
2°) a quali aree ed immobili si riferisce il Presidente della
Giunta quando parla di una eventuale "acquisizione di un primo
lotto";
3°) a chi la Giunta regionale intende affidare la gestione
del Quartiere una volta acquisito;
4°) secondo quali criteri intende procedere la Giunta
regionale per le ristrutturazioni del Quartiere;
5°) se è intenzione della Giunta regionale mantenere la
proprietà pubblica sull'intero Quartiere anche dopo la
ristrutturazione o se si intende vendere o svendere) parte (o
tutto) del Quartiere;
6°) in che modo la Giunta regionale considera compatibile un
massiccio intervento finanziario per l'acquisizione e la
ristrutturazione del Quartiere Cogne, con un contemporaneo (e
altrettanto massiccio) intervento finanziario per il recupero
abitativo del. Centro Storico di Aosta.
F.to E. Riccarand
PRESIDENTE
: Ha
chiesto di illustrare
l'interpellanza il Consigliere Riccarand, ne ha facoltà.
RICCARAND - (N.S.):
L'acquisizione pubblica del Quartiere
Cogne e la sua ristrutturazione costituiscono una grande ed
importante occasione per affrontare in modo corretto il problema
della casa e del riassetto urbanistico della intera città di Aosta;
esiste però il grosso rischio che proprio di fronte alle dimensioni
del problema si faccia un intervento che vada, in definitiva, a
peggiorare la situazione dando l'avvio a nuove speculazioni. Il
modo con cui l'Amministrazione regionale del Comune di Aosta ha
finora affrontato il problema è stato purtroppo molto confuso: c'è
stata e c'è ancora una grossa confusione per quanto riguarda la
progettazione. Ricordate tutti che prima si era parlato di un
abbattimento totale del Quartiere e di una ricostruzione integrale
basata su alcune grosse torri.
Di questo primo progetto è andata avanti solo la costruzione di
quel terribile palazzo dietro la Chiesa dell'Immacolata che adesso
si troverà a sorgere a cinque metri dalle case Stura. Tutto il
resto del progetto è stato cancellato ed è stato presentato un
nuovo studio di fattibilità redatto dall'OIKOS, che però non è
ancora esecutivo, ma è semplicemente uno studio di massima
presentato ed approvato dal Comune. Quindi c'è stata confusione
nella progettazione ed anche sul discorso dell'acquisto.
In questo Consiglio regionale era stata votata una legge con cui
la Regione dava un contributo di 3 miliardi al Comune di Aosta per
acquisire una parte del Quartiere; recenti dichiarazioni del
Presidente della Giunta ed articoli di giornali fanno pensare
invece che questa linea sia stata abbandonata e che la Regione
voglia acquistare ora direttamente dalla Nuova Sias l'intero
quartiere o parte del quartiere, capovolgendo quelli che erano gli
orientamenti della legge regionale e creando una situazione di tipo
nuovo. Sulle modalità concrete, sui fabbricati da cui partire per
il recupero del quartiere, non c'è nessun elemento preciso. Infine,
non è finora venuto nessun elemento chiarificatore nel rapporto fra
intervento nel quartiere Cogne ed intervento nel centro storico.
Sappiamo tutti che non può essere portato avanti un intervento di
recupero urbanistico nel quartiere Cogne se contemporaneamente non
viene avviato un recupero nel centro storico di Aosta, perché
altrimenti si verificherebbe il grosso rischio di trasferire gran
parte degli abitanti del centro storico all'interno del quartiere
Cogne svuotando il centro storico ed adibendolo solo a settori del
terziario, quindi facendo una operazione urbanistica che
risulterebbe nociva per la città. Partendo da queste
preoccupazioni, ho presentato l'interpellanza e spero che dalla
Giunta giungano finalmente delle risposte precise su tutti i
punti.
PRESIDENTE:
Ha chiesto di parlare l'Assessore Martin, ne
ha facoltà.
MARTIN - (Féd. DP-UVP):
Quello del quartiere Cogne penso
sia un problema che interessa tutte le forze politiche ed è un
problema evidentemente che sta a cuore anche alla maggioranza,
tant'è che era inserito nel programma presentato dal Presidente, a
nome della maggioranza, all'atto della costituzione della Giunta
regionale.
Vi fu una prima perizia, nel dicembre del 1980, fatta
dall'Architetto Grossoche ammontava a circa 14 miliardi; dall'80 ad
oggi sono continuati frequenti contatti prima con la Cogne, poi con
la Nuova Sias, e nel frattempo si è anche giunti ad aggiornare
questa perizia che è stata redatta dal Dr. Assirelli per conto
della Nuova Sias e che ammonta a circa 20 miliardi.
Da parte della Regione è stata costituita una Commissione
composta da tecnici comunali e tecnici della Regione che hanno
fatto anch'essi una perizia, che ammonta a circa 17.500.000.000.
Gli immobili interessati dalla perizia sono: le villette, le case
Giachetti, le case Gazzera, le case Fresia, le case Filippini-Stura
e Nuova Stura con le relative aree di pertinenza. Rimangono quindi
escluse dall'intero Quartiere le palazzine dirigenti, il Palazzo
Cogne, il CRAL sezione bocciofila e il cantiere di
manutenzione.
L'intenzione della Regione è di acquisire in un unico atto il
Quartiere oggetto della perizia per il quale si è raggiunto
recentemente un accordo con la Nuova Sias sulla base di
18.500.000.000. A disposizione della Regione vi sono attualmente 6
miliardi: 3 miliardi di lire iscritti nel bilancio 1982, 3 miliardi
di lire iscritti nel bilancio 1983. Quindi mancano 12.500.000.000
che verranno reperiti tramite un mutuo bancario. Il tutto sarà
oggetto di un disegno di legge che sarà presentato quanto prima in
questo Consiglio. Il Quartiere così acquistato verrà quindi ceduto
gratuitamente al Comune di Aosta.
Per quanto riguarda la gestione futura del Quartiere, questo
sarà oggetto di un accordo con il Comune di Aosta, che non abbiamo
ancora del tutto perfezionato, mentre per quanto riguarda la sua
ristrutturazione si intende procedere facendo riferimento al
progetto OIKOS, approvato nell'aprile 1983 dal o stesso comune di
Aosta.
Infine, per quanto riguarda l'intervento finanziario necessario
per recupero del centro storico della città di Aosta, valuteremo in
sede di approvazione del bilancio per il 1984 se esistono le
condizioni finanziarie per un intervento diretto, oppure se questo
intervento dovrà essere un pochino prorogato nel tempo, o infine se
dovremo ricorrere a degli altri prestiti bancari.
PRESIDENTE
: Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
La storia del quartiere Cogne è una
storia lunga, noi ci auguriamo veramente che nel più breve tempo
possibile si arrivi ad una conclusione. Abbiamo letto sul giornale,
abbiamo sentito adesso dalla viva voce dell'Assessore alle Finanze
che la cifra necessaria si aggira sui 18,5 miliardi; una parte di
questa - 12,5 miliardi, una cifra abbastanza sostenuta - si dice
che verrà reperita con un mutuo: mi auguro che la prassi del mutuo
non sa troppo lunga ma che si arrivi presto a risolvere questo
problema.
Non è la prima volta che parliamo del problema della casa, sono
ormai anni; l'esigenza degli abitanti di avere presto una
abitazione è enorme e per questo spingiamo con forza la
maggioranza, la Giunta, perché si arrivi al più presto
all'acquisizione del quartiere.
Quello che mi ha lasciato un po' perplesso è il problema
dell'area del cantiere della Cogne: uno sforzo deve essere fatto
per la sua acquisizione se vogliamo arrivare alla ristrutturazione
del quartiere; dobbiamo avere un'area per costruire, perché se non
abbiamo un'area libera, a mio avviso, faremo solo dei buchi nel
vuoto: con la casa dei 64 alloggi già costruita e l'abbattimento,
che dovrà essere effettuato, delle case Stura, ci dovrà essere, per
forza maggiore, un posto per creare delle case parcheggio! L'unica
area disponibile, a mio avviso, è in quella zona per cui dobbiamo
inserire il cantiere nei lotti da acquisire.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Ringrazio l'Assessore Martin per le
risposte quasi tutte puntuali rispetto alle domande che erano state
poste.
Mi pare che sia rimasto fuori solo il punto 5, che riguarda
l'intenzione della Giunta rispetto al futuro del quartiere, cioè se
intende mantenerlo di proprietà pubblica o favorire una svendita
attraverso la pratica del riscatto; comunque questo è un discorso
che si potrà fare più avanti.
Mi pare che dalle parole dell'Assessore emerga che un passo
avanti rispetto all'acquisizione del quartiere è stato fatto,
vorrei solo fare due raccomandazioni alla Giunta: la prima, man
mano che va avanti - e spero in modo rapido - la trattativa per
l'acquisizione del quartiere, con la stessa rapidità si cerchi di
definire in accordo fra Regione e Comune di Aosta un piano di
interventi concreto e articolato nel tempo sul quartiere, in modo
che non ci si trovi ad avere acquistato il quartiere e non sapere
da che parte intervenire, quali priorità dare all'intervento,
perché lì ci saranno dei grossissimi problemi di carattere
finanziario, di carattere umano, edilizio da affrontare. La seconda
raccomandazione riguarda il rapporto fra l'intervento nel quartiere
Cogne e l'intervento nel centro storico: ripeto, che se non
vogliamo fare un'operazione urbanisticamente scorretta e quindi
svuotare il centro storico di Aosta inserendo tutta una serie di
nuovi abitanti nel quartiere Cogne, il discorso del recupero di
almeno una parte del centro storico va portato avanti
contemporaneamente al discorso di interventi, graduato nel tempo,
nel quartiere fogne.
Su questi temi avremo modo di tornare in occasione del disegno
di legge che verrà presentato dalla Giunta, che spero definisca la
questione dell'acquisizione e che contenga già delle indicazioni
rispetto a quello che sarà poi il destino concreto del quartiere
una volta acquisito dall'Ente pubblico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK