Consiglio Regionale della Valle d'Aosta - Oggetto del Consiglio n. 796 del 6 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONTROLLI AMMINISTRATIVI
Precedente
Successivo
Resoconto integrale del dibattito dell'aula
Oggetto del Consiglio n. 796 del 6 luglio 1994 - Resoconto
OGGETTO N. 796/X - Disegno di legge: "Norme concernenti i
controlli sugli atti degli enti locali. Modificazioni alle leggi
regionali 23 agosto 1993, n. 73, 2 novembre 1987, n. 91 e 5 aprile
1973, n. 14".
CAPO I - Modificazioni alla legge regionale 23 agosto 1993, n.
73 (Disciplina dei controlli sugli atti degli enti locali)
Articolo 1 - (Modificazioni all'articolo 3)
1. Il comma 4 dell'articolo 3 della legge regionale 73/1993 è
abrogato.
Articolo 2 - (Modificazioni all'articolo 4)
1. Le lett. a) e b) del comma 1 dell'articolo 4 della legge
regionale 73/1993 sono così formulate:
"a) da un esperto iscritto da almeno dieci anni nell'albo degli
avvocati, scelto in una terna proposta dal competente ordine
professionale;
b) da un esperto iscritto da almeno dieci anni all'albo dei
dottori commercialisti o dei ragionieri, scelto in una terna
proposta dai rispettivi ordini professionali;".
Articolo 3 - (Modificazioni all'articolo 5)
1. Il comma 2 dell'articolo 5 della legge regionale 73/1993 è
sostituito dal seguente:
"2. La supplenza viene effettuata di norma dai componenti
supplenti appartenenti alle stesse categorie dei componenti
effettivi assenti o impediti."
Articolo 4 - (Modificazioni all'articolo 6)
1. L'articolo 6 della legge regionale 73/1993 è così formulato:
"Articolo 6 (Incompatibilità)
1. Non possono far parte della Commissione:
a) i parlamentari nazionali ed europei;
b) i consiglieri regionali della Valle d'Aosta;
c) i consiglieri dei comuni della Regione e gli amministratori
degli altri enti soggetti al controllo della Commissione, nonché
coloro che abbiano ricoperto tali cariche nell'anno precedente alla
costituzione della medesima Commissione;
d) coloro che si trovano nelle condizioni di ineleggibilità alle
cariche di cui alle lett. b) e c);
e) i dipendenti e i contabili della Regione e degli enti
soggetti al controllo della Commissione nonché i dipendenti dei
partiti presenti nei consigli degli enti locali della regione;
f) coloro che ricoprono incarichi direttivi o esecutivi nei
partiti o movimenti politici a livello regionale o nazionale;
g) i componenti dei comitati regionali di controllo o delle loro
sezioni;
h) coloro che prestano attività di consulenza o di
collaborazione presso la Regione o enti sottoposti al controllo
regionale;
i) coloro che hanno parte, direttamente o indirettamente, in
esazioni, servizi, somministrazioni ed appalti degli enti soggetti
al controllo o in società, imprese, aziende ed istituti
sovvenzionati dagli enti stessi;
l) coloro che hanno liti pendenti con gli enti soggetti al
controllo;
m) coloro che avendo un debito liquido ed esigibile nei
confronti degli enti soggetti al controllo siano stati legalmente
messi in mora."
Articolo 5 - (Modificazioni all'articolo 7)
1. Il comma 2 dell'articolo 7 della legge regionale 73/1993 è
abrogato.
Articolo 6 - (Modificazioni all'articolo 11)
1. L'articolo 11 della legge regionale 73/1993 è sostituito dal
seguente:
"Articolo 11 (Competenze della Commissione)
1. La Commissione è competente al controllo degli atti degli
enti indicati nell'articolo 1, secondo quanto disposto dagli
articolo 17 e 18, oltre al controllo sostitutivo di cui
all'articolo 28."
Articolo 7 - (Modificazioni all'articolo 14)
1. Dopo il comma 3 dell'articolo 14 della legge regionale
73/1993 è inserito il seguente:
"3bis. La Commissione adotta i provvedimenti sottoindicati:
a) richiesta di elementi istruttori o di modificazioni ai sensi
dell'articolo 33, mediante ordinanza motivata;
b) dichiarazione di presa d'atto di mancanza di vizi di
legittimità;
c) decisione di annullamento totale o parziale;
d) declaratoria di nullità o di decadenza, nei casi previsti
dalla legge;
e) dichiarazione di non luogo a procedere per difetto dei
presupposti previsti dagli articolo 17 e 18;
f) nomina di un commissario per provvedere all'emanazione di
atti nei casi previsti dall'articolo 28."
2. Il comma 4 dell'articolo 14 della legge regionale 73/1993 è
sostituito dal seguente:
"4. Le comunicazioni dei provvedimenti adottati dalla
Commissione sono eseguite a cura del segretario."
Articolo 8 - (Modificazioni all'articolo 15)
1. L'articolo 15 della l.r 73/1993 è sostituito dal
seguente:
"Articolo 15 (Diritto di accesso)
1. Il diritto di accesso ai provvedimenti della Commissione si
esercita nei casi e con le modalità previste dal Capo V della legge
regionale 6 settembre 1991, n. 59 (Norme in materia di procedimento
amministrativo, di diritto di accesso ai documenti amministrativi e
di autocertificazione).
2. Le principali decisioni della Commissione sono pubblicate
periodicamente sul Bollettino ufficiale della Regione, secondo
modalità stabilite con deliberazione della Giunta regionale."
Articolo 9 - (Modificazioni all'articolo 16)
1. Il comma 6 dell'articolo 16 della legge regionale 73/1993 è
sostituito dal seguente:
"6. Se i componenti la Commissione devono, per ragioni del loro
mandato, recarsi fuori sede, ad essi spetta il rimborso delle spese
sostenute e documentate, in conformità a quanto previsto per i
consiglieri regionali."
Articolo 10 - (Inserimento dell'articolo 16 bis)
1. Dopo l'articolo 16 della legge regionale 73/1993 è inserito
il seguente articolo:
"Articolo 16 bis (Uffici e personale)
1. Per l'esercizio delle sue funzioni la Commissione si avvale
del Servizio rapporti con gli enti locali, gestione segretari
comunali e affari di culto della Presidenza della Giunta regionale
e, in caso di necessità, degli altri servizi ed uffici regionali, i
cui funzionari possono essere chiamati a riferire alla
Commissione.
2. Le funzioni di segretario della Commissione sono svolte dal
dirigente del Servizio rapporti con gli enti locali, gestione
segretari comunali e affari di culto o, in sua assenza od
impedimento, da un vicedirigente dello stesso servizio; in caso di
assenza o impedimento di tutti i funzionari sopraindicati, le
funzioni di segretario della Commissione sono attribuite dal
Presidente della Giunta regionale ad un altro funzionario dello
stesso servizio.
3. Il segretario della Commissione provvede ad assegnare a sé o
ad altro funzionario del Servizio rapporti con gli enti locali,
gestione segretari comunali e affari di culto la responsabilità
dell'istruzione e di ogni altro adempimento inerente al singolo
procedimento."
Articolo 11 - (Modificazione all'articolo 17)
1. L'articolo 17 della legge regionale 73/1993 è sostituito dal
seguente:
"Articolo 17 (Atti dei comuni e delle comunità montane soggetti
a controllo)
1. Sono soggette al controllo preventivo di legittimità:
a) le deliberazioni che la legge riserva ai Consigli comunali e
ai Consigli delle comunità montane nonché quelle delle Giunte e dei
Direttivi che tali organi intendano di propria iniziativa
sottoporre alla Commissione;
b) le deliberazioni di competenza delle Giunte e dei Direttivi
quando un terzo dei consiglieri nei comuni con popolazione
superiore a 15.000 abitanti ovvero un quinto dei consiglieri nei
comuni con popolazione sino a 15.000 abitanti, nonché un quinto dei
consiglieri delle comunità montane, con richiesta scritta e
motivata, le ritenga viziate di incompetenza o assunte in contrasto
con atti fondamentali dei rispettivi consigli;
c) le deliberazioni di competenza delle Giunte e dei Direttivi
nelle materie sottoelencate quando un terzo dei consiglieri nei
comuni con popolazione superiore a 15.000 abitanti ovvero un quinto
dei consiglieri nei comuni con popolazione sino a 15.000 abitanti,
nonché un quinto dei consiglieri delle comunità montane ne facciano
richiesta scritta e motivata con indicazione delle norme
violate:
1) acquisti, alienazioni, appalti ed in generale tutti i
contratti;
2) contributi, indennità, compensi, rimborsi ed esenzioni ad
amministratori, a dipendenti o a terzi;
3) assunzioni, stato giuridico e trattamento economico del
personale;
d) le deliberazioni attinenti alle variazioni di bilancio
adottate in via d'urgenza dalle Giunte o dai Direttivi in
sostituzione dei rispettivi Consigli;
e) le deliberazioni delle Giunte e dei Direttivi indicate
all'articolo 15, comma 1, del decreto-legge 15 maggio 1991, n. 152
(Provvedimenti urgenti in tema di lotta alla criminalità
organizzata e di trasparenza e buon andamento dell'attività
amministrativa), convertito in legge 12 luglio 1991, n. 203, su
richiesta del Presidente della Giunta regionale; in tal caso si
osservano le modalità e i termini di cui agli articolo 19, 22 e
27.
2. Le deliberazioni di cui al comma 1, lett. c), sono sottoposte
al controllo nei limiti delle illegittimità denunciate.
3. Non sono soggette al controllo:
a) le deliberazioni di mera esecuzione;
b) le deliberazioni meramente ripetitive e confermative;
c) le deliberazioni prive di contenuto dispositivo;
d) le deliberazioni di ratifica delle variazioni di
bilancio;
e) le deliberazioni relative alla funzione
ispettivo-politica;
f) le deliberazioni recanti pareri non obbligatori per
legge."
Articolo 12 - (Modificazioni all'articolo 18)
1. Il comma 1 dell'articolo 18 della legge regionale 73/1993 è
sostituito dal seguente:
"1. Sono soggetti al controllo di legittimità secondo le
modalità previste dalla presente legge i seguenti atti degli enti
di cui all'articolo 1 diversi dai comuni e dalle comunità
montane:
a) bilancio preventivo, variazioni allo stesso e conto
consuntivo;
b) statuto;
c) regolamenti;
d) atti istitutivi di forme collaborative con enti pubblici o
privati;
e) atti di organizzazione degli uffici;
f) atti di disposizione del patrimonio;
g) acquisti, alienazioni, appalti e contratti;
h) atti concernenti la pianta organica, lo stato giuridico e il
trattamento economico del personale;
i) atti concernenti l'elezione o la nomina degli organi
dell'ente."
2. Il comma 2 dell'articolo 18 della legge regionale 73/1993 è
sostituito dal seguente:
"2. Non sono soggette a controllo le deliberazioni rientranti
nelle categorie di cui all'articolo 17, comma 3."
Articolo 13 - (Modificazione all'articolo 19)
1. L'articolo 19 della legge regionale 73/1993 è sostituito dal
seguente:
"Articolo 19 (Pubblicazione degli atti e loro invio alla
Commissione)
1. Le deliberazioni degli enti soggetti a controllo sono
pubblicate all'albo dell'ente entro otto giorni dalla data della
loro adozione.
2. La durata della pubblicazione è di quindici giorni salvo
specifiche disposizioni di legge.
3. Contestualmente all'affissione all'albo le deliberazioni di
competenza delle Giunte e dei Direttivi delle comunità montane di
cui all'articolo 17, comma 1, lett. b) e c), sono trasmesse ai
capigruppo consiliari.
4. Entro tre giorni dalla data di scadenza del periodo di
pubblicazione, gli atti di cui all'articolo 17, comma 1, ed
all'articolo 18, fatta eccezione per quelli urgenti di cui
all'articolo 27, sono trasmessi alla Commissione, con
l'attestazione, per ognuno, del periodo di avvenuta
pubblicazione.
5. Le richieste di cui all'articolo 17, comma 1, lett. b), c) ed
e) devono essere presentate al segretario dell'ente entro dieci
giorni dalla pubblicazione all'albo della deliberazione che
s'intende sottoporre a controllo. Il rappresentante dell'ente
provvede a trasmettere alla Commissione, entro il termine di cui al
comma 4, le precitate richieste unitamente alle relative
deliberazioni e alle proprie controdeduzioni.
6. Gli adempimenti previsti dai commi 1 e 3 devono essere
affidati dall'ente al segretario del Comune e della comunità
montana o ad un funzionario all'uopo designato, il quale ne assume
la responsabilità. "
Articolo 14 - (Modificazioni all'articolo 20)
1. Il comma 1 dell'articolo 20 della legge regionale 73/1993 è
sostituito dal seguente:
"1. Ogni cittadino può, a titolo di collaborazione, far
pervenire alla Commissione, direttamente o tramite lo stesso ente
da cui promana l'atto soggetto a controllo, entro la data di
scadenza del periodo di pubblicazione, osservazioni e reclami
avverso l'atto medesimo."
2. Il comma 2 dell'articolo 20 della legge regionale 73/1993 è
sostituito dal seguente:
"2. Se le osservazioni o i reclami sono inoltrati per il tramite
dell'ente deliberante, è fatto obbligo all'ente medesimo di
trasmettere immediatamente tali osservazioni o reclami all'organo
di controllo."
Articolo 15 - (Modificazioni all'articolo 21)
1. L'articolo 21 della legge regionale 73/1993 è sostituito dal
seguente:
"Articolo 21 (Ricevimento e istruttoria degli atti soggetti a
controllo)
1. Del ricevimento degli atti da parte della Commissione è dato
tempestivo avviso all'ente interessato, con l'indicazione della
data di arrivo all'ufficio protocollo; da tale data decorrono i
termini per l'esame da parte della Commissione.
2. La richiesta di elementi istruttori è disposta con ordinanza
della Commissione.
3. La comunicazione e la trasmissione all'ente di tale ordinanza
devono avvenire nei termini di cui all'articolo 24, commi 1 e
2."
Articolo 16 - (Modificazioni all'articolo 22)
1. L'articolo 22 della legge regionale 73/1993 è sostituito dal
seguente:
"Articolo 22 (Termine per l'esercizio del controllo)
1. Il controllo va eseguito entro quindici giorni dal
ricevimento della deliberazione.
2. Il termine di cui al comma 1 è ridotto a dieci giorni per le
deliberazioni dichiarate immediatamente eseguibili ai sensi
dell'articolo 27, con esclusione degli atti di cui al comma 3 e
all'articolo 31.
3. Il termine di cui al comma 1 è elevato a quaranta giorni per
il controllo dei regolamenti e degli statuti.
4. Per il controllo degli atti riguardanti progetti di opere
pubbliche da sottoporre al Consiglio superiore dei lavori pubblici,
il termine di quindici giorni decorre dalla pubblicazione del
parere o dallo spirare del termine di cui all'articolo 50 della
legge 8 giugno 1990, n. 142 (Ordinamento delle autonomie
locali).
5. La richiesta di elementi istruttori interrompe il termine per
una volta sola.
6. Nell'ordinanza di cui all'articolo 21, comma 2, è fissato il
termine, non inferiore a giorni quindici, e non superiore a giorni
trenta, prorogabili con ordinanza motivata del Presidente della
Commissione, decorrente dalla data di comunicazione della ordinanza
medesima, entro il quale l'ente deve fornire le indicazioni
richieste.
7. Dalla scadenza del termine di cui al comma 6 ovvero, se
precedente, dalla data del ricevimento della risposta dell'ente,
decorre per l'esercizio del controllo un nuovo termine di giorni
dieci."
Articolo 17 - (Modificazioni all'articolo 24)
1. L'articolo 24 della legge regionale 73/1993 è sostituito dal
seguente:
"Articolo 24 (Comunicazione e pubblicazione della decisione di
annullamento)
1. La decisione di annullamento è comunicata all'ente, anche a
mezzo di telegramma o di telefax, a pena di decadenza, entro il
termine di giorni cinque dalla data della sua adozione.
2. La decisione di cui al comma 1 deve comunque essere trasmessa
all'ente, a pena di decadenza, entro il termine di giorni quindici
dalla data della sua adozione.
3. La decisione di annullamento è pubblicata all'albo dell'ente
che ha emesso l'atto annullato per la durata di giorni cinque
decorrenti dal giorno successivo a quello del suo ricevimento. La
decisione di annullamento è comunicata dal Sindaco o dal Presidente
dell'ente al Consiglio comunale o all'assemblea corrispondente
dell'ente, nella prima seduta successiva alla data della ricezione
del provvedimento di annullamento.
4. Il dirigente del Servizio rapporti con gli enti locali,
gestione segretari comunali ed affari di culto predispone l'elenco
delle decisioni di annullamento, con le relative motivazioni, per
la successiva pubblicazione, da effettuarsi secondo le modalità di
cui all'articolo 15, comma 2."
Articolo 18 - (Modificazioni all'articolo 25)
1. La lett. a) del comma 1 dell'articolo 25 della legge
regionale 73/1993 è sostituita dalla seguente:
"a) quando la Commissione dà comunicazione di aver preso atto
della mancanza di vizi di legittimità;".
2. La lett. b) del comma 1 dell'articolo 25 della legge
regionale 73/1993 è sostituita dalla seguente:
"b) quando siano scaduti i termini stabiliti dall'articolo 22,
commi 1, 2 e 3 e dall'articolo 31, senza che la Commissione ne
abbia disposto l'annullamento o la richiesta di elementi
istruttori;".
Articolo 19 - (Modificazioni all'articolo 26)
1. L'articolo 26 della legge regionale 73/1993 è sostituito dal
seguente:
"Articolo 26(Pubblicazione ed esecutività delle deliberazioni
non soggette a controllo)
1. Le deliberazioni non soggette al controllo preventivo di
legittimità diventano esecutive dopo il decimo giorno dalla data di
pubblicazione. "
Articolo 20 - (Modificazioni all'articolo 27)
1. L'articolo 27 della legge regionale 73/1993 è sostituito dal
seguente:
16 "Articolo 27 (Atti urgenti ed esecutività dei medesimi)
1. Nei casi di urgenza le deliberazioni possono essere
dichiarate immediatamente eseguibili, con apposita votazione, dalla
maggioranza assoluta dei componenti dell'organo deliberante.
2. La trasmissione alla Commissione delle deliberazioni
dichiarate urgenti e sottoposte a controllo ha luogo entro cinque
giorni dall'adozione, a pena di decadenza. In caso di deliberazioni
sottoposte al controllo ai sensi dell'articolo 17, comma 1, lett.
b), c) ed e), la trasmissione ha luogo entro cinque giorni dalla
data della richiesta, a pena di decadenza.
3. La decisione di annullamento delle deliberazioni di cui
all'articolo 22, comma 2, è comunicata all'ente, anche a mezzo di
telegramma o telefax, a pena di decadenza, entro dieci giorni dalla
data del loro ricevimento. Per la trasmissione del provvedimento si
applicano i termini di cui all'articolo 24, comma 2."
Articolo 21 - (Modificazioni all'articolo 28)
1. Il comma 1 dell'articolo 28 della legge regionale 73/1993 e
sostituito dal seguente:
"1. Qualora da parte di un ente sia omesso o ritardato un atto
obbligatorio per legge, la Commissione, previa diffida dell'organo
responsabile, delibera l'invio di un Commissario per il compimento
e, se necessario, per l'approvazione dell'atto."
Articolo 22 - (Modificazioni all'articolo 29)
1. L'articolo 29 della legge regionale 73/1993 è sostituito dal
seguente:
"Articolo 29 (Definitività dei provvedimenti)
1. Le deliberazioni degli enti di cui all'articolo 1, divenute
esecutive a norma delle disposizioni di cui agli articolo 25 e 26,
sono provvedimenti definitivi.
2. Sono altresì definitivi i provvedimenti di annullamento
previsti dagli articolo 23 e 27."
Articolo 23 - (Modificazione all'articolo 31)
1. Il comma 1 dell'articolo 31 della legge regionale 73/1993 è
sostituito dal seguente:
"1. Il termine per l'esame del bilancio preventivo e del conto
consuntivo da parte della Regione è di quaranta giorni."
Articolo 24 - (Applicazione delle norme sulla composizione della
Commissione)
1. Le disposizioni sulla nuova composizione della Commissione si
applicano con il primo rinnovo del Consiglio regionale successivo
all'entrata in vigore della presente legge.
2. L'articolo 35 della legge regionale 73/1993 è abrogato.
CAPO II - Modificazioni alla legge regionale 2 novembre 1987, n.
91 (Norme concernenti le comunità montane)
Articolo 25 - (Modificazioni all'articolo 7)
1. La lett. d) del comma 1 dell'articolo 7 della legge regionale
91/1987 è sostituita dalla seguente:
"d) la ripartizione delle competenze tra gli organi della
comunità montana, il segretario e i funzionari dirigenti nonché la
composizione degli organi medesimi a struttura collegiale, in
quanto non disciplinate dalla presente legge;".
Art 26 - (Modificazioni all'articolo 10)
1. L'articolo 10 della legge regionale 91/1987 è sostituito dal
seguente:
"Art 10 (Competenze del Consiglio)
1. Il Consiglio è l'organo di indirizzo e di controllo
politico-amministrativo.
2. Il Consiglio ha competenza limitatamente ai seguenti atti
fondamentali:
a) lo statuto dell'ente e l'ordinamento degli uffici e dei
servizi;
b) i programmi, le relazioni previsionali e programmatiche, i
piani finanziari, i programmi ed i progetti di opere pubbliche, i
bilanci annuali e pluriennali, le loro variazioni e i conti
consuntivi;
c) le piante organiche e le relative variazioni;
d) la costituzione e la modificazione di forme associative;
e) l'assunzione e l'organizzazione delle funzioni e dei servizi
attribuiti o delegati dai comuni o dalla Regione;
f) la disciplina generale delle tariffe per la fruizione dei
beni e dei servizi;
g) la contrazione dei mutui;
h) le spese che impegnano i bilanci per gli esercizi successivi,
escluse quelle relative alle locazioni di immobili e alla
somministrazione e fornitura di beni e servizi a carattere
continuativo;
i) gli acquisti e le alienazioni immobiliari, le relative
permute, gli appalti e le concessioni che non siano previsti
espressamente in atti fondamentali del Consiglio o che non ne
costituiscano mera esecuzione.
3. Le deliberazioni in ordine agli argomenti di cui al presente
articolo non possono essere adottate in via d'urgenza da altri
organi della comunità montana, salvo quelle attinenti alle
variazioni di bilancio da sottoporre a ratifica del Consiglio nei
sessanta giorni successivi, a pena di decadenza."
Articolo 27 - (Modificazioni all'articolo 13)
1. L'articolo 13 della legge regionale 91/1987 è sostituito dal
seguente:
"Articolo 13 (Attribuzioni del Direttivo)
1. Il Direttivo compie tutti gli atti di amministrazione che non
siano riservati dalla legge al Consiglio e che non rientrino nelle
competenze, previste dalla legge o dallo statuto, degli altri
organi della comunità montana, del segretario o dei funzionari
dirigenti."
Articolo 28 - (Modificazioni all'articolo 14)
1. L'articolo 14 della legge regionale 91/1987 è sostituito dal
seguente:
"Articolo 14 (Attribuzioni del Presidente)
1. Il Presidente rappresenta la comunità, convoca e presiede il
Consiglio e il Direttivo ed esercita tutte le altre funzioni ad
esso attribuite dallo statuto."
Articolo 29 - (Inserimento dell'articolo 24 bis)
1. Dopo l'articolo 24 della legge regionale 91/1987 è inserito
il seguente:
"Articolo 24 bis (Pareri)
1. Su ogni proposta di deliberazione sottoposta al Direttivo e
al Consiglio devono essere richiesti i pareri di cui all'articolo
53 della l.142/1990.
2. In armonia con quanto disposto dall'articolo 8 del decreto
legislativo 27 aprile 1992, n. 282 (Armonizzazione delle
disposizioni della legge 8 giugno 1990, n. 142, con l'ordinamento
della regione Valle d'Aosta) le deliberazioni di cui al comma 1
comportanti impegni di spesa non possono essere assunte senza
attestazione della relativa copertura finanziaria da parte del
responsabile del servizio finanziario. Senza tale attestazione
l'atto è nullo di diritto."
Articolo 30 - (Norma transitoria)
1. Le comunità montane adeguano i propri statuti ai principi di
cui all'articolo 7 della legge regionale 91/1987, come modificato
dall'articolo 25, entro centoventi giorni dall'entrata in vigore
della presente legge.
2. Qualora l'adeguamento non sia deliberato nei termini di cui
al comma 1 si applicano le disposizioni di cui all'articolo 28
della legge regionale 73/1993.
CAPO III - Modificazioni alla legge regionale 5 aprile 1973, n.
14 (Norme riguardanti le Consorterie della Valle di Aosta)
Articolo 31 - (Modificazioni all'articolo 1)
1. Il comma secondo dell'articolo 1 della legge regionale
14/1973 è sostituito dal seguente:
"2. Gli atti deliberativi delle Consorterie devono essere
corredati del parere consultivo dei comuni interessati, espresso
dalla Giunta comunale entro trenta giorni dal ricevimento della
richiesta. Decorso infruttuosamente tale termine si prescinde dal
parere."
Articolo 32 - (Abrogazione dell'articolo 19)
1. L'articolo 19 della legge regionale 14/1973 è abrogato.
Presidente
-
Ha chiesto la parola il
relatore, Consigliere Borre.
Borre (UV) -
Ritengo che, vista anche la
semplicità di questa legge, la relazione che è stata distribuita
sia abbastanza esaustiva per darla per letta; altrimenti se c'è
richiesta, la spiegherò.
Presidente -
D'autres demandent la parole? Je
rappelle qu'il y a un amendement des commissions à l'article 30,
1er comma.
S'il n'y a pas personne qui demande la parole, on passe à
l'examen de la loi.
Pongo in votazione l'articolo 1:
Presenti, votanti e favorevoli: 24
Presidente -
Pongo in votazione l'articolo 2:
Presenti, votanti e favorevoli: 24
Presidente -
Pongo in votazione l'articolo 3:
Presenti, votanti e favorevoli: 24
Presidente -
Pongo in votazione l'articolo 4:
Presenti, votanti e favorevoli: 24
Presidente -
Pongo in votazione l'articolo 5:
Presenti, votanti e favorevoli: 24
Presidente -
Pongo in votazione l'articolo 6:
Presenti, votanti e favorevoli: 24
Presidente -
Pongo in votazione l'articolo 7:
Presenti, votanti e favorevoli: 24
Presidente -
Pongo in votazione l'articolo 8:
Presenti, votanti e favorevoli: 24
Presidente -
Pongo in votazione l'articolo 9:
Presenti, votanti e favorevoli: 24
Presidente -
Pongo in votazione l'articolo 10:
Presenti, votanti e favorevoli: 24
Presidente -
Pongo in votazione l'articolo 11:
Presenti, votanti e favorevoli: 24
Presidente -
Pongo in votazione l'articolo 12:
Presenti, votanti e favorevoli: 24
Presidente -
Pongo in votazione l'articolo 13:
Presenti, votanti e favorevoli: 24
Presidente -
Pongo in votazione l'articolo 14:
Presenti, votanti e favorevoli: 24
Presidente -
Pongo in votazione l'articolo 15:
Presenti, votanti e favorevoli: 24
Presidente -
Pongo in votazione l'articolo 16:
Presenti, votanti e favorevoli: 24
Presidente -
Pongo in votazione l'articolo 17:
Presenti, votanti e favorevoli: 24
Presidente -
Pongo in votazione l'articolo 18:
Presenti, votanti e favorevoli: 24
Presidente -
Pongo in votazione l'articolo 19:
Presenti, votanti e favorevoli: 24
Presidente -
Pongo in votazione l'articolo 20:
Presenti, votanti e favorevoli: 24
Presidente -
Pongo in votazione l'articolo 21:
Presenti, votanti e favorevoli: 24
Presidente -
Pongo in votazione l'articolo 22:
Presenti, votanti e favorevoli: 24
Presidente -
Pongo in votazione l'articolo 23:
Presenti, votanti e favorevoli: 24
Presidente -
Pongo in votazione l'articolo 24:
Presenti, votanti e favorevoli: 24
Presidente -
Pongo in votazione l'articolo 25:
Presenti, votanti e favorevoli: 24
Presidente -
Pongo in votazione l'articolo 26:
Presenti, votanti e favorevoli: 24
Presidente -
Pongo in votazione l'articolo 27:
Presenti, votanti e favorevoli: 24
Presidente -
Pongo in votazione l'articolo 28:
Presenti, votanti e favorevoli: 24
Presidente -
Pongo in votazione l'articolo 29:
Presenti, votanti e favorevoli: 24
Président -
A l'article 30 il y a l'amendement de
la 1ère et de la 2ème Commission:
Amendement - le premier alinéa de l'article 30 est remplacé par
le suivant:
1. Nell'attesa che la Regione disponga il riordino delle
comunità montane, queste ultime adeguano i propri statuti ai
principi di cui all'articolo 7 della legge regionale 91/1987, come
modificato dall'articolo 25, entro centoventi giorni dall'entrata
in vigore della presente legge.
Presenti, votanti e favorevoli: 24
Pongo in votazione l'articolo 30 nel testo così emendato:
Articolo 30 - 1. Nell'attesa che la Regione disponga il riordino
delle comunità montane, queste ultime adeguano i propri statuti ai
principi di cui all'articolo 7 della legge regionale 91/1987, come
modificato dall'articolo 25, entro centoventi giorni dall'entrata
in vigore della presente legge.
2. Qualora l'adeguamento non sia deliberato nei termini di cui
al comma 1 si applicano le disposizioni di cui all'articolo 28
della legge regionale 73/1993.
Presenti, votanti e favorevoli: 24
Il Consiglio approva
Presidente -
Pongo in votazione l'articolo 31:
Presenti, votanti e favorevoli: 24
Presidente -
Pongo in votazione l'articolo 32:
Presenti, votanti e favorevoli: 24
Presidente -
Pongo in votazione la legge nel suo
complesso:
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK