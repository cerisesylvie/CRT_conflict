Consiglio Regionale della Valle d'Aosta - Oggetto del Consiglio n. 1931 del 20 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1931 del 20 ottobre 2022 - Resoconto
OGGETTO N. 1931/XVI - Interpellanza: "Risultati raggiunti a
seguito della partecipazione della Regione al salone TourismA di
Firenze dedicato all'archeologia e al turismo culturale".
Bertin (Presidente) -
Passiamo ora al punto 36
dell'ordine del giorno. Per l'illustrazione, consigliere Aggravi ne
ha facoltà.
Aggravi (LEGA VDA) -
Io invece a quest'interpellanza non
ho trovato risposta sui giornali, collega Baccega, quindi faccio la
domanda all'Assessore di riferimento. Come spesso capita, e anche
giustamente, la Regione viene rappresentata con delegazioni,
stand
o partecipazioni a eventi, o partecipa comunque a
eventi che ritiene strategici per la sua promozione o la promozione
di aspetti che giustamente ritiene meritevoli di interesse e
soprattutto anche di riscontro e di ritorno su quello che è appunto
il nostro patrimonio, o comunque le nostre realtà che possono
essere - lo metto più in chiave turistica, perché comunque anche
con la cultura si fa turismo - rispetto a quella che è l'offerta
della Valle d'Aosta.
Abbiamo preso atto da un comunicato stampa nello specifico della
partecipazione, con una delegazione, al salone dedicato
all'archeologia turismo culturale di Firenze TourismA. In
particolare, nel comunicato stampa l'Assessorato di riferimento
specifica che "la partecipazione è avvenuta con uno stand dedicato
alla ricca e variegata offerta culturale regionale, con particolare
attenzione ai beni archeologici, simbolo di un'identità
plurimillenaria e di un territorio che sin da epoche preistoriche
rappresenta uno strategico luogo di incontro, confronto e
sovrapporsi di culture". Penso che su questo siamo tutti
d'accordo.
L'interpellanza ha quattro domande. La prima domanda è come sia
stata organizzata la partecipazione al salone in termini di costi
di partecipazione, componenti della delegazione, spazi occupati
dallo stand, tipologia di attività di promozione; cerchiamo di
capire come è avvenuta la partecipazione. Quali risultati si siano
stati raggiunti o si valutino tali, perché spesso e volentieri
sappiamo che non è che immediatamente si ha un risconto di queste
azioni di promozione a fronte della partecipazione alla
manifestazione. Quali siano a oggi le modalità adottate dai vari
assessorati in termini di scelta e organizzazione, quindi
composizione delle delegazioni,
budget
, delle partecipazioni
a manifestazioni fiere e saloni. Su questo qualcuno potrebbe dirmi:
"Ma lei per poco tempo è stato assessore e non sa come funziona?".
Non so, magari è cambiato qualcosa, quindi io ho inserito anche
all'interno della richiesta il Presidente, perché immagino che ci
sia comunque, almeno magari avviene, una visione più corale su
questo tipo di impegni e di partecipazione a manifestazioni questo
tipo. È per comprendere qual è il
modus operandi
che si dà
questo Governo o membri dello stesso. Infine chiedo a quali
prossime manifestazioni l'Assessorato ai beni culturali, turismo,
sport e commercio intende partecipare nell'ambito delle materie di
sua competenza. Questo per capire un po' quali altri appuntamenti
possono attendere l'assessorato.
Adesso stavo pensando al fatto che qualcuno si trova le risposte
alle interpellanze scritte sui giornali e ogni tanto ci troviamo
anche pubblicazioni sui
social
, che forse poco fanno di
promozione e però qualche critica o commento in più lo danno.
Quindi, io penso che forse un uso un pochettino più moderato dei
social, soprattutto in certi momenti, sia utile, perché magari la
buona finalità della promozione finisce poi per sembrare una gita e
una scampagnata.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Le domande sono tante, complesse,
molto articolate, richiederebbero ben più di dieci minuti per la
risposta, andrò veloce cercando di stare nel tempo.
Il convegno nazionale è stato organizzato dalla rivista
Archeologia viva
, periodico esistente da ben trentacinque
anni, che si è rafforzato e consolidato progressivamente negli anni
e che oggi rappresenta uno indiscusso punto di riferimento per gli
appassionati di discipline archeologiche. Il convegno, giunto alla
sua ottava edizione, attira ogni anno migliaia di visitatori ed è
diventato un punto di riferimento per il turismo archeologico
nazionale ed internazionale.
La partecipazione al salone è stata organizzata dal dipartimento
turismo, sport e commercio e struttura promozione progetti europei
per lo sviluppo del settore turistico, ufficio promozione turistica
marketing
territoriale e progetti europei, preposta alla
progettazione e pianificazione di eventi promozionali della
Regione, in stretta collaborazione con il dipartimento
Soprintendenza per i beni e le attività culturali, data la natura
mista della manifestazione.
Quella di quest'anno è stata per la Valle d'Aosta la prima
partecipazione al salone dell'archeologia e del turismo culturale
di Firenze. La decisione di parteciparvi è stata assunta sulla base
della reputazione acquisita e tenendo conto delle informazioni che
i due dipartimenti hanno raccolto sulle passate edizioni del
salone. L'edizione 2022 di TourismA, il salone di archeologia e
turismo culturale, organizzato da Archeologia viva e Giunti
Editore, con il patrocinio del Ministero della cultura, ha riscosso
un notevole successo di pubblico e un ampio plauso da parte del
mondo degli addetti ai lavori, registrano un totale di oltre
undicimila visitatori provenienti da varie regioni italiane e da
diversi paesi esteri.
L'Assessorato ha partecipato al salone con l'obiettivo di
valorizzare, a fini turistici, il patrimonio culturale regionale
realizzando quattro attività complementari.
Uno, promuovere l'offerta regionale al pubblico tramite un
proprio spazio espositivo. Gli addetti hanno incontrato sia addetti
ai lavori, archeologi, storici dell'arte, insegnanti, sia semplici
viaggiatori turisti interessati alle mete culturali, ma anche
all'offerta più generale della Valle d'Aosta, compresi vari
tour
operator
e operatori del turismo culturale, comprendente - come
le dicevo - anche le mete escursionistiche e l'enogastronomia. Il
materiale promozionale dell'offerta turistico-culturale della
regione è stato distribuito in oltre a 1500 copie.
Due, promuovere il turismo archeologico e culturale di
fondamentale importanza per la nostra regione, anche nell'ottica
della destagionalizzazione dell'offerta turistica. Tra il pubblico
generalista ha riscosso peraltro molto curiosità la proposta del
Cammino Balteo. Tra gli archeologi e gli appassionati, anche a
seguito delle relazioni proposte nelle sale conferenze, molte
domande erano invece relative all'area megalitica di
Saint-Martin-de-Corléans e ad Aosta archeologica.
Tre, incontrare gli operatori culturali dell'offerta,
partecipando al
workshop
del turismo culturale organizzato
nell'ambito del salone.
Quattro, presentare il patrimonio turistico archeologico della
Valle d'Aosta agli addetti e agli appassionati del settore. Firenze
è infatti un'importante vetrina per incrementare l'attrattività
turistica regionale a livello nazionale
in primis
, andando a
sollecitare l'interesse dell'Italia centrale e centro
settentrionale, nonché internazionale, essendo il capoluogo
toscano, e questo evento in particolare, un'occasione di conoscenza
e incontro con conseguente cassa di risonanza sui diversi mercati
europei e non solo.
La partecipazione al workshop del turismo culturale ha
consentito di incontrare diversi operatori del settore turistico di
tutta Italia, interessati a includere la Valle d'Aosta nella
propria offerta di pacchetti turistici individuali e di gruppo.
Oltre agli operatori specializzati nel turismo culturale
archeologico, altri operatori più generalisti cercavano
destinazioni in grado di combinare sia attrattive culturali sia
attrattive di diversa natura, cosa che la Valle d'Aosta è in grado
di offrire su brevi distanze.
Alcuni operatori che si rivolgono al mercato il terzo settore
hanno assunto informazioni sulle proposte per il turismo
accessibile, al fine di proporre destinazioni senza barriere
architettoniche a gruppi di persone disabili con accompagnatore e
figure sanitarie. Per venire incontro a questa domanda, la Valle
d'Aosta può oggi proporre diverse mete accessibili: dal Forte di
Bard allo Skyway, dal Castello di Aymavilles al MAV, oltre che
strutture ricettive attrezzate per clienti in carrozzina.
Al workshop si sono inoltre incontrati operatori di associazioni
nazionali, che muovono gruppi interessati a vacanze di due o tre
giorni nei periodi di bassa stagione, una clientela utile per
destagionalizzare le presenze. Altre agenzie e tour operator infine
hanno chiesto informazioni generali e l'invio di materiale
informativo.
L'obiettivo di questa vetrina importante per la Valle d'Aosta è
stato raggiunto con un primo intervento proposto nell'ambito del
diciottesimo incontro nazionale di Archeologia Viva, in
collaborazione con il Menhir Museum di Laconi a Oristano, dal
titolo "Le Stonehenge d'Italia: Valle d'Aosta chiama Sardegna.
Percorsi armonici, parallelismi, scambi, accordi per una rete
museale tra Valle d'Aosta e Sardegna", a cui hanno partecipato
Gianfranco Zidda, funzionario archeologo Soprintendenza beni
attività culturali della Regione autonoma Valle d'Aosta, che è il
responsabile scientifico dell'area megalitica di
Saint-Martin-de-Corléans, Giorgio Murro che è il direttore del
Menhir Museum di Laconi a Oristano, il sottoscritto in qualità di
Assessore regionale ai beni culturali, turismo, sport e commercio e
il Vicesindaco di Laconi. La conferenza si è svolta di fronte a una
platea numerosa, vi erano oltre 300 persone, e ha generato un ampio
interesse che si è dimostrato poi nell'afflusso di persone che con
interesse si sono presentate allo stand della Valle d'Aosta e che
hanno partecipato alla conferenza organizzata, sempre dagli
archeologi della Soprintendenza il giorno dopo, dal titolo "Valle
d'Aosta dove la storia nasce dal ghiaccio".
È fondamentale per questa ragione partecipare a tutti gli eventi
che consentono di consolidare la comunicazione dei nostri beni
archeologici, che dal mesolitico alla tarda antichità fanno della
nostra regione un fondamentale scrigno di storie e culture,
assolutamente adatto ad attirare i tour operator e non
dimentichiamo il turismo scolastico che qui trova una meta ideale
appagante e anche fuori stagione rispetto alle stagioni alte. Su
questo filone non a caso si è poi inserita la conferenza che si è
svolta sabato primo ottobre dal titolo "Valle d'Aosta dove la
storia nasce dal ghiaccio", in cui i nostri archeologi hanno
illustrato la varietà del patrimonio archeologico valdostano
evidenziandone il profondo e fondamentale legame con il territorio,
nonché le diverse formule di approccio e fruizione del museo
archeologico e dei siti musealizzati, tra cui spicca anche il
recupero del ponte acquedotto di Pondel.
È stata, nel corso di quest'evento, presentata la
app
MuseOn, che consente, dal proprio smartphone, di accedere con
virtual tour
a testi e immagini d'archivio e al patrimonio,
se questo non fosse pienamente fruibile, oltre al progetto di
"Aosta digitale", che tramite le realtà immersiva e le
ricostruzioni in
3D
, permette la ricostruzione di edifici
romani e tramite l'app Oculus consente di vivere in
4D
l'area megalitica.
Inoltre, sempre sulla scia di questi momenti di condivisione con
le altre realtà che si occupano di megalitismo, abbiamo avuto fitti
momenti di incontro e confronto e ciò ha portato a una mia diretta
partecipazione, in qualità di invitato relatore, all'
expo
del turismo archeologico
Archeologica 2022
, tenutosi a
Cagliari dal 13 al 16 ottobre 2022, organizzato dalla Regione
autonoma della Sardegna attraverso l'Assessorato al turismo sardo.
Non ho potuto partecipare di persona, poiché ero occupato in altri
impegni istituzionali in Valle, in particolare all'incontro
internazionale al Forte di Bard sulle guide alpine al femminile, ma
sono intervenuto via
streaming
sabato scorso nell'ambito
della conferenza dal titolo "Stare in rete: la rete nazionale dei
musei e delle statue e stele menhir. Prospettive e sviluppo",
evidenziando l'importanza della rete nazionale musei delle statue
stele menhir di cui Aosta e Laconi, in provincia di Oristano, ne
sono tra i principali interpreti e, devo dire, anche i promotori. I
rapporti tra noi e la Sardegna culmineranno a breve nella firma di
una convenzione tra la struttura patrimonio archeologico e il
Menhir Museum di Laconi e del protocollo d'intesa tra i musei che
espongono statue e stele menhir a livello italiano, che ci
piacerebbe avvenisse in Valle d'Aosta e stiamo proprio lavorando in
questa direzione.
Le attività di promozione sono state quelle intrinseche
obbligatorie in questo tipo di manifestazione, a partire
dall'accoglienza del pubblico interessato, con il fornire
informazioni verbali dirette in diverse lingue, presentazione,
illustrazione, distribuzione di
dépliants
e pubblicazioni
turistico archeologico, interventi mirati alla promozione del
patrimonio culturale valdostano anche presso altri stand,
partecipazione a workshop, conferenze e incontri seminariali sui
temi del turismo archeologico.
Per quanto riguarda la partecipazione della Regione a fiere e
workshop di interesse culturale turistico, la pianificazione
annuale è normalmente approvata tra la fine dell'anno precedente e
l'inizio dell'anno di riferimento, con una deliberazione della
Giunta regionale che approva la selezione degli appuntamenti
fieristici, le modalità di partecipazione e la relativa spesa
massima presunta. I criteri selezione delle manifestazioni da
inserire nella pianificazione annuale comprendono: la natura della
manifestazione professionale aperta al pubblico o mista;
l'eventuale specializzazione della manifestazione per segmento di
domanda o per tipo di offerta turistica; gli ambiti geografici di
riferimento di ciascuna manifestazione, in relazione ai mercati di
interesse turistico presidiati dall'assessorato, tenuto conto delle
indicazioni dell'agenzia di comunicazione con cui l'assessorato
opera in ciascun mercato; richieste, suggerimenti e valutazioni
delle associazioni di operatori turistici regionali; valutazione
per ciascuna manifestazione considerata della spesa stimata per
l'eventuale partecipazione in relazione ai risultati attesi.
La composizione delle delegazioni regionali che partecipano alle
singole manifestazioni è valutata dai dirigenti delle strutture
competenti, sulla base dei criteri seguenti. Per i saloni che si
svolgono all'estero o che pur svolgendosi in Italia prevedono la
partecipazione a workshop con operatori esteri, la scelta
prioritaria del personale che curi i rapporti con il mercato di
riferimento è di personale che conosca la lingua del paese di
riferimento o, in mancanza, personale che parli correntemente la
lingua inglese. Per i saloni specializzati nel turismo culturale:
partecipazione congiunta di esperti del settore culturale e di
addetti alla promozione dell'offerta turistica nel suo complesso;
l'amministratore di riferimento la cui presenza è spesso richiesta
dagli organizzatori nell'ambito di interviste, conferenze stampa ed
eventi istituzionali; personale specializzato per conferenze di
settore come nel caso di TourismA.
Le prossime manifestazioni a interesse turistico - chiedo ancora
solo un minuto - a cui parteciperà l'Assessorato sono quelle
incluse nella pianificazione annuale approvata con la deliberazione
della Giunta regionale n. 199 del...
Presidente -
Assessore, ha già sforato di un minuto,
concluda.
Guichardaz J. (FP-PD) -.
.. del 28 febbraio 2022, a cui si
rinvia per dettagli sulle singole manifestazioni, sulle modalità di
partecipazione e sulle relative spese. In particolare: TTG Travel
Experience Rimini, quella appena avvenuta dal 12 al 14 ottobre
2022; lo Skipass a Modena il 29 ottobre- primo novembre, in
collaborazione con la Chambre, altre entità, maestri di sci,
eccetera; Borsa Mediterranea del turismo archeologico a Paestum,
27-30 ottobre; The National Show a Birmingham, 15-16 ottobre del
2022; Salon international du tourisme et des voyages di Colmar,
11-13 novembre. Queste sono quelle incluse nella delibera di cui
sopra.
Per tornare alla partecipazione al salone, la spesa è stata di
18.178 euro. Per un elenco dettagliato dei servizi acquisiti,
rimando al provvedimento dirigenziale 5267 del 14 febbraio 2022. La
delegazione regionale che ha collaborato per realizzare l'attività
suddetta era composta da personale del dipartimento turismo sport e
commercio e del dipartimento Soprintendenza per i beni e le
attività culturali, oltre che dal sottoscritto e dalla segreteria
particolare limitatamente al periodo dell'evento.
Inoltre, come previsto dalla deliberazione della Giunta
regionale n. 902 dell'8 agosto 2022, l'Assessorato del turismo
supporterà con proprio personale l'Assessorato sviluppo economico
formazione lavoro nel presidiare lo stand istituzionale nel gestire
l'attività di informazione e promozione al pubblico, nell'ambito
della manifestazione "L'artigiano in fiera" che si terrà a Rho dal
3 all'11 dicembre 2022.
Presidente -
Per replica il consigliere Aggravi. Volevo
richiamare al rispetto dei tempi. In questo caso c'era l'accordo
dell'interpellante, però abbiamo oggettivamente sforato un po'
tanto.
Aggravi (LEGA VDA) -
Presidente, sarò telegrafico così le
faccio recuperare il tempo, però penso che la trasparenza sia un
aspetto molto importante e alcune importanti informazioni sono
arrivate al termine della presentazione dell'Assessore, quindi
penso che ho fatto bene a concedere un po' di tempo.
Vede, Assessore, per una volta - le faccio una battuta così
stempero un po' la sua preoccupazione per un'altra iniziativa - non
mi preoccupo delle sue partecipazioni, ma mi sono preoccupato della
delegazione che ho visto nelle foto sui
social
. Le chiedo
poi comunque copia della risposta che sicuramente è corposa, quindi
va analizzata. La ringrazio dei dati che ha fornito. Io spero che
quest'impegno porti dei risultati alla Valle d'Aosta perché
altrimenti, al di là dell'alleanza con la Sardegna - questo può
essere cosa buona e giusta, lo deve valutare poi principalmente lei
e il suo assessorato i frutti che può dare; probabilmente li
vedremo in prospettiva - io mi auguro che i costi, le risorse messe
in campo e soprattutto le persone che hanno partecipato agli
eventi, possano dare dei risultati.
Io quello che invito ancora, soprattutto in un periodo come
questo, è che forse la miglior pubblicità, soprattutto per il
lavoro che viene fatto, prezioso lavoro degli uffici, sia quella
probabilmente di non pubblicare delle foto che...!
Voce fuori microfono.
No no, io lo dico a lei; lei non può fare così! Io non ce l'ho
con lei; lei è a capo di una struttura e quindi, secondo me, è bene
che le strutture siano informate che purtroppo al di fuori, e lo
sappiamo benissimo noi che facciamo politica, la percezione è
un'altra.
Quindi rischiare di perdere efficacia dell'attività fatta per
una foto, non è una cosa bella.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK