Consiglio Regionale della Valle d'Aosta - Oggetto del Consiglio n. 485 del 10 marzo 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 485 del 10 marzo 1999 - Resoconto
SÉANCE DU 10 MARS 1999 (APRÈS-MIDI)
OGGETTO N. 485/XI Proposta di regolamento: "Modifica al
regolamento regionale 30 novembre 1998, n. 7 (Disciplina
dell'imposta regionale sulle formalità di trascrizione, iscrizione
e annotazione di veicoli al Pubblico Registro Automobilistico
(IRT))".
Articolo 1 (Modifica all'articolo 2)
1. Il comma 2 dell'articolo 2 del regolamento regionale 30
novembre 1998, n. 7 (Disciplina dell'imposta regionale sulle
formalità di trascrizione, iscrizione ed annotazione di veicoli al
pubblico registro automobilistico (IRT)) è sostituito dal
seguente:
"2. L'IRT è dovuta per ciascun veicolo al momento della
richiesta di ciascuna formalità. È dovuta una sola imposta quando
per lo stesso credito ed in virtù dello stesso atto debbano
eseguirsi più formalità ai sensi delle disposizioni vigenti in
materia."
Articolo 2 (Dichiarazione d'urgenza)
Il presente regolamento è dichiarato urgente ai sensi
dell'articolo 31, comma terzo, dello Statuto ed entrerà in vigore
il giorno successivo a quello della sua pubblicazione nel
Bollettino ufficiale della Regione.
Président Je voudrais vous rappeler que la IIème Commission le
22 février dernier a exprimé à la majorité des voix un avis
favorable.
La parole au rapporteur, Conseiller Praduroux.
Praduroux (UV) Il decreto legislativo 15 dicembre 1997 n. 446,
istitutivo dell'IRAP, prevedeva, com'è noto, all'articolo 56 la
possibilità per le province di istituire con proprio regolamento
l'imposta provinciale sulle formalità di trascrizione, iscrizione
ed annotazione dei veicoli richiesta dal Pubblico Registro
Automobilistico (IPT) in sostituzione delle soppresse IET e
APIET.
In Valle d'Aosta, poiché in seguito alla soppressione della
provincia e secondo quanto stabilito dall'articolo 10 della legge
n. 690/81, le funzioni della provincia e le relative entrate sono
attribuite alla Regione, è stato adottato il regolamento regionale
30 novembre 1998, n. 7: "Disciplina dell'imposta regionale sulle
formalità di trascrizione, iscrizione e annotazione di veicoli al
Pubblico Registro Automobilistico (IRT)".
L'articolo 56 della legge n. 446/97 prevede che con il
regolamento istitutivo dell'IPT le province disciplinano la
liquidazione, la riscossione e la contabilizzazione dell'imposta
provinciale di trascrizione e i relativi controlli, nonché
l'applicazione delle sanzioni per l'omesso o ritardato pagamento
dell'imposta, mentre gli elementi fondamentali dell'imposta,
presupposto dell'imposta, soggetti passivi, base imponibile,
eccetera, restano fissati dalla legge dello Stato.
Il presupposto per l'applicazione dell'IRT è la formalità
richiesta al PRA (iscrizione, trascrizione, eccetera) e l'imposta è
dovuta per ciascun veicolo al momento della richiesta della
formalità.
Relativamente a tale aspetto, il comma 2 dell'articolo 56 del
decreto legislativo n. 446/97 precisa inoltre che "È dovuta una
sola imposta quando per lo stesso credito ed in virtù dello stesso
atto devono eseguirsi più formalità". Tale norma si differenzia
nella formulazione da quanto prevede la legge che aveva istituito
l'imposta erariale di trascrizione - che non è stata espressamente
abrogata - che esplicitava che è dovuta una sola imposta quando per
lo stesso credito e in virtù dello stesso atto devono eseguirsi più
formalità d'iscrizione ipotecaria.
In sede di UPI, che ha coordinato la predisposizione dei
regolamenti provinciali istitutivi dell'imposta in collaborazione
con il Ministero delle finanze, e in considerazione di quanto
prospettato dagli uffici del PRA che gestisce tali formalità, si
era deciso di esplicitare (a differenza di quanto stabiliva
l'articolo 56 del decreto legislativo n. 446/97) che il pagamento
di una sola imposta, nell'ipotesi di più atti di trascrizione per
lo stesso credito e in virtù dello stesso atto, fosse circoscritto
ai casi di formalità ipotecaria.
Pertanto anche nel regolamento regionale n. 7/98, così come
nella maggior parte dei regolamenti provinciali già approvati, è
stata seguita quest'impostazione che il Ministero delle finanze ha
contestato.
Successivamente, anche in seguito ad un confronto con il
Ministero delle finanze, l'UPI ha inviato una comunicazione a tutte
le province, invitandole a modificare i regolamenti in alcuni
aspetti, tra l'altro per adeguare l'articolo 56, comma 2, del
decreto legislativo n. 446/97, che non prevede esplicitamente la
limitazione dell'applicazione di una sola imposta per lo stesso
credito e lo stesso atto, le formalità d'iscrizione ipotecaria.
Dopo un approfondito esame, condotto sia tra funzionari delle
province, sia in collaborazione con i funzionari del PRA, si è
preso atto che il rilievo pare soprattutto formale e che non
dovrebbero verificarsi altre ipotesi di presenza di più atti di
trascrizione per lo stesso credito ed in virtù dello stesso atto,
al di fuori dell'iscrizione ipotecaria, che può essere chiesta
(anche se ipotesi sempre più rara) per garantirsi in un atto di
vendita con pagamento dilazionato.
Si ritiene pertanto, poiché trattasi di esercizio di potestà
regolamentare provinciale da parte della Regione e non
dell'esercizio di competenze legislative regionali, e poiché la
modifica non ha un impatto sostanziale nella regolamentazione della
materia, di sopprimere, al comma 2 dell'articolo 2 del Regolamento
n. 7/98, le parole "di iscrizione ipotecaria".
Président Y a-t-il quelqu'un qui souhaite intervenir?
Si tel n'est pas le cas, je soumets au vote l'article 1er:
Conseillers présents et votants: 29
Pour: 26
Contre: 3
Le Conseil approuve.
Je soumets au vote l'article 2:
Conseillers présents et votants: 29
Pour: 26
Contre: 3
Le Conseil approuve.
Je soumets au vote le projet de règlement dans son ensemble:
Conseillers présents et votants: 30
Pour: 27
Contre: 3
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK