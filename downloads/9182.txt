Consiglio Regionale della Valle d'Aosta - Oggetto del Consiglio n. 3725 del 6 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3725 del 6 maggio 1988 - Resoconto
OGGETTO N. 3725/VIII - PROVVEDIMENTO DI INQUADRAMENTO DI
PERSONALE DELL'UNITA' SANITARIA LOCALE DELLA VALLE D'AOSTA AI SENSI
DELLA LEGGE 20 MAGGIO 1985, N. 207. (Interrogazione).
PRESIDENTE:
Do lettura dell'interrogazione in oggetto,
presentata dal Consigliere Mafrica:
INTERROGAZIONE
VISTA
la deliberazione n. 9524 del 6 novembre 1987 con
la quale si riconosce ad uno psicologo la
qualifica di
"psicologo psichiatra" di cui al 3° comma dell'art. 14 della legge
207/85;
CONSTATATO
che il 3° comma dell'art. 14 della legge
207/85 non parla di "psicologo psichiatra" ma di "psicologo
psichiatrico" e che il beneficio in questione viene riconosciuto al
personale in possesso del riconoscimento della qualità di
dipendente da Ospedale Psichiatrico
o
Centro di Igiene
Mentale o Istituto medico-psico-pedagogico in data ovviamente
anteriore all'entrata in vigore della legge stessa;
il sottoscritto Consigliere regionale
INTERROGA
l'Assessore competente per sapere:
1)
se la dizione di "psicologo psichiatra" non sia da
ritenersi erronea
e
di conseguenza da rivedere;
2)
perché nel caso in questione è stata riconosciuta
come valida una dichiarazione del 12 dicembre 1986, in data cioè
successiva
a
quella di pubblicazione della legge
207/85;
3)
se esistano altri casi di psicologi che possono
aspirare al riconoscimento dei benefici previsti dalla legge
207/85.
PRESIDENTE:
Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Devo precisare, innanzitutto, che la
dizione "psicologo psichiatra" è sbagliata e che quella esatta è
"psicologo psichiatrico" e così sarà modificata, anche se ciò non
ha aggiunto ulteriori competenze a questa figura professionale e
non ne ha modificato il ruolo.
In merito al secondo punto dell'interrogazione, occorre dire che
la dichiarazione fatta il 12 dicembre 1986, in data cioè successiva
a quella di pubblicazione della legge 207/85, accerta solo
l'attività svolta, da questa persona, prima del 1979, ma non è un
titolo di riconoscimento a tutti gli effetti, perché come titolo di
accertamento valgono le cartelle cliniche, le schede cliniche, le
ricette e tutti gli atti depositati nella cartella personale che è
allegata a questa deliberazione. Non è quindi la dichiarazione a
dare il titolo, essa è solo una certificazione attestante che
quella persona, in quel momento, svolgeva quel lavoro.
Preciso inoltre che nella 207 non si prevede che le
dichiarazioni debbano essere fatte prima del 1979, ma si dice che
devono essere fatte al momento dell'assunzione dell'atto, perché,
come si nota anche dagli estratti dei lavori parlamentari, prima
c'era la dizione "già equiparati", che poi è stata sostituita da
quella di "equiparati".
Al momento, solo il Dott. Mattioli è in attesa di veder
equiparato il proprio titolo a quello di "psicologo psichiatrico",
cosa che avverrà quanto prima.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Sono solo parzialmente soddisfatto, nel
senso che l'Assessore ha ammesso esservi stato un errore nella
deliberazione ed ha anticipato la correzione della formulazione
della stessa deliberazione.
Rispetto alle altre due risposte, io rileggo all'Assessore
l'articolo 14, che, al primo comma, dice: "Agli altri provvedimenti
relativi all'applicazione della presente legge e che siano in
contrasto con la stessa, si applica il disposto dell'art. 9, ultimo
comma, del D.P.R. 20 dicembre 1979, n. 761". Da ciò si potrebbe
dedurre che la validità dei requisiti sia quella del 1979.
Ho qui con me una nota di "Legislazione - Giurisprudenza", a
cura del settore editoriale dell'ANAO, sull'equiparazione degli
psicologi psichiatrici agli psichiatri, in cui si dice che le
condizioni devono essere, in pratica, quelle di avere questo
riconoscimento già in data anteriore.
L'Assessore sostiene che sono sufficienti le cartelle cliniche:
io pongo solo il problema che le cose siano fatte nel modo dovuto,
tenendo conto di tutti i casi esistenti, onde evitare in futuro il
ripetersi di problemi che già si sono verificati in altre
occasioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK