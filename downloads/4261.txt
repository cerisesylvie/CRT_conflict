Consiglio Regionale della Valle d'Aosta - Oggetto del Consiglio n. 603 del 26 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 603 del 26 novembre 1981 - Resoconto
OGGETTO N. 603/81 - RIMBORSO FORFETTARIO ALLA RAI DEI COSTI
SOSTENUTI NEGLI ANNI 1977/1978/1979/1980 PER LA GESTIONE DEGLI
IMPIANTI ATTIVATI IN VALLE D'AOSTA PER LA RICEZIONE DI PROGRAMMI
TELEVISIVI PROVENIENTI DALL'AREA CULTURALE FRANCESE - APPROVAZIONE,
FINANZIAMENTO E LIQUIDAZIONE PARZIALE DI SPESA.
Presidente
- Do lettura del testo della delibera:
IL CONSIGLIO REGIONALE
Delibera
1) di approvare la spesa complessiva di Lire 624.262.966, IVA
compresa, quale contributo forfettario agli anni
1977/1978/1979/1980 dovuto alla RAI per il costo di gestione di
impianti attivati in Valle d'Aosta per la ricezione di programmi
televisivi provenienti dall'area culturale francese;
2) di liquidare a favore della RAI a titolo di acconto la
somma di lire 124.262.966 con imputazione della spesa stessa al
capitolo del bilancio 46350 per l'anno finanziario 1981 che
presenta la necessaria disponibilità di fondi;
3)
di stabilire che la somma liquidata sarà versata
sul c/c n. 60081 del Banco di Roma sede di Torino intestato alla
RAI Radiotelevisione italiana;
4)
di autorizzare la Giunta regionale ad effettuare la
liquidazione di lire 500.000.000 ad avvenuta approvazione del
bilancio di previsione della Regione per l'anno 1982 e con
imputazione della somma stessa al capitolo del bilancio 1982
corrispondente al capitolo 46350 del bilancio di previsione per
l'anno 1981.
Presidente
- Ha chiesto di parlare il Presidente della
Giunta, ne ha facoltà.
Andrione (UV)
- Lascio poi la parola all'Assessore, ma
volevo spiegare prima perché la questione viene data con ritardo.
In seguito ai primi lavori, il Consiglio regionale aveva avuto
l'impressione che la RAI si muovesse con eccessiva lentezza ed
aveva rimandato il pagamento delle quote relative ai primi
anni.
Vi erano state poi una serie di riunioni con delle Commissioni -
so che il Consigliere Voyat ne faceva parte - diverse questioni
erano state chiarite ed anche se oggi ci sono ancora alcune piccole
zone d'ombra, in linea di massima si può dire che con qualche
ritardo e difficoltà, la convenzione è stata rispettata. È stata la
Regione che poi ha ulteriormente ritardato i pagamenti perché non
aveva voglia di tirare fuori i soldi. La RAI messa un po' alle
strette, ha minacciato di adire le vie legali e di fronte ad un
raggelamento di questo genere, avevo proposto di dare un anticipo
per arrivare alla primavera prossima.
Si propone di liquidare lire 124.000.000 su lire 624.000.000
versandoci cioè mezzo miliardo per l'anno venturo. Mi sembra che
comunque vada la nuova convenzione, non accetteremo più i metodi
ISTAT di rivalutazione del canone perché si presentano delle cifre
esuberanti ...!
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Già in sede di discussione della nostra
interpellanza, il Presidente aveva detto che si sarebbe cercato
nella convenzione successiva di non ritrovarsi in condizioni
analoghe.
Questa condizione in effetti porta ad esborsi regionali
abbastanza consistenti e soprattutto la formulazione è tale che se
ci fosse una causa da parte della RAI, avrebbe ragione, perché
nella convenzione si parla proprio di esercizio, consumi,
manutenzione, compresi i costi per l'impiego delle risorse interne;
c'è quindi una condizione in effetti che avvantaggia da questo
punto di vista la RAI. Vorrei chiedere al Presidente se dando
questo accordo, possiamo poi rimanere tranquilli che non pagheremo
gli interessi sul restante mezzo miliardo, perché con il tasso di
inflazione attuale il rischio è abbastanza grosso.
Presidente
- Ha chiesto di parlare il Consigliere
Andrione, ne ha facoltà.
Andrione (UV) -
L'accordo, che è legato anche all'inizio
dei "pourparlers" per la nuova convenzione, è quello di fare questo
gesto in maniera da fermare ogni azione legale.
Presidente
- Ha chiesto di parlare il Consigliere
Lustrissy, ne ha facoltà.
Lustrissy (DP) -
Vorrei approfittare di questa occasione
in cui si parla della convenzione con la RAI, per chiedere se la
manutenzione degli impianti che per certo verso è anche a carico
della Regione, venga effettivamente fatta ad Aosta o da squadre che
vengono da Torino, perché credo che uno dei tanti problemi di
inadempimento della convenzione sia quello di assicurare una
manutenzione efficace degli impianti, sul posto e con personale
adeguato. Questo non si è ancora verificato, per la manutenzione in
Valle d'Aosta vengono le squadre dislocate a Torino, per cui
approfittando anche di queste trattative con la RAI in sede di
verifica delle convenzioni, è bene sia messo a punto anche questo
problema, di modo che la manutenzione venga fatta ad Aosta con
apposito personale possibilmente assunto in loco, garantendo così
un'occupazione ai giovani locali che hanno una
specializzazione.
Sull'adempimento della legge 103/75, bisogna approfittare di
queste occasioni di discussione di quantum di convenzione per
richiedere alla RAI - capisco che questo esula un po' dalla
convenzione in senso stretto - che il Governo, tramite gli organi
tecnici competenti, dia attuazione alla legge del '75 con la quale
vengono assicurate in loco, per via della situazione particolare
della Valle d'Aosta, quelle ore di trasmissione previste in lingua
francese, ma non ancora effettuate. Anche qui con l'ampliamento di
questa rete informativa della Valle d'Aosta ci sarebbero
possibilità di occupazione per giovani locali.
Presidente
- Ha chiesto di parlare il Presidente della
Giunta, ne ha facoltà.
Andrione (UV)
- Nell'attuale discussione in corso, ho
fatto presente sia un punto che l'altro, purtroppo la convenzione è
stilata in maniera tale che non avendo noi un termine di paragone,
non possiamo dire che vi è inadempimento perché la manutenzione è
fatta da squadre che vengono da fuori. La risposta della RAI - come
dicevo prima parlando al Consigliere Mafrica - per adesso è
negativa, ci parla di organici, di difficoltà e sostiene che la
manutenzione è ugualmente di eccellente livello, tesi che noi
abbiamo smentito. Ritorneremo alla carica ed insisteremo su questo
punto, come anche sull'applicazione della legge 103, dove il
problema è molto più ampio perché si tratta dell'utilizzo della
3
a
Rete. Comunque concordiamo con quanto dice il
Consigliere Lustrissy sotto alcuni profili e lo faremo
presente.
Presidente
- Metto in approvazione l'oggetto n. 22,
facendo presente che al punto 3° e 4° ci sono alcuni errori di
copia, che non modificano il totale deliberato e che saranno
corretti di ufficio.
Esito della votazione:
Presenti, votanti e favorevoli: 23
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK