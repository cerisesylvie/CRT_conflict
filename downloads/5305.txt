Consiglio Regionale della Valle d'Aosta - Oggetto del Consiglio n. 197 del 24 marzo 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 197 del 24 marzo 1983 - Resoconto
OGGETTO N. 197/VII - DISEGNO DI LEGGE CONCERNENTE: "AUMENTO
PER L'ESERCIZIO 1983 DELLO STANZIAMENTO PER L'APPLICAZIONE DELLA
L.R. 15 GIUGNO 1978, N. 18: CONTRIBUTI PER LA COSTRUZIONE E LA
RICOSTRUZIONE DEI TETTI IN LOSE E DI BALCONI TIPICI IN
LEGNO".
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Solo per comunicare i dati esatti
della situazione inerente alle domande di contributi per i tetti in
lose e per i balconi in legno, non essendo esatti quelli riportati
nella relazione.
La situazione alla data del 22.3.1983, quindi dell'altro ieri, è
la seguente:
anno 1981
domande pervenute: 744;
domande liquidate: 410;
domande da liquidare: 334;
anno 1982 - domande pervenute: 636;
anno 1983 - domande pervenute: sino alla data del 22.3 100.
In totale sono 1070 domande per una previsione complessiva di
circa 700 milioni.
Con la proposta che facciamo, di 500 milioni, arriviamo a poter
coprire praticamente quasi tutto il 1982 con i dati che ho citato
adesso.
Se vogliamo essere precisi, possiamo dire che c'è stato un
notevole incremento, a partire dal 1978, del finanziamento in
maniera tale da poter raggiungere oggi una quasi parità fra le
domande, il periodo di istruttoria e la relativa liquidazione dei
contributi.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
En déclarant notre avis favorable sur ce
projet de loi, comme nous avons déjà fait en Commission, nous
espérons que dans la prochaine législature il y aura, à ce sujet,
une loi plus complète, qui tienne compte des différentes exigences
qui existent dans cette matière surtout comme a déclaré je crois le
Conseiller Nebbia, au cours de l'examen d'un autre projet de loi,
pour que personne puisse profiter de cette petite contribution, qui
sert en ce moment seulement à faire élever le coût de construction
des toits, si on n'arrive pas à quelque chose de plus
organique.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (N.S.):
Discussioni su questo argomento sono
già state fatte varie volte.
Mi pare, se non ho fatto male i miei conti, che si arrivi ad un
contributo di ca. 700.000 lire medio per domanda.
Vorrei sapere quanto deve spendere mediamente l'individuo che
deve rifarsi il tetto, perché il problema di fondo mi pare sia
questo.
Se queste 700.000 lire hanno una loro validità, diamole;
altrimenti adottiamo dei criteri per cui si fanno non mille
interventi ma solo 300, che però servono a risolvere il
problema.
La domanda che faccio all'Assessore, se è in grado di
rispondere, è in che percentuale, grosso modo, incidono queste
700.000 lire per coprire la spesa reale che colui che deve
ricostruire un tetto in lose o fare il balcone in legno deve
affrontare, tenuto conto sempre che ci sono delle normative che in
qualche misura impongono il rispetto di certi ambienti.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Intanto siamo tutti convinti della
opportunità di rivedere il complesso della materia.
Presumo che non sia un provvedimento da farsi a fine
legislatura, proprio perché è piuttosto complesso.
Per dare una risposta specifica al Consigliere Carlassare, senza
essere esatti sulle cifre, la differenza di costo fra un tetto
comune ed un tetto in lose va dalle 20 alle 25 mila lire il mq.; il
contributo regionale si aggira su un 20% circa di questa differenza
di costo.
Premesso che il tetto va fatto, quello che conta è la differenza
tra il farlo con i metodi tradizionali oppure con le lose, dato il
costo maggiore della losa e considerati tutti gli altri problemi
connessi anche alla difficoltà di reperimento delle lose stesse
anche se c'è un'operazione di coltivazione delle cave che dovrebbe
essere messa in atto.
Comunque questi sono i dati di riferimento.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
La statistica non può essere fatta
perché il grosso del costo in più, a parte il costo della losa in
quanto tale, è dato dalla lunghezza dei travi, perché se il tetto
ha un'apertura piccola anche l'orditura è di un certo tipo.
Poi occorre fare attenzione perché ci sono dei casi in cui le
lose sono comunque obbligatorie e non solo nell'interesse
dell'estetica, ma anche nell'interesse di chi le mette, perché le
lose non vengono portate via dal vento.
PRESIDENTE
: Passiamo all'esame dell'articolato. Do
lettura dell'art. 1:
Art.' 1
Lo stanziamento di cui al cap. 25300 (Contributi per la
costruzione e la ricostruzione di tetti in lose e di balconi tipici
in legno L.R 15.6A978,
n. 18) del bilancio di previsione per l'esercizio finanziario
1983 della Regione Valle d'Aosta è aumentato, limitatamente
all'esercizio in corso, da lire 200 milioni a lire 700
milioni.
Restano invariate tutte le modalità di applicazione della
L.R. 15.6.1978, n. 18 "Concessione di contributi per la costruzione
e la ricostruzione di tetti in lose e di balconi tipici in legno
".
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 23.
- Il Consiglio approva all'unanimità -1
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e farla
osservare come legge della Regione Autonoma Valle d'Aosta.
PRESIDENTE
: Metto in approvazione l'articolo 4:
ESITO DELLA VOTAZIONE
Presenti: 23
Votanti: 23
Maggioranza: 18
Favorevoli: 23.
- Il Consiglio approva all'unanimità -
PRESIDENTE: Metto in approvazione la legge nel suo complesso per
votazione segreta:
VOTATION A SCRUTIN SECRET
RESULTAT DU VOTE
Présents: 28
Votants: 28
Avis favorables: 28.
- Le Conseil approuve à l'unanimité -
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK