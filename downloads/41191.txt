Consiglio Regionale della Valle d'Aosta - Oggetto del Consiglio n. 361 del 5 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 361 del 5 febbraio 2019 - Resoconto
OGGETTO N. 361/XV - Interrogazione: "Attuazione dello studio
di sostenibilità tecnica, economica e finanziaria del progetto di
ampliamento dell'Ospedale Umberto Parini".
Rini (Presidente)
- Passiamo al punto n. 9 all'ordine del
giorno. Pour la réponse, la parole à l'Assesseur Baccega.
Baccega (UV)
- Nelle premesse dell'interrogazione si cita
l'articolo 15 della legge regionale n. 12, credo che ci si voglia
riferire all'attuazione dell'articolo 14. Già al momento della
formazione della legge n. 12 del 24 dicembre avevo avuto occasione
di informare direttamente l'Amministratore unico della società
COUP, l'ingegner De Checchi, del contenuto dell'articolo 14, commi
1 e 2, riguardanti le disposizioni in materia di valutazione
costi/benefici per la realizzazione del presidio ospedaliero, anche
se la stessa non era stata ancora approvata, è entrata in vigore il
1° gennaio 2019. Proprio per andare nella direzione di accelerare i
tempi, per avere quanto prima delle risposte in questo senso,
successivamente si sono tenuti con la società COUP diversi
incontri, in particolare il 4 gennaio una riunione presso
l'Assessorato della sanità, salute e politiche sociali; l'8 gennaio
un incontro presso la Presidenza della Regione con il Presidente
della COUP, il Presidente della Giunta e l'Assessorato; il 17
gennaio una riunione con l'Amministratore unico della COUP, il
Sovrintendente per i beni e le attività culturali, il dottor
Domaine, il Dirigente dottor De Gattis e i Dirigenti
dell'Assessorato della sanità, salute e politiche sociali e il 21
gennaio un ulteriore incontro presso l'Assessorato della sanità,
salute e politiche sociali. Inoltre segnalo che, in data 18
gennaio, ho effettuato con il Coordinatore, il Dirigente
dell'Assessorato, con l'Amministratore unico della società COUP e i
vertici dell'Azienda USL un sopralluogo presso l'area di cantiere
dell'ospedale, durante il quale sono stati oggetto di attenzione,
tra gli altri, gli scavi e i lavori in corso. Devo dire quindi che
l'iter si è avviato immediatamente subito dopo l'approvazione della
legge ed è proseguito con gli incontri che ho elencato poco fa, si
è anche formalmente scritto alla società COUP per invitarla a dare
attuazione al disposto normativo mediante l'inserimento delle
attività previste appunto all'articolo 14 della legge n. 12
all'interno del programma pluriennale e annuale che la società
stessa deve redigere ai sensi dell'articolo 3 della convenzione per
la realizzazione del presidio unico ospedaliero regionale per acuti
di viale Ginevra e le infrastrutture a esso collegate, convenzione
sottoscritta il 2 marzo 2010. Nel contempo abbiamo chiesto all'USL
quanto è stato investito negli ultimi 10-15 anni presso l'Ospedale
Umberto Parini, dato che sicuramente potrà servire a chi
predisporrà la valutazione che è oggetto di approfondimento in
questo senso. Da una prima analisi, solo per lavori di adeguamenti
tecnologici, sono già stati spesi negli ultimi dieci anni - questa
è un'informazione per il Consiglio ovviamente utile - oltre 100
milioni di euro. In sintesi, a decorrere dalla data di entrata in
vigore della legge regionale, sono state poste in essere tutte le
attività necessarie per garantire la sollecita attuazione degli
indirizzi approvati. Comunico anche che la prossima settimana
incontreremo la società che ha progettato l'opera per gli
approfondimenti del caso.
Presidente
- Per la replica, la parola al collega
Aggravi.
Aggravi (LEGA VDA)
- Grazie, Assessore, per la risposta,
per la precisazione sull'articolo 14, forse ero proprio affezionato
al testo precedentemente preparato quando eravamo in maggioranza e
quindi mi sono rapportato all'articolo 15. La ringrazio per avere
rappresentato la cronologia delle attività che sono state fatte, se
ho capito bene, al di là dell'attività di sopralluoghi, di
verifica, di
scouting
da parte dell'Assessorato, da un punto
di vista tecnico, l'attività è demandata o comunque è chiesto a
COUP di dare attuazione a questa valutazione e sicuramente le cifre
che ci ha rappresentato saranno utili a chi dovrà fare questo
mestiere.
La presentazione di questa interrogazione voleva mantenere
un'attenzione - penso che l'attenzione ci sia anche da parte sua -
su un argomento importante, ovvero i valdostani prima o poi
l'ospedale avranno necessità di averlo. Se pensiamo - e mi lego
alle cifre che lei riporta - a quanto ha detto la Sezione di
controllo della Corte dei conti in generale riguardo al discorso
sanitario... andando a puntualizzare ne cito uno stralcio che può
essere utile: "
il fatto del continuo taglio dei trasferimenti
regionali e l'avvenuta canalizzazione su altri settori delle somme
destinate agli investimenti in ambito sanitario, tra cui
l'edificazione del nuovo ospedale, stanno producendo un
congelamento dei predetti investimenti con effetti di non poco
rilievo sul mantenimento degli standard qualitativi necessari alla
tutela della salute pubblica
".
Quello che preoccupa è il fatto che ad oggi non ci sono certezze
sulla realizzazione dell'ospedale, spero che a seguito di queste
attività... anche il fatto che avete mantenuto all'interno del DEF
la previsione di utilizzare le somme che arriveranno dall'accordo
per lo Stato per la realizzazione dell'ospedale... vigileremo su
quanto sarà fatto e speriamo un giorno di poter finalmente avere un
ospedale rinnovato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK