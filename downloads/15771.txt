Consiglio Regionale della Valle d'Aosta - Oggetto del Consiglio n. 2074 del 24 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CREDITO
Precedente
Successivo
Resoconto integrale del dibattito dell'aula
Oggetto del Consiglio n. 2074 del 24 luglio 1996 - Resoconto
SEDUTA ANTIMERIDIANA DEL 25 LUGLIO 1996
OGGETTO N. 2074/X Approvazione dell'integrazione dei criteri
determinanti la priorità degli interventi di cui alla deliberazione
del Consiglio regionale n. 858/X del 27 luglio 1994 (legge
regionale 30 maggio 1994, n. 21 "Interventi per favorire l'accesso
al credito degli enti locali e degli enti ad essi strumentali
dotati di personalità giuridica").
Deliberazione Il Consiglio
Richiamata la legge regionale 30 maggio 1994, n. 21 recante
"Interventi regionali per favorire l'accesso al credito degli enti
locali e degli enti ad essi strumentali dotati di personalità
giuridica";
Vista la legge regionale 19 gennaio 1996, n. 1 recante
"Finanziamenti di spesa nei diversi settori regionali di intervento
e rideterminazione delle autorizzazioni di spesa di leggi regionali
in vigore, assunti in coincidenza con l'approvazione del bilancio
di previsione per l'anno finanziario 1996 (legge finanziaria per
gli anni 1996/1998)", con la quale, all'articolo 7, comma 1, si
determina, per gli interventi previsti dalla legge regionale 21/94,
la spesa annua a decorrere dall'anno 1996 in lire 2.160 milioni,
elevata ad annue lire 3.560 milioni dal 1997 e ad annue lire 4.560
milioni dal 1998;
Visto l'articolo 8 della richiamata legge regionale 21/94, il
quale prevede, nel caso in cui la disponibilità di fondi non
consenta il finanziamento di tutte le iniziative, l'approvazione
delle stesse sulla base di una graduatoria;
Vista la deliberazione del Consiglio regionale n. 858/X in data
27 luglio 1994, con la quale si definiscono i criteri di priorità
per la stesura della suddetta graduatoria;
Vista la deliberazione n. 1719 in data 12 aprile 1996,
ratificata dal Consiglio regionale in data 29 maggio 1996, con la
quale sono state, tra l'altro, approvate integrazioni alle modalità
stabilite per il finanziamento dei progetti a valere sul fondo per
speciali programmi di investimento di cui alla legge regionale
46/93);
Ritenuto opportuno mantenere anche per la legge regionale
21/1994 coerenza di orientamento e compatibilità di indirizzo con
le procedure stabilite per il FO.S.P.I. integrando, di conseguenza,
i criteri di priorità sulla base dei quali stilare la graduatoria
delle iniziative ammissibili a finanziamento, tenendo conto
dell'ammontare in valore assoluto dei contributi già erogati agli
enti locali, ai sensi della citata legge regionale, nei precedenti
esercizi finanziari, privilegiando, quindi, a parità di condizioni,
gli enti che hanno ottenuto minori finanziamenti e finanziando
almeno un'iniziativa per ente nell'ambito delle risorse finanziarie
complessivamente disponibili;
Visto il parere favorevole di legittimità rilasciato dal
Dirigente della Direzione Generale delle Finanze dell'Assessorato
del Bilancio e delle Finanze, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13, comma 1 - lett. e) e 59, comma 2 della
legge regionale n. 45/1996, sulla presente deliberazione;
Delibera
1) di modificare, per i motivi di cui in premessa, i punti 1) e
1.2. della precedente deliberazione del Consiglio regionale n.
858/X del 27 luglio 1994, così come segue:
1. che le iniziative, che verranno presentate per i
finanziamenti disposti dalla legge regionale 30 maggio 1994, n. 21
recante "Interventi per favorire l'accesso al credito degli enti
locali e degli enti ad essi strumentali dotati di personalità
giuridica", aventi i requisiti di ammissibilità previsti dalla
legge medesima, siano finanziate entro i limiti delle disponibilità
di bilancio, finanziando almeno un'iniziativa per ente, sulla base
di una graduatoria da definirsi:
1.2. assegnando un secondo ordine di priorità, all'interno di
ognuna delle categorie di cui al punto 1.1., in relazione alle
modalità di esecuzione degli interventi - tenendo conto
dell'ammontare in valore assoluto dei contributi già erogati agli
enti locali, ai sensi della citata legge regionale, nei precedenti
esercizi finanziari, privilegiando, a parità di condizioni, gli
enti che hanno ottenuto minori finanziamenti - che preveda:
2) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lett. b), del decreto legislativo 22
aprile 1994, n. 320.
Presidente Ha chiesto la parola l'Assessore al bilancio e
finanze, Lévêque.
Lévêque (Ass.tec.) Con questa delibera si propone al Consiglio
di adeguare coerentemente con quanto già fatto relativamente ai
criteri di valutazione dei progetti presentati ai sensi della legge
n. 48, in particolare del FOSPI, di integrare e di adeguare i
criteri esistenti, già approvati con una delibera del Consiglio
regionale del 1994, sulla base di due parametri aggiuntivi, che
sono coerenti e in linea con quanto già deciso da questo Consiglio
per il FOSPI.
Il primo parametro aggiuntivo è il principio per cui, in caso di
limiti di bilancio al finanziamento di opere ritenute ammissibili,
sia finanziata almeno una iniziativa per ente proponente.
Il secondo criterio aggiuntivo è che, a parità di condizioni a
seguito delle valutazioni, siano privilegiati nel finanziamento -
sempre in caso di risorse inferiori al totale dei progetti
finanziabili - gli enti che hanno ottenuto nella storia della
gestione del provvedimento minori finanziamenti.
Presidente Ha chiesto la parola il Vicepresidente Viérin
Marco.
Viérin M. (PpVA) Solo per chiedere all'Assessore competente se
ha ricevuto il parere dell'ANCI, perché in commissione mi aveva
risposto che la richiesta era stata fatta e che comunque, per sue
informazioni assunte, questo parere era favorevole, quindi doveva
arrivare.
Presidente Altri che chiedono la parola? Chiudo la discussione
generale.
Ha chiesto la parola l'Assessore al bilancio e finanze,
Lévêque.
Lévêque (Ass.tec.) Avevo dimenticato di dire che il parere
dell'ANCI del 17 luglio è pervenuto e testualmente dice che
l'assemblea dei sindaci, riunitasi il 16, ha espresso parere di
larga massima favorevole al progetto.
Presidente Pongo in votazione il provvedimento in oggetto:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK