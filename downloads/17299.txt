Consiglio Regionale della Valle d'Aosta - Oggetto del Consiglio n. 653 del 26 maggio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
Fiere, mostre e mercati
COOPERAZIONE
Precedente
Successivo
Resoconto integrale del dibattito dell'aula
Oggetto del Consiglio n. 653 del 26 maggio 1999 - Resoconto
SÉANCE DU 26 MAI 1999 (APRÈS-MIDI)
OGGETTO N. 653/XI Concessione di un contributo di lire
16.000.000 alla cooperativa "L'esprit d'Antan" di Fénis per
l'organizzazione della mostra "Ago, filo e amore la strada del
cuore", ai sensi della legge regionale 20 agosto 1993, n. 69.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
Preso atto che la signora Rosa Anna Trèves, presidente della
Cooperativa "L'esprit d'antan" di Fénis, ha presentato, con lettera
pervenuta in data 20 aprile 1999, il preventivo definitivo tendente
ad ottenere un contributo a copertura delle spese per
l'organizzazione della mostra "Ago, filo e amore la strada del
cuore", da tenersi presso la Villa montana di Fénis nel periodo
estivo;
Considerato che la mostra intende mettere in risalto
l'attrezzatura utilizzata per eseguire i più svariati punti di
ricamo, attraverso una ricostruzione storica risalente al 1700 fino
ai giorni nostri, consentita da stampe, disegni antichi e manuali
di utilizzo;
Atteso che per rendere più tangibile questa ricostruzione si
ricorrerà anche a momenti di animazione, con la partecipazione di
scolaresche, che vedranno donne intente al ricamo con l'utilizzo di
attrezzi del tempo;
Appurato che le spese previste per l'organizzazione
dell'iniziativa, rappresentate dall'ideazione della mostra, dalla
composizione di pannelli e locandine, dalla stampa del materiale
fotografico e pubblicitario, nonché dagli allestimenti, ammontano a
Lire 53.600.000, in base al seguente preventivo:
- affissioni locandine e pubblicità Internet Lire 1.900.000
- ricerca storica, progetto grafico, sviluppo foto Lire
25.300.000
- materiale per allestimento vetrine (plexiglass,
tessuto per foderare vetrine) e spese varie Lire 22.700.000
- assicurazione, allarme e trasporto materiale Lire
2.400.000
- preparazione materiale per scuole Lire 1.300.000
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria ed
alla valutazione della domanda ritenendola ammissibile a
contributo, ai sensi dell'articolo 3, comma 3 e dell'articolo 8,
comma 1 della legge regionale 20 agosto 1993, n. 69;
Tenuto conto della validità dell'iniziativa, la Giunta, su
proposta dell'Assessore all'Istruzione e alla Cultura, ritiene
pertanto opportuno aderire alla richiesta mediante la concessione,
ai sensi dell'articolo 3, comma 1 della legge regionale 20 agosto
1993, n. 69, di un contributo di Lire 16.000.000, pari al 30 per
cento circa della spesa preventivata;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Visto l'articolo 8, comma 2 della legge regionale n. 69/1993 e
dell'articolo 3, comma 1, lettera m) della legge regionale 7
dicembre 1979, n. 66, in ordine alla competenza del Consiglio
regionale;
Delibera
1) di approvare la concessione alla Cooperativa "L'esprit
d'antan" di Fénis (C.F. 91034840073) di un contributo di Lire
16.000.000 (sedicimilioni) pari al 30 per cento circa della spesa
prevista per l'organizzazione della mostra "Ago, filo e amore la
strada del cuore", ai sensi dell'articolo 3, comma 1 della legge
regionale 20 agosto 1993, n. 69;
2) di approvare ed impegnare la spesa di Lire 16.000.000
(sedicimilioni) con imputazione al capitolo 57260 del bilancio di
previsione della Regione per l'anno 1999 ("Contributi ad enti e ad
associazioni culturali ed educativi per manifestazioni ed
iniziative culturali e scientifiche") richiesta n. 3510, che
presenta la necessaria disponibilità;
3) di disporre che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni in due rate in applicazione
dell'articolo 9 della legge regionale 20 agosto 1993, n. 69;
4) di dare atto che il contributo in questione è soggetto alla
ritenuta d'acconto del 4 per cento prevista dal D.P.R. n. 600 del
29 settembre 1973.
Président Collègues conseillers, il me paraît judicieux, à 19
heures 08, de vous proposer de procéder à l'examen des points 26,
27, 28 et 28.1 à l'ordre du jour et le cas échéant, si l'on y
parviendra dans la soirée d'écouter le rapport de l'Assesseur au
budget pour ce qui est de l'approbation du compte rendu du bilan de
la Région. S'il n'y a point d'objections, nous passons au point n°
26.
La discussion générale est ouverte.
Si personne ne demande la parole, je soumets au vote la
délibération n° 26:
Conseillers présents: 29
Votants: 27
Pour: 27
Abstentions: 2 (Frassy, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK