Consiglio Regionale della Valle d'Aosta - Oggetto del Consiglio n. 2614 del 23 febbraio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2614 del 23 febbraio 2017 - Resoconto
OGGETTO N. 2614/XIV - Interrogazione: "Mancata applicazione
da parte di Finaosta delle disposizioni previste dalla legge
regionale 20/2016 in materia di trasparenza delle società
partecipate".
Rosset (Presidente) -
Punto n. 5 dell'ordine del giorno.
Ha chiesto la parola il Presidente della Regione, ne ha
facoltà.
Rollandin (UV) -
Pour ce qui est de cette question, il
faut d'abord préciser que parmi les sociétés dont Finaosta est
actionnaire ne figurent pas la Casino de la Vallée ni l'Association
Fort de Bard, qui d'ailleurs n'est pas une société mais bien une
association.
Pour revenir au fond de la question, l'application concrète de
la loi n° 20 soulève un certain nombre de problèmes
d'interprétation ; c'est pourquoi sont en cours des réunions entre
la structure concernée de la Région, Finaosta et les sociétés pour
arriver à des modalités d'application de ladite loi régionale
partagées et uniformes. Entretemps, une section spécifique
consacrée à la loi n° 20 a été créé sur le site internet de
Finaosta et une section analogue verra le jour sur le site de la
Région, où des données ont été déjà publiées et elles seront
progressivement complétées au fur et à mesure que les problèmes en
question seront résolus. C'est notamment sur l'article 7 de la loi
que sont en cours des approfondissements ultérieurs étant donné que
le domaine d'application des textes n'est pas facile à cerner dans
la mesure où certaines sociétés sont tenues de respecter le Code
des contrats publics et d'autres non, c'est là la différence et
l'approfondissement, comme, par exemple, les sociétés des remontées
mécaniques, avec lesquelles se pose le problème de façon plus
ample.
Presidente -
Per la replica, chiede la parola il collega
Chatrian, ne ha facoltà.
Chatrian (ALPE) -
Abbiamo voluto sollecitare il Governo
regionale su questo tema importante dato che nel mese di novembre
abbiamo approvato una nuova legge con la quale creare le condizioni
per le aziende valdostane, per i professionisti valdostani di
sapere se all'interno delle società partecipate - o associazioni -
direttamente da Finaosta o direttamente da Regione cercano dei
professionisti, mettono in campo delle gare per quanto riguarda
delle forniture, dei servizi o preparano delle gare per quanto
riguarda dei lavori pubblici. Sappiamo perfettamente che nel
Casinò, nell'associazione non sono tramite Finaosta i delegati, il
ragionamento era complessivo; per quelli che sono collegati
direttamente e che sono sotto il cappello di Finaosta deve essere
la stessa a curare quest'obbligo di pubblicare sul sito
istituzionale le relative assunzioni del personale e soprattutto i
conferimenti di incarichi di consulenza ed elenchi operatori
economici, affidamenti dei lavori, forniture e servizi. Stessa
considerazione per quanto riguarda invece in questo caso Casinò,
Forte di Bard come Regione sul sito della Regione. Le complicazioni
le conoscevamo, ci eravamo già confrontati qualche settimana fa.
Capisco le eventuali difficoltà, ma chiederemmo al Governo
regionale di velocizzare un po' per quanto riguarda quelle
indicazioni che non rientrano in quelle criticità che citava
poc'anzi il Presidente, anche perché le poche informazioni che sono
state caricate in questi giorni, in queste settimane sono proprio
degli impianti a fune: quelle poche società che praticamente hanno
pubblicato qualche avviso pubblico per raccogliere manifestazioni
d'interesse sono proprio tre società degli impianti a fune, quelle
che sembravano più difficoltose e critiche da poter
inserire...quindi stanno iniziando a pubblicare gli avvisi...e, per
quanto riguarda i colossi - cito CVA per non scomodare un'altra
società o come Casino -, ad oggi nulla è ancora stato caricato.
Dato che il tema è comunque importante e noi pensiamo che i
professionisti valdostani, le aziende valdostane e gli artigiani
valdostani sono molto interessati a sapere se ci sono dei lavori,
delle forniture o dei servizi, vorrei fare un invito. Le Funivie
del Piccolo San Bernardo hanno pubblicato il 26 gennaio un avviso
pubblico per raccogliere le manifestazioni di interesse per il
conferimento di un servizio di consulenza legale a supporto
dell'attività di responsabile della prevenzione, della corruzione e
trasparenza a favore di diverse società funiviarie, faccio un
esempio: Funivie Courmayeur Mont Blanc, Cervino S.p.A., Funivie
Monte Bianco, Monterosa, Pila, praticamente tutte. L'invito che
farei ai colleghi della Giunta, al Presidente è che questi avvisi
pubblici durino qualche settimana in più, perché è stato pubblicato
il 26 gennaio, la scadenza era già il 6 febbraio, nove giorni.
Stessa considerazione, avviso pubblico per raccogliere
manifestazioni di interesse per il conferimento di un servizio di
consulenza del lavoro a supporto dell'Ufficio elaborazione paghe
interno alla società, dove uno deve essere un professionista e
avere l'iscrizione all'albo dei consulenti del lavoro da almeno
otto anni, sempre le Funivie del Piccolo San Bernardo: 3 febbraio
la pubblicazione, 10 febbraio il termine. Io chiederei di tenere
qualche settimana in più l'avviso in modo che i professionisti
possano sapere, conoscere di queste opportunità e, di conseguenza,
presentare il proprio
curriculum
. L'ultimo è un esempio
invece questo più grande, più importante, più massiccio: le Funivie
Courmayeur Mont Blanc hanno messo in evidenza un avviso pubblico
per raccogliere le manifestazioni di interesse per il conferimento
di un incarico professionale di progettazione, direzione lavori,
coordinamento sicurezza, fase di progettazione, assistenza alle
pratiche amministrative per il fabbricato denominato "Rifugio
alpino Romilda e Toni Gobbi", quindi una cosa importante che
oltretutto conosciamo e abbiamo avuto modo in commissione di audire
i responsabili e l'Assessore competente, anche su questo, nove
giorni, una cosa così importante: dal 17 febbraio scadenza al 28
febbraio. Nel momento in cui si inizia questa nuova era, l'invito è
di dare qualche settimana in più per chi è interessato a
partecipare, poi vinca il migliore, ci saranno delle gare, degli
affidamenti, delle scelte che le società faranno, ma non se è
possibile - questo è un invito che farei al Governo regionale - non
traduciamo in cinque-sei giorni l'avviso pubblico per raccogliere
le manifestazioni di interesse.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK