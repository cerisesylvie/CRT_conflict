Consiglio Regionale della Valle d'Aosta - Oggetto del Consiglio n. 1620 del 27 novembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1620 del 27 novembre 1990 - Resoconto
OGGETTO N. 1620/IX - Disegno di legge: "Disposizioni sul
trattamento economico del personale appartenente al corpo forestale
valdostano".
Presidente - Ha chiesto di parlare il relatore, Consigliere
Limonet, ne ha facoltà.
Limonet (DC)
- Farò una breve esposizione solo per
sintetizzare quanto è già bene espresso nella relazione che
accompagna la legge, e anche perché visto l’articolo
28 del regolamento interno per il funzionamento del Consiglio,
essendo stato espresso in Commissione un parere favorevole ed
unanime, è sufficiente la relazione orale in Consiglio.
Il disegno di legge n. 237 presentato dalla Giunta regionale,
concernente disposizioni sul trattamento economico del personale
appartenente al corpo forestale valdostano, fa seguito alla legge
nazionale che il 7 agosto 1990, n. 232, ha disposto
l’adeguamento della indennità pensionabile di cui
fruisce il personale della polizia di stato e degli altri corpi di
polizia, fra i quali il corpo forestale.
Come è noto, nella regione Valle d’Aosta i
compiti attribuiti altrove al corpo forestale dello Stato sono
svolti dal corpo forestale valdostano, assimilato perciò agli
analoghi corpi di polizia. Per questi motivi la disciplina
concernente lo stesso corpo forestale valdostano prevede fra
l’altro che l’indennità mensile sia
attribuita nelle stesse misure e con le stesse modalità previste
per le corrispondenti qualifiche del corpo forestale statale.
Gli eventuali adeguamenti della indennità sono sottoposti dalla
Giunta regionale all’esame del Consiglio.
La spesa complessiva annua lorda è di L. 205 milioni; per il
1990 la spesa è stata calcolata in lire 198 milioni, di cui 26
milioni per la corresponsione degli arretrati dovuti per
l’anno 1989, essendo prevista la decorrenza degli
effetti economici dalla data del 1° luglio 1989.Alla copertura
della spesa per il 1990 si provvede mediante iscrizione di una
maggiore entrata sul capitolo 1300 concernente la previsione di
ripartizione dell’IVA.
La previsione di tale entrata è giustificata
dall’incremento annuale del riparto IVA che è circa
del 14%, per cui da 414 miliardi del 1989 abbiamo una previsione di
entrata per il 1990 di 472 miliardi.C’è inoltre
l’emendamento all’articolo 2
dell’Assessore Lavoyer, che aggiungo il seguente
comma 4:
"In deroga all’articolo 44, comma 5, della
legge regionale 27 dicembre 1989 n. 90, sono autorizzate le
variazioni di bilancio indicate al successivo articolo 3"
.
Presidente
- E’ aperta la discussione
generale. Se nessuno chiede la parola, si passa
all’esame dell’articolato.
Do lettura dell’articolo 1:
Articolo 1
(Indennità pensionabile)
1. Al personale appartenente al Corpo forestale valdostano in
applicazione della lettera e) del primo comma
dell’articolo 17 della legge regionale 24 ottobre
1989, n. 68 (Norme risultanti dalla disciplina prevista
dall’accordo per il triennio 1988-1990 relativa al
personale regionale) e del terzo comma dell’articolo
2 della legge regionale 29 maggio 1989, n. 29 (Norme sullo stato
giuridico e sul trattamento economico del personale della Regione.
Disposizioni concernenti il personale appartenente alle qualifiche
dirigenziali e vice dirigenziali), sono estese, a decorrere dal 1°
luglio 1989, le disposizioni sull’indennità
pensionabile di cui all’articolo 6 del decreto del
Presidente della Repubblica 5 giugno 1990, n. 147 (Regolamento per
il recepimento delle norme risultanti dalla disciplina prevista
dall’accordo del 22 dicembre 1989 concernente il
personale della Polizia di Stato) e all’articolo 2
della legge 7 agosto 1990, n. 232 (Copertura per le spese derivanti
dall’applicazione dell’accordo per il
triennio 1988-1990 relativo al personale della Polizia di Stato ed
estensione agli altri Corpi di polizia), quali risultano dalla
tabella allegato A alla presente legge.
Presidente
- Pongo in votazione l’articolo
1.
Esito della votazione:
Presenti: 24
Votanti: 23
Favorevoli: 23
Astenuti: 1 (Mostacchi)
Il Consiglio approva.
Presidente
- Do lettura dell’articolo
2:
Articolo 2
(Disposizioni finanziarie)
1. Gli oneri derivanti dall’applicazione della
presente legge, previsti in lire 198 milioni per
l’anno 1990 ed in annue lire 205 milioni a decorrere
dal 1991, graveranno sui capitoli di bilancio di previsione della
Regione per l’anno finanziario 1990 come indicato
all’articolo 3 e sui corrispondenti capitoli dei
futuri bilanci.
2. Alla copertura dell’onere di cui al comma 1 si
provvede:
a) per l’anno 1990 mediante iscrizione di
maggiore entrata, per lire 198 milioni, sul capitolo 1300 "Quota
fissa di ripartizione sul gettito dell’IVA di cui
all’articolo 3 lett. A) della legge 26 novembre
1981, n. 690":
b) per gli anni 1991 e 1992 mediante utilizzo, per lire 410
milioni, delle risorse disponibili iscritte al programma 3 .2.
"altri oneri non ripartibili" del bilancio pluriennale
1990-1992.
3. A decorrere dal 1991 gli oneri necessari saranno iscritti con
la legge di approvazione del bilancio ai sensi
dell’articolo 15 della legge regionale 27 dicembre
1989 , n. 90.
Presidente - All’articolo 2 vi è
l’emendamento dell’Assessore Lavoyer,
che recita:
All’articolo 2 è aggiunto il seguente comma
4:
In deroga all’articolo 44, comma 5, della legge
regionale 27 dicembre 1989 n. 90, sono autorizzate le variazioni di
bilancio indicate al successivo articolo 3.
Lo pongo in votazione.
Esito della votazione:
Presenti: 24
Votanti: 23
Favorevoli: 14
Contrari: 9
Astenuti: 1 (Mostacchi)
Il Consiglio approva.
Presidente
- Do lettura dell’articolo 2
nel testo così emendato:
Articolo 2
(Disposizioni finanziarie)
1. Gli oneri derivanti dall’applicazione della
presente legge, previsti in lire 198 milioni per
l’anno 1990 ed in annue lire 205 milioni a decorrere
dal 1991, graveranno sui capitoli di bilancio di previsione della
Regione per l’anno finanziario 1990 come indicato
all’articolo 3 e sui corrispondenti capitoli dei
futuri bilanci.
2. Alla copertura dell’onere di cui al comma 1 si
provvede:
a) per l’anno 1990 mediante iscrizione di
maggiore entrata, per lire 198 milioni, sul capitolo 1300 "Quota
fissa di ripartizione sul gettito dell’IVA di cui
all’articolo 3 lett. A) della legge 26 novembre
1981, n. 690":
b) per gli anni 1991 e 1992 mediante utilizzo, per lire 410
milioni, delle risorse disponibili iscritte al programma 3 .2.
"altri oneri non ripartibili" del bilancio pluriennale
1990-1992.
3. A decorrere dal 1991 gli oneri necessari saranno iscritti con
la legge di approvazione del bilancio ai sensi
dell’articolo 15 della legge regionale 27 dicembre
1989 , n. 90.
4. In deroga all’articolo 44, comma 5, della
legge regionale 27 dicembre 1989 n. 90, sono autorizzate le
variazioni di bilancio indicate al successivo articolo 3.
Esito della votazione:
Presenti: 24
Votanti: 23
Favorevoli: 15
Astenuti: 9 (Agnesod, Andrione, Faval, Mostacchi, Perrin,
Rollandin, Stévenin, Vallet, e Voyat)
Il Consiglio approva.
Presidente
- Do lettura dell’articolo
3:
Articolo 3
(Variazioni di bilancio)
Al bilancio di previsione della Regione per
l’anno finanziario 1990 sono apportate le seguenti
variazioni:
Parte entrata
in aumento
Cap. 1300 "Quote fisse di ripartizione sul gettito
dell’IVA di cui all’articolo 3 lett.
A) della legge 26 novembre 1981, n. 690"
lire 198.000.000
Parte spesa
in aumento
Cap . 20900 "Spese per il personale addetto ai servizi della
Regione - Stipendi e altri assegni fissi"
lire 9.000.000
Cap. 20910 "Spese per il personale addetto ai servizi della
Regione - Contributi diversi a carico dell’ente su
stipendi e altri assegni fissi"
lire 3.000.000
Cap. 21200 "Spese per conguagli stipendi, premi in deroga,
competenze fisse dovuti in applicazione di leggi e di regolamenti
per il personale regionale"
lire 2.000.000
Cap. 21201 "Contributi diversi a carico dell’ente
su conguagli stipendi, premi in deroga, competenze fisse dovuti in
applicazione di leggi e di regolamenti per il personale
regionale"
lire 1.000.000
Cap. 29070 "Spese per il Corpo Forestale Regionale - stipendi e
altri assegni fissi"
lire 120.000.000
Cap. 29071 "Spese per il Corpo Forestale Regionale - contributi
diversi a carico dell’ente su stipendi e altri
assegni fissi"
lire 40.000.000
Cap. 29100 "Spese per conguagli stipendi, premi in deroga e
competenze fisse dovuti in applicazione di leggi e di regolamenti
per il Corpo Forestale Regionale"
lire 17.000.000
Cap. 29101 "Contributi diversi a carico dell’ente
su conguagli stipendi, premi in deroga, competenze fisse dovuti in
applicazione di leggi e di regolamenti per il Corpo Forestale
Regionale"
lire 6.000.000
TOTALE in aumento lire 198.000.000
Presidente
- Pongo in votazione l’articolo
3.
Esito della votazione:
Presenti: 25
Votanti: 24
Favorevoli: 24
Astenuti: 1 (Mostacchi)
Il Consiglio approva.
Presidente
- Pongo in votazione la tabella allegata.
Esito della votazione:
Presenti: 25
Votanti: 24
Favorevoli: 24
Astenuti: 1 (Mostacchi)
Il Consiglio approva.
Presidente
- Pongo in votazione la legge nel suo
complesso.
Esito della votazione:
Presenti: 25
Votanti: 24
Favorevoli: 24
Astenuti: 1 (Mostacchi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK