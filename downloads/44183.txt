Consiglio Regionale della Valle d'Aosta - Oggetto del Consiglio n. 1245 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1245 del 9 febbraio 2022 - Resoconto
OGGETTO N. 1245/XVI - Interrogazione: "Tempistiche per la
liquidazione dei pagamenti relativi ai corsi di formazione erogati
dall'ente Enaip nei mesi di febbraio-aprile 2019".
Bertin (Presidente) -
Punto n. 20. Risponde l'assessore
Barmasse.
Barmasse (UV) -
Qui sono due domande molto puntuali, la
domanda n. 1: "se sia prevista una data per la liquidazione di
quanto dovuto e annunciato e, in caso affermativo, quale sia la
summenzionata data". Informo che, a seguito dell'adozione del
provvedimento dirigenziale n. 8080 del 22 dicembre 2021, è stato
necessario al nuovo anno procedere a effettuare una variazione al
fine di avere a disposizione la cassa sullo stanziamento. Una volta
autorizzata la variazione dagli uffici del Bilancio, è stata
effettuata la liquidazione avvenuta nei giorni scorsi, in
particolare il giorno 4 febbraio.
Presidente -
Si è prenotato da remoto il consigliere
Manfrin a cui passo la parola.
Manfrin (LEGA VDA) -
Finalmente una buona notizia, come
sempre curiosamente le risposte arrivano dopo che noi presentiamo
le iniziative, in particolare questa era un'interrogazione
presentata prima della data di risposta, quindi diciamo che sono
arrivate più o meno quando abbiamo depositato l'iniziativa. Questo
non può che farci piacere ma quello che ci fa maggiormente piacere
è il fatto che finalmente si vada a definire e sia terminata una
vicenda che ha davvero tenuto con il pensiero numerose famiglie,
così come i professori che hanno fatto quei corsi. Adesso si
tratterà semplicemente di vedere se chi ha erogato i corsi, quindi
ha ricevuto i pagamenti, rimborserà e quindi pagherà il dovuto a
coloro che hanno effettuato dei corsi e così come coloro che li
hanno erogati, ma questa sarà un'altra storia. Innanzitutto mi
dichiaro soddisfatto della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK