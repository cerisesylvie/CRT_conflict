Consiglio Regionale della Valle d'Aosta - Oggetto del Consiglio n. 1970 del 2 novembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1970 del 2 novembre 2022 - Resoconto
OGGETTO N. 1970/XVI - Interrogazione a risposta immediata:
"Eventuale estensione dell'istituto della morosità incolpevole ai
locatari di alloggi nell'ambito del mercato privato".
Bertin (Presidente) -
Punto n. 4.02. Per l'illustrazione,
il consigliere Marquis.
Marquis (FI) -
Il sostegno al poter disporre della casa
alle categorie più fragili in Valle d'Aosta è stato approcciato
dalla Regione attraverso due canali: il primo attraverso la messa a
disposizione di alloggi di ERP e il secondo, a fronte della
crescente necessità di alloggi di cui non disponeva la Regione,
attraverso un contributo per il pagamento dei canoni di locazione
nel mercato privato.
Abbiamo preso atto che quest'anno è stato approvato con delibera
974/2022 di Giunta l'istituto della morosità incolpevole, ovvero la
contribuzione da parte della Regione agli inquilini di proprietà
ERP di un contributo fino a 10 mila euro per sanare questa
posizione di morosità incolpevole.
Tra l'altro di quest'argomento ce ne occuperemo anche durante il
Consiglio con delle altre iniziative, ma, tornando alla richiesta
che vogliamo fare con quest'interrogazione a risposta immediata, si
chiede qual è la ragione per cui l'istituto della morosità
incolpevole non è stato esteso a tutti coloro che hanno un pari
Isee rispetto a coloro che abitano gli alloggi di ERP e che invece
hanno acquisito la disponibilità di un alloggio nel mercato
libero.
Presidente -
Risponde l'assessore Barmasse.
Barmasse (UV) -
A oggi la morosità incolpevole è stata
disciplinata, come è noto e come è previsto, dalla legge regionale
3/2013, ben nove anni dopo la sua approvazione, unicamente per gli
assegnatari di alloggi di edilizia residenziale che non possono
accedere ad altre misure, in particolare al sostegno alla
locazione.
Quindi alla domanda "Perché non è stata estesa alla popolazione
in generale", la motivazione fondamentalmente è questa, c'è stato
un grande dibattito a livello di questo Consiglio regionale per
l'applicazione di questa legge 2013 in cui si chiedeva di fare
questa delibera in applicazione alla legge 3/2013.
La legge prevedeva l'applicazione della legge alla morosità
incolpevole per gli inquilini dell'Edilizia Residenziale
Pubblica.
Ho visto che nella domanda che voi avete formulato per iscritto
si fa riferimento ad altre Regioni si dice "Nelle altre regioni la
morosità incolpevole viene allargata a tutti"; io non conosco tutte
le Regioni ma, in realtà, la morosità incolpevole, nelle Regioni
più importanti, c'è solo per il mercato privato e non per l'ERP,
poi, ribadisco, non conosco tutte le norme di tutte le Regioni
italiane, siamo andati a vedere solo quelle più importanti.
L'estensione, quindi, della morosità incolpevole degli inquilini
privati - anche in relazione alla particolare crisi socio-economica
derivante dagli aumenti dei costi energetici - è una cosa a cui si
sta riflettendo e ci abbiamo riflettuto subito, proprio perché il
fondamento della morosità incolpevole è quello di una perdita di
reddito per pagarsi l'affitto, quindi sicuramente chi abita in
appartamenti privati ha un affitto privato. L'affitto va valutato
in base al suo reddito, dopodiché se c'è stata una perdita di
reddito, ovviamente non potrà più corrispondere quell'affitto per
la caduta di reddito, questo non è così vero per gli inquilini di
ERP perché la locazione è correlata al reddito.
Ci siamo posti subito questa domanda, sicuramente è una cosa che
noi vogliamo fare, non è così facilmente applicabile, perché voi
sapete benissimo che tutte queste misure, quindi anche i vari
sostegni alla locazione e alla morosità incolpevole nelle altre
Regioni vengono gestiti dai Comuni, e non dalla Regione, per cui ci
vuole un accordo con gli enti locali e la cosa non è così
facilmente fattibile. Era molto più rapidamente attuabile, invece,
la morosità incolpevole, così come prevista dalla legge 3/2013, per
l'ARER, perché l'ARER è un po' colui che dal punto di vista
amministrativo ha potuto applicare in tempi brevi.
Noi ci stiamo concentrando in questo momento sul bando a
sostegno della locazione proprio perché questo bando va a beneficio
dei privati; ribadisco che la morosità incolpevole a mio avviso va
comunque estesa - ma i tempi possono essere un po' più lunghi -
anche al mercato privato perché è sicuramente una questione di
equità.
In questo momento ci stiamo concentrando sul sostegno alla
locazione, alcune criticità sono già emerse in precedenti
dibattiti, alcuni spunti li abbiamo recepiti - sono ragionamenti
che abbiamo già fatto - per cui è mia intenzione sicuramente poter
arrivare ad estendere la morosità incolpevole a tutti i
privati.
Presidente -
Per la replica, il consigliere Marquis.
Marquis (FI) -
Abbiamo ascoltato la sua risposta che ha
confermato la nostra posizione, ovvero che tutte le altre Regioni
applicano la morosità incolpevole a tutti i contratti, a
prescindere che si tratti di edilizia residenziale pubblica o di
contratti in ambito privato.
Credo che tutti vivano la stessa situazione di difficoltà, la
gente non può aspettare i tecnicismi che la politica si trova di
fronte a sé e, se c'è un problema di pagare gli affitti, la gente
non può dire "Lo pagherò il prossimo anno, lo pagherò nei prossimi
anni": le rate arrivano puntualmente mese per mese, così come le
spese condominiali, di riscaldamento e quelle a vario titolo!
Credo che ci sia la necessità d'intervenire immediatamente su
questa questione, perché diversamente c'è un'iniquità che porta
delle persone a pari capacità reddito patrimoniale a vivere una
condizione di disagio completamente diversa, quindi auspichiamo che
da parte vostra ci sia una presa in carico con la dovuta priorità
di questa questione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK