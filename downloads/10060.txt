Consiglio Regionale della Valle d'Aosta - Oggetto del Consiglio n. 1053 del 28 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1053 del 28 febbraio 1990 - Resoconto
OGGETTO N. 1053/IX - Ratifica di deliberazioni adottate dalla
Giunta regionale in via d'urgenza.
Oggetto n. 48 in data 13 gennaio 1990:
Lavori relativi
alla sistemazione esterna, alla costruzione dei corpi emergenti ed
alle opere di finizione interna del parcheggio pluripiano sito in
Via Carrel, in Comune di Aosta - Approvazione di perizia suppletiva
e di variante - Approvazione di spesa - Approvazione di nuovi
prezzi - Concessione di proroga alla data di ultimazione dei
lavori.
Presidente
- Comunico che su questo provvedimento c'è il
parere favorevole della II Commissione. Ha chiesto di parlare
l'Assessore ai Lavori Pubblici Fosson, ne ha facoltà.
Fosson (DC)
- Rispondo subito alle domande che
sicuramente arriveranno.
E' semplicemente per dire che i lavori del parcheggio sono
ultimati, è stata espletata la gara ai primi di febbraio per la
gestione, che è stata vinta dalla Cooperativa Les Relieurs;
l'aggiudicazione definitiva avverrà in una delle prossime Giunte,
non appena ci avranno consegnato tutti i documenti. La cooperativa
comunque sta prendendo contatto con l'impresa per il passaggio
delle consegne, fra l'altro il montaggio degli ultimi strumenti
estremamente delicati che sono compresi in questa perizia avviene
con la presenza della cooperativa che avrà la gestione, proprio
perchè ci possa essere un controllo puntuale e una presa di visione
che possa poi far pensare ad una corretta gestione di
apparecchiature così delicate.
Quindi le due perizie suppletive, l'oggetto n. 48 e l'oggetto n.
49, riguardano alcune opere di finitura che non erano state
previste nel progetto principale.
Per quanto riguarda il costo totale, posso fornire ai
Consiglieri che lo desiderano il quadro globale, comunque anticipo
che la spesa totale è di L. 9.989.130.000.
Presidente
- Ha chiesto di parlare il Consigliere
Bajocco, ne ha facoltà.
Bajocco (PCI)
- Se avessimo saputo che erano all'ordine
del giorno di questo Consiglio queste due ratifiche sul problema
del parcheggio di via Carrel, non avremmo presentato per il
prossimo Consiglio una interpellanza, con tutte quelle domande a
cui in parte ha già risposto l'Assessore.
Sul problema del parcheggio nel mese di ottobre l'Assessore
Fosson ci aveva detto di stare tranquilli che a Natale le macchine
avrebbero potuto parcheggiare. Sono passate le feste natalizie,
siamo arrivati a marzo, quasi alla Festa delle Donne, e speriamo
che davvero questo parcheggio venga aperto.
Questo non è un parcheggio, questo è il Duomo di Milano, perchè
poi non sarà ancora finito; qui siamo a ratificare la terza perizia
suppletiva. Quindi, tre perizie suppletive, e guarda caso l'ultima
perizia che dobbiamo ratificare oggi
"fa presente alla Giunta
che durante l'ondata di freddo intervenuta nel mese di novembre
1989 è stata riscontrata la necessità di dotare la struttura di
copertura di un impianto di raccolta della condensa e che, ai fini
della sicurezza degli utenti del parcheggio e dei visitatori (...),
si è resa necessaria la posa in opera di un maggior quantitativo di
ringhiere in acciaio"
. Quindi, ci siamo accorti solo adesso che
si possono verificare queste condense. Ma non penso che questi
tecnici non abbiano studiato prima che lì sotto ci vanno le
macchine, lì sotto ci sono gli scarichi!
E poi ci accorgiamo che nella passeggiata lungo le mura romane,
se qualcuno va su quel piazzale può cadere giù sotto, ed allora si
decide di mettere una ringhiera a protezione della gente.
Sono queste perizie suppletive, caro Assessore, che non ci vanno
bene, perchè sono proprio delle perizie a cui poco crediamo.
Avevamo sempre dato parere favorevole a certe perizie suppletive
se non superavano certe cifre, e questa potrebbe essere una di
quelle per cui potremmo votare a favore; non votiamo a favore
perchè un fervente cattolico come l'Assessore Fosson ci viene a
dire tante bugie. Io che non sono cattolico, non sono un bugiardo.
Il parcheggio per la grande necessità che c'è di parcheggi doveva
essere aperto tre anni fa, invece guarda caso veniamo a spendere
dieci miliardi e viene aperto dopo anni ed anni, e non abbiamo
ancora saputo quando aprirà il parcheggio; speriamo che con il
prossimo Consiglio del 12 marzo l'Assessore Fosson risponderà alla
nostra interpellanza chiarendo dall'A alla Z come stanno le
cose.
E' proprio per questo che non possiamo dare voto favorevole e ci
asterremo.
Presidente
- Pongo in votazione la ratifica della
deliberazione in oggetto:
Esito della votazione:
Presenti 24
Votanti 18
Favorevoli 18
Astenuti 6 (Bajocco, Chenuil, Dolchi, Mafrica, Riccarand e
Tonino)
Il Consiglio approva
Oggetto n. 49 in data 13 gennaio 1990:
Lavori di
costruzione dell'impianto elettrico del parcheggio pluripiano sito
in Via Carrel in Comune di Aosta - Approvazione di perizia
suppletiva e di variante - Approvazione di spesa - Approvazione di
nuovi prezzi - Concessione di proroga alla data di ultimazione dei
lavori.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Volevo solo far rilevare una certa
ipocrisia da parte dell'Assessore, perchè al di là delle cose che
ha detto giustamente il Consigliere Bajocco prima, non si può dire
che è un miglioramento il fatto di mettere un impianto che provvede
all'espulsione del monossido di carbonio. Se non c'è quello,
significa che quelli che utilizzano il parcheggio rischiano di
morire: quello non è un miglioramento, Assessore!
Non ci abbiamo pensato prima, ma dire che è un
miglioramento....
Presidente
- Ha chiesto di parlare il Consigliere
Bajocco, ne ha facoltà.
Bajocco (PCI)
- Anche su questa perizia suppletiva non
riesco a capire come possiamo accorgerci solo alla fine che
dobbiamo mettere dei segnali particolari per segnalare l'altezza
del garage ai mezzi che devono entrare.
Su tutti i garages, su tutti i ponti di tutte le strade che si
gira nel mondo vediamo che ci sono i cartelli con le indicazioni
necessarie.
Sono cose che i tecnici che hanno portato avanti il progetto
potevano benissimo prevedere. Così come l'altro provvedimento di
mettere delle strutture all'interno per evitare il vandalismo,
furti; dappertutto oggi vediamo che sono installati degli
apparecchi per poter controllare se qualcuno va a fare un atto di
vandalismo e noi oggi facciamo una perizia suppletiva di quasi 180
milioni per mettere queste strutture.
Anche su questa delibera ci asterremo.
Presidente
- Ha chiesto di parlare l'Assessore ai Lavori
Pubblici Fosson, ne ha facoltà.
Fosson (DC)
- Non è che non fosse prevista l'espulsione
dell'ossido di carbonio; in realtà tutta la progettazione del
parcheggio era fatta in maniera tale che ci fossero le aerazioni
ampiamente sufficienti. Questo è un impianto di rilevazione, è una
maggior sicurezza, è una miglioria.
Per quanto riguarda la rilevazione dell'altezza dei mezzi, è
vero, basta mettere un cartello, e in una fase iniziale si era
previsto di mettere un cartello. Ma se poi arriva il Consigliere
Bajocco con il camion del festival dell'Unità e non legge il
cartello, mi resta incastrato nell'ingresso, quindi mettiamo la
rilevazione a raggi infrarossi, in maniera che gli impediamo di
entrare e di andarsi ad incastrare nel portone di ingresso.
Presidente
- Pongo in votazione la ratifica della
deliberazione in oggetto:
Esito della votazione:
Presenti 24
Votanti 18
Favorevoli 18
Astenuti 6 (Bajocco, Chenuil, Dolchi, Mafrica, Riccarand e
Tonino)
Il Consiglio approva
Oggetto n. 809 in data 26 gennaio 1990
: Concessione di un
contributo straordinario al comitato regionale AGESCI Valle d'Aosta
per l'attività svolta nel 1989 - Approvazione e liquidazione di
spesa.
Presidente
- Pongo in votazione la ratifica della
deliberazione in oggetto:
Esito della votazione:
Presenti, votanti e favorevoli: 24
Il Consiglio approva all'unanimità
Objet n. 810 en date du 26 janvier 1990
: Attribution
d'une subvention de 6.000.000 de lires au choeur Saint-Ours d'Aoste
pour la participation à des manifestations à l'extérieur de la
Région - Approbation et liquidation de dépense.
Presidente
- Pongo in votazione la ratifica della
deliberazione in oggetto:
Esito della votazione:
Presenti, votanti e favorevoli: 24
Il Consiglio approva all'unanimità
Oggetto n. 993 in data 2 febbraio 1990
: Approvazione di
un corso di formazione professionale per disoccupati da qualificare
come operatori tecnici nel campo del restauro del materiale
cartaceo.
Presidente
- Pongo in votazione la ratifica della
deliberazione in oggetto, per scrutinio segreto:
Votazione a scrutinio segreto
Esito della votazione:
Presenti 24
Votanti 24
Favorevoli 20
Contrari 4
Il Consiglio approva
Oggetto n. 1178 in data 9 febbraio 1990
: Concessione alla
"Association régionale amis bataille des reines" di Aosta, di un
acconto sul contributo nelle spese per le attività dell'anno
1990.
Presidente
- Pongo in votazione la ratifica della
deliberazione in oggetto:
Esito della votazione:
Presenti, votanti e favorevoli: 24
Il Consiglio approva all'unanimità
Oggetto n. 1235 in data 9 febbraio 1990
: Lavori urgenti
di costruzione di un tratto di difesa spondale in destra del fiume
Dora Baltea, a protezione dell'abitato di Hone, sezione 11-12 di
progetto - Impegno di spesa.
Presidente
- Pongo in votazione la ratifica della
deliberazione in oggetto:
Esito della votazione:
Presenti 24
Votanti 23
Favorevoli 23
Astenuti 1 (Riccarand).
Il Consiglio approva
Oggetto n. 1242 in data 9 febbraio 1990
: Attuazione del
programma delle attività di formazione professionale da realizzarsi
nell'anno 1990, ai sensi della LR 5.5.1983, n. 28 - Corso di
addestramento per muratori.
Presidente
- Ha chiesto di parlare il Consigliere
Bajocco, ne ha facoltà.
Bajocco (PCI)
- Non mi viene in mente se la legge prevede
un numero standard; la delibera dice che il numero minimo per poter
partecipare a questi corsi da muratori è di otto persone e qui si è
arrivati a dodici persone. Vorrei sapere dove questi giovani
vengono assunti, se la legge prevede un numero massimo di dodici
persone o se non c'è una maggior partecipazione di persone.
Vedo che la paga oraria per questi giovani è in base al loro
grado; hanno 30mila lire lorde al giorno, in più hanno vitto e
alloggio, 1000 lire all'ora, 500 lire per trasporto in base al
chilometraggio da sei a dodici chilometri. A questo proposito mi
riallaccio alla interpellanza discussa stamattina sugli infermieri:
a loro si dà 200mila; è vero che questo è un lavoro più pesante, ma
anche il lavoro di infermiere è faticoso perchè devono stare a
contatto con la gente, con un problema umano. Sono queste le cose
che bisognerebbe stimolare maggiormente.
Non so se il numero dei partecipanti è tale perchè nessun altro
ha fatto domanda, o se invece è un numero previsto dalla legge.
Presidente
- Ha chiesto di parlare l'Assessore ai Lavori
Pubblici Fosson, ne ha facoltà.
Fosson (DC)
- La scelta del numero di dodici allievi come
numero ottimale per svolgere il corso è legata al fatto operativo;
con una squadra di numero maggiore difficilmente con un insegnante
solo e in un cantiere di dimensioni ridotte si può operare
positivamente. Il numero di otto è stabilito come minimo al di
sotto del quale non si farà il corso.
Dall'esperienza maturata, mi riferisco a quella di due anni fa,
per dodici posti c'erano tredici domande; uno di questi tredici
ragazzi non era dichiarato idoneo dal certificato medico a svolgere
il corso di muratore, quindi abbiamo preso tutti gli altri dodici.
Bisogna dire che ci sono stati anche dei risultati positivi.
Per quello che riguarda il pagamento, mi riferirei più che alle
mille lire all'ora, alla previsione che c'è nella pagina
precedente: 106 milioni per garanzia reddito allievi. Centosei
milioni per dodici allievi e per circa un anno fa 900mila lire
circa nette al mese in busta. Occorre dire che sono ragazzi che,
superato il primo impatto con il cantiere, lavorano ed hanno
eseguito anche delle opere più che accettabili.
Presidente
- Pongo in votazione la ratifica della
deliberazione in oggetto:
Esito della votazione:
Presenti, votanti e favorevoli : 24
Il Consiglio approva all'unanimità
?-
Presidente
- I lavori sono sospesi e riprenderanno alle
ore 16 del pomeriggio.
La seduta è tolta.
?-
La seduta termina alle ore 12,46.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK