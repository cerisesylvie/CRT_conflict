Consiglio Regionale della Valle d'Aosta - Oggetto del Consiglio n. 170 del 24 marzo 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 170 del 24 marzo 1983 - Resoconto
OGGETTO N. 170/VII - INTERVENTI REGIONALI NEL SETTORE
DELL'EDILIZIA AGEVOLATA-CONVENZIONATA - (Interpellanza).
PRESIDENTE:
Do lettura dell'interpellanza presentata dal
Consigliere Minuzzo:
INTERPELLANZA
PRESO ATTO che la Giunta regionale ha approvato il bando di
concorso per la presentazione delle domande di Edilizia Agevolata
Convenzionata relativo al II° quadriennio 1982-1985;
RILEVATO che tutti i precedenti finanziamenti hanno trovato
attuazione solamente all'ultimo momento dei termini di scadenza a
causa dei ritardi con i quali sono state localizzate le aree sulle
quali attuare i programmi di edilizia agevolata convenzionata;
CONSIDERATO che il problema della casa interessa in modo
rilevante anche gli addetti delle Forze dell'Ordine, soprattutto
per coloro che hanno prestato servizio nelle località di confine o
nei piccoli Comuni della nostra Regione;
RICORDATA
la mozione approvata all'unanimità dal
Consiglio regionale in data 14 luglio 1982;
INTERPELLA
l'Assessore competente per conoscere:
cosa intende fare per far sì che i prossimi finanziamenti per
l'Edilizia Agevolata-Convenzionata trovino immediata
attuazione;
cosa è stato fatto per rispettare l'impegno affidato alla Giunta
dal Consiglio regionale con delibera n. 444 del 14. 7.1982;
se non ritiene opportuno, rilevato che la sistemazione abitativa
degli appartenenti alle Forze dell'Ordine riveste carattere
prioritario in considerazione della funzione pubblica primaria che
tale categoria di cittadini svolge attraverso il mantenimento
dell'ordine e della sicurezza pubblica, introdurre dei meccanismi
per la stesura delle graduatorie, di accesso ai finanziamenti per
l'Edilizia Agevolata-Convenzionata, con i quali attribuire dei
punteggi preferenziali per le cooperative edilizie, costituite da
nuclei familiari di addetti appartenenti al Corpo delle Guardie di
Pubblica Sicurezza, all'Arma dei Carabinieri, alla Guardia di
Finanza ed agli Agenti di Custodia o che, come soci, hanno un
numero rilevante di addetti delle Forze dell'Ordine.
PRESIDENTE:
Ha chiesto di parlare l'Assessore ai Lavori
Pubblici Borbey. Ne ha facoltà.
BORBEY - (D.C.):
Alla prima domanda posta dal Consigliere
Minuzzo rispondo che stiamo procedendo, la Commissione sta
lavorando e faremo la delibera di localizzazione in tempo, secondo
quanto prescrive la legge; la Regione, anche per i precedenti
bienni, è sempre stata nei termini della legge, quindi non c'è
stato nessun ritardo. Quanto afferma il Consigliere Minuzzo nelle
premesse non corrisponde a realtà. Se abbiamo ritardato, ma sempre
nei termini di legge, l'abbiamo fatto appositamente perchè c'erano
degli Enti locali, quali il Comune di Aosta che erano in trattative
- proprio per quanto concerne il secondo punto con i Comuni
limitrofi ed il Presidente della Giunta in modo particolare aveva
fatto una riunione per vedere se c'era la possibilità di creare
questo famoso consorzio che la delibera n. 444 - alla quale il
Consigliere Minuzzo fa menzione al secondo punto - dava la
possibilità di attuare, e di inserire negli strumenti urbanistici
dei Comuni di Sarre o Saint-Christophe, Comuni limitrofi alla Città
di Aosta, dei fabbricati di edilizia agevolata e convenzionata.
I Comuni limitrofi nei loro strumenti urbanistici, non hanno
nessuna intenzione di mettere a disposizione determinate zone, in
modo particolare Sarre che è stato interpellato e lo stesso vale
per Saint-Christophe. Quindi il Presidente della Giunta ha riferito
che Aosta procederà con quanto ha stabilito il Consiglio Comunale,
quindi alla ristrutturazione del Quartiere Cogne ed al recupero del
centro storico. Per quanto concerne adesso il quadriennio
1982-1985, la Commissione si è già riunita ed ha stabilito quali
sono i vari punteggi da assegnare alle cooperative.
Da me interpellata, la Commissione -che comprende Consiglieri di
maggioranza e di minoranza, le forze sociali e le rappresentanti
delle Cooperative - per quanto richiesto dal Consigliere Minuzzo al
punto 3, non ha ritenuto di dare punteggi particolari alle forze
dell'ordine in quanto dal punto di vista della carenza di
abitazioni, in Valle d'Aosta sia i normali cittadini che le forze
dell'ordine sono in una posizione di parità. Il Consigliere Minuzzo
sa che negli IACP c'è una percentuale del 15% che è a favore delle
forze dell'ordine e che il Presidente della Giunta è sempre stato
sensibile quando si sono verificati dei casi particolari, per
trovare giusta localizzazione ed alloggio per queste persone.
PRESIDENTE:
Ha chiesto di parlare il Consigliere Minuzzo
per la replica. Ne ha facoltà.
MINUZZO - (P.S.D.I.):
Per dichiararmi soddisfatto della
risposta fornitami dall'Assessore Borbey. Mi corre l'obbligo di
fare alcune puntualizzazioni: innanzi tutto in questa interpellanza
non erano state fatte accuse specifiche alla Regione o agli enti
locali in merito ai ritardi delle localizzazioni per l'edilizia
agevolata e convenzionata. Inoltre, siccome per la regolamentazione
dei bandi di concorso per l'assegnazione di questi mutui a tasso
agevolato, uno dei requisiti è quello di dimostrare di lavorare o
di avere la residenza nel Comune dove si intende edificare, vediamo
come Aosta, all'interno di questi requisiti, venga penalizzata
perchè chi non è residente comunque gravita su Aosta per ragioni di
lavoro, quindi è facile scaricare l'onere dai Comuni limitrofi alla
Città di Aosta. Sebbene non siano residenti, coloro che lavorano ad
Aosta hanno la facoltà di chiedere al Comune di Aosta l'area per
poter edificare in edilizia agevolata e convenzionata.
Ritengo che ci vorrebbe un pò più di volontà politica per
risolvere e affrontare questo discorso, perchè non può essere
lasciata all'arbitrio delle singole Amministrazioni Comunali la
risoluzione di un problema così sentito, ma ritengo che la Regione
abbia la competenza ed il dovere di intervenire in questo
senso.
Non entro nel merito della risposta fornitami al terzo punto,
perchè credo a quanto mi è stato detto dall'Assessore, però chiedo
di poter prendere visione dei verbali della Commissione, se ciò è
possibile, per andare a verificare le posizioni delle diverse forze
politiche, perchè non mi sembra giusto che in occasione di
assemblee o pubblici dibattiti si dicano certe cose, poi in
Commissione se ne facciano altre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK