Consiglio Regionale della Valle d'Aosta - Oggetto del Consiglio n. 2953 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2953 del 22 novembre 2023 - Resoconto
OGGETTO N. 2953/XVI - Interrogazione: "Tempistiche per
l'indizione del concorso per il personale giornalistico da
assegnare agli Uffici Stampa del comparto unico regionale".
Bertin (Presidente) -
Punto n. 24. Risponde il Presidente
della Regione, ne ha facoltà.
Testolin (UV) -
Il consigliere Manfrin chiede se si sia
proceduto a valutare le tempistiche per procedere all'indizione di
un concorso dedicato al personale giornalistico da impiegare negli
Uffici stampa del comparto unico regionale.
Rispetto a tale quesito, si segnala, intanto, che ad oggi
l'organico previsto per i due Uffici stampa della Giunta e del
Consiglio consta di un addetto stampa di categoria D per l'Ufficio
stampa del Consiglio e di un addetto stampa, categoria D, e due
collaboratori addetti stampa, categoria C posizione C2, per
l'ufficio stampa della Giunta.
Per quanto riguarda il quesito posto, prima di bandire uno
specifico concorso, il Dipartimento personale e organizzazione
procederà a verificare, tramite avviso di mobilità, rivolto al
personale interno e successivamente al personale dipendente da
altri enti del comparto unico regionale, l'eventuale presenza di
dipendenti di pari categorie e posizioni in possesso dei requisiti
previsti dall'articolo 15ter, comma 3, della legge regionale
22/2010: iscrizione all'albo dei giornalisti ed esperienza
giornalistica almeno triennale maturata nell'ultimo quinquennio in
un ufficio stampa dell'Amministrazione regionale o di altro ente
del comparto.
Qualora l'avviso di mobilità dovesse avere esito infruttuoso, la
procedura selettiva per il reclutamento di addetti stampa e
collaboratori addetti stampa sarà inserita nella programmazione dei
concorsi per il triennio 2024-2026, verosimilmente nell'anno 2025,
atteso che per il 2024 la programmazione delle procedure
concorsuali, già approvata con deliberazione della Giunta regionale
882/2023, per rispondere alle priorità assunzionali
dell'Amministrazione, occupa l'intero anno.
Presidente -
Consigliere Manfrin per la replica, a lei la
parola.
Manfrin (LEGA VDA) -
Diciamo che qui si trattava una
doppia questione: da una parte quello che era un po' l'auspicio che
l'ASVA (Associazione Stampa Valle d'Aosta) ha espresso a seguito di
quella che è stata la firma dell'ipotesi di accordo, che è stata
siglata il 19 di ottobre: quindi sappiamo che ci sono, sia da parte
regionale, sia da parte degli enti locali, una necessità e
un'esigenza e che si sia sotto organico, quindi da tempo si chieda
di addivenire ad un concorso che possa riempire questi vuoti, si
chiedevano delle risposte in questo senso.
Sapere che, da quello che dice, e la ringrazio comunque per la
sua chiarezza che non era scontata, cioè il fatto di dire: "Lo
faremo nel triennio 24-26", poteva voler dire 2024, poteva voler
dire 2026; lei ha chiarito che è il 2025, con altrettanta
chiarezza. Presidente, ovviamente potrà immaginare che non posso
dichiararmi soddisfatto di questa risposta perché non posso
immaginare che per due anni - perché poi se verrà fatto nel 2025,
ci sarà comunque la tempistica della relativa procedura - si
rimanga sguarniti da questo tipo di fronte, e quindi questo non può
trovare una nostra soddisfazione.
Dall'altra parte, non posso non osservare che nel quesito avevo
posto anche un'altra questione, cioè quella relativamente al
servizio e all'interrogazione che ho richiamato nel testo rispetto
ad un contratto in essere con un'agenzia che fornisce alcuni
servizi stampa che però - e l'abbiamo detto - deve servire una
sorta di produzione, cioè: "Mi devi fornire x articoli e tu, se gli
articoli che butti fuori sono repliche di comunicati stampa,
repliche di altre cose che avvengono da altre parti del mondo, una
parte in francese che può dire la qualsiasi" invece di avere un
servizio interno, questo non può essere sicuramente un qualcosa di
qualità e soprattutto possiamo anche immaginare che avere uno o due
giornalisti assunti stabilmente all'interno dell'organico è
sicuramente molto più conveniente per la nostra Amministrazione
rispetto che ad una spesa annua di 250 mila euro.
Lei ricorderà che aveva detto che sarebbe addivenuto ad una
proroga del servizio, quindi che il servizio di stampa arriverà
fino al 31 dicembre, su questo non mi ha risposto, se poi vorrà
anche aggiornarci rispetto a questo che era contenuto
nell'interrogazione, su cui però non ci ha aggiornato, le saremmo
grati perché credo che sia importante anche capire come si sta
gestendo o un eventuale rinnovo - che temo a questo punto possa
arrivare perché non ho visto notizie diverse - o eventualmente
invece una procedura che permette di assumere direttamente i
giornalisti che si occuperanno di questo servizio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK