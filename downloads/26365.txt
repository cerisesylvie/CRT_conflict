Consiglio Regionale della Valle d'Aosta - Oggetto del Consiglio n. 61 del 27 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 61 del 27 febbraio 1973 - Resoconto
OGGETTO N. 61/73 - Classificazione come regionale della
strada Jovençan-Aymavilles. (Interpellanza)
Personnettaz
(D.P.)
- Chi prende la parola? Il
Consigliere Chabod.
Chabod (D.C.)
- Dunque, io volevo solo chiedere, io penso
al Presidente della Giunta, per la strada di Jovençan-Aymavilles,
lì c'è un pezzo di strada che non è di nessuno, in modo
particolare, in inverno Jovençan fa la usa piccola, il suo
triangolino; Aymavilles lo stesso, però, siccome è una strada di
grosso transito, passa molta gente, pregherei il Presidente della
Giunta, la Giunta, di volerla passare regionale questa strada,
perché in inverno, specialmente quando nevica molto, è veramente
pericolosa.
Personnettaz
(D.P.)
- Chi prende la parola? Chi
risponde? Il Presidente della Giunta.
Dujany (D.P.)
- Non ho capito, dalla relazione, cosa
volesse dire il Consigliere Chabod. Mi pare di aver capito
semplicemente questo: che richiedeva il passaggio di un pezzo di
strada a regionale perché nessuno la mantiene ...
Chabod (D.C.)
- Mi pare che è comunale adesso no? Un
pezzo è di Aymavilles e un pezzo è del Comune di Jovençan; allora
sa com'è, come van a finire queste cose. Allora sarebbe un bene
passarla regionale, perché tanto allaccia i suoi Comuni; è una
cosa, già da tempo, anche con Savioz una volta avevamo fatto una
interpellanza assieme, già due o tre anni Fa. È una cosa che
dovrebbe decidere in modo particolare, la strada è un po'
pericolosa; in inverno abbiamo visto, ad esempio, quelli di Cogne,
che sono caduti lì nel canale, non era d'inverno, ma è molto
pericolosa, anche per la manutenzione straordinaria.
Dujany (D.P.)
- Ma io vorrei rispondere con due
osservazioni: intanto il Consiglio regionale ha previsto un
contributo a favore dei Comuni per la manutenzione delle strade con
200.000 lire ogni chilometro, quindi, mi pare che il problema della
manutenzione è trasferito ai Comuni.
Secondo: in seguito a discussioni già precedentemente avvenute
in questo Consiglio, detta strada Jovençan-Aymavilles, con
deliberazione del Consiglio del 28 giugno del 1972, in occasione mi
pare, del problema sollevato dal Consigliere Bancod, questa strada
è stata dichiarata di interesse regionale, ed è stata dichiarata di
interesse regionale tutto il tratto compreso tra il Comune di
Villeneuve ed il Comune di Pontey, proprio in occasione, mi pare,
di una interpellanza o di una mozione discussa dal Consiglio su
iniziativa del Consigliere Bancod.
Quindi, tale classificazione di interesse regionale lascia
inalterata la veste giuridica dell'opera che continua ad essere una
strada comunale per quanto riguarda la sua manutenzione, e invece
provvede la Regione per quanto riguarda le opere di carattere
straordinario, allargamento, sistemazione, ecc.
Quindi, mi pare che il problema deve essere visto, se è un
problema di manutenzione ordinaria del Comune, al quale diamo
questi contributi, se è un problema di sistemazione di strada, sul
piano della progettazione e sul piano dell'esecuzione dei lavori,
siccome è stata dichiarata di interesse regionale, deve essere
visto con l'Amministrazione regionale.
Chabod (D.C.)
- Beh, io capisco il Presidente della
Giunta che dice "di interesse regionale", però in questo caso,
siccome quel pezzo di strada che non è poi tanto, saranno un/due
chilometri, ma neanche, un chilometro e mezzo, il mattino, quando
arriva la lama a Jovençan, potrebbe continuare fino ad Aymavilles,
che è una cosa che fa ridere. Invece il Comune di Jovençan ed il
Comune di Aymavilles che hanno i mezzi, sì per pulire la strada,
però sono dei mezzi che sono piccoli in confronto alla larghezza
della strada. Quei mezzi vanno bene per pulire le piccole stradine
che hanno, e poi non hanno mica solo quello da pulire, hanno tutte
le altre stradine.
Quella strada, purtroppo, quando la puliscono non riescono più a
pulirla bene, e noi sappiamo che c'è quel pulmino che va in là
tutte le mattine; non riesce più ad andare fino lì perché non può
girare, è brutto, la strada è veramente brutta. Ecco, allora
sarebbe bene che quel pezzettino di strada tra Aymavilles e
Jovençan, di passarla regionale. Solo quello, non è mica poi
l'America, anzi, io penso che sia una cosa ben fatta.
Personnettaz
(D.P.)
- Allora chiuso l'argomento,
no.
Dujany (D.P.)
- Non capisco i motivi dell'interpellanza,
cioè mi pare, il discorso è questo: ci si lamenta che il tetto di
una cappella non funziona, quindi l'Amministrazione regionale
provveda.
Signori, per cortesia, rispettiamo le Amministrazioni comunali.;
abbiamo dato un contributo alle Amministrazioni comunali perché
provvedano proprio loro stesse alla manutenzione delle loro strade,
per scaricare il più possibile questi oneri dall'Amministrazione
regionale, ma, insomma, e vogliamo passare per regionale un
pezzettino di strada di due o tre chilometri? Quando abbiamo fatto
una lunghissima discussione in sede di Consiglio, per quanto
riguardava tutta la viabilità della strada dell'Envers, ed è stato
deciso in quella sede in Consiglio regionale di passare tutto il
tratto di strada tra Villeneuve e Pontey, strada di interesse
regionale.
Quindi mi pare, il Consiglio regionale si è già espresso sul
tipo di strada, sul modo di intervento dell'Amministrazione
regionale su quel tipo di strada, e in quell'arco di strada
dell'Envers è compreso anche il piccolo tratto tra Jovençan e
Aymavilles.
Però, Signori Consiglieri, per cortesia, non trattiamo dei
problemi a livello comunale o di villaggio e frazione, in sede di
Consiglio regionale, altrimenti qui ci perdiamo naturalmente in
piccole cose, su problemi che hanno già costituito oggetto di
discussione in sede consiliare e il Consiglio ha già preso una
decisione.
Personnettaz
(D.P.)
- Chi prende la parola? Allora
chiuso l'argomento, passiamo al punto n. 12.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK