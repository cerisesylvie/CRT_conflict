Consiglio Regionale della Valle d'Aosta - Oggetto del Consiglio n. 1814 del 12 febbraio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1814 del 12 febbraio 1986 - Resoconto
OGGETTO N. 1814/VIII - UTILIZZAZIONE DEL PARCHEGGIO RISERVATO
AI CONSIGLIERI REGIONALI. (Interpellanza)
PRESIDENTE
: Do lettura dell'interpellanza in oggetto
presentata dal Consigliere Viberti:
INTERPELLANZA
VISTO che i Consiglieri regionali usufruiscono di un
parcheggio riservato;
CONSIDERATO che tale parcheggio è spes
so
sottoutilizzato;
RILEVATO che il piazzale in questione, oltre ad essere
particolarmente sporco, non viene neppure sgomberato in caso di
nevicata;
INTERPELLA
la Giunta regionale per sapere quali intendimenti essa abbia
per permettere un migliore utilizzo di detto parcheggio e per
sapere se non intenda affidare a persone competenti un incarico per
organizzare in modo democratico e proporzionale tra i gruppi
consiliari (anche in forma di corvées) la pulizia del parcheggio
medesimo.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Ci sono i fortunati che abitano nel
centro; ci sono quelli più svelti degli altri e che riescono a
mettere la macchina dove qualcuno (bontà sua!) il giorno prima ha
spalato la neve; ed infine ci sono i poltroni come me, che pensano
di poter usufruire di uno dei "tanti privilegi" dei Consiglieri
regionali, come ad esempio di quel parcheggio che è stato costruito
quasi di fronte al palazzo regionale.
PRESIDENTE
: Consigliere Viberti, mi sembra che non sia
molto appropriato l'uso del termine "privilegi" in riferimento al
Consiglio regionale, anche perché non credo che i Consiglieri
regionali abbiano dei privilegi.
VIBERTI
: C'era un evidente senso ironico nell'uso della
parola "privilegi", perché i privilegi dei Consiglieri regionali
sono talmente pochi, se intesi nel vero senso del termine (E non
sono certamente io a richiederli), da sembrare addirittura ridicoli
e proprio per questo usavo il termine "privilegi" in riferimento
alla possibilità di avere un parcheggio dove lasciare la macchina
per andare a svolgere il proprio compito, quando si ha veramente
intenzione di farlo, negli uffici messi a disposizione dalla
Presidenza del Consiglio. C'è anche chi espleta il proprio mandato
di Consigliere regionale senza venire mai in questi uffici, ma
svolgendolo in mezzo alla gente ed in modo forse più opportuno e
più rispondente ai doveri di un uomo politico.
Comunque, per tornare all'oggetto dell'interpellanza, io ricordo
di aver ritenuto indispensabile far presenti queste piccole cose,
perché è veramente vergognoso il confronto con altre proprietà
dell'Amministrazione regionale, che vengono tenute in modo molto
più dignitoso. Faccio notare ad esempio la disparità tra le aree
verdi della Regione e quelle del Comune di Aosta: quelle della
Regione sono ben tenute, mentre quelle del Comune di Aosta fanno
abbastanza pena. Io mi domando perché l'Amministrazione regionale,
che è proprietaria di questo parcheggio, non è in grado di
mantenerlo ad un livello accettabile, come tante altre sue
proprietà. Oltre tutto si verifica che questo "privilegio", è
sottoutilizzato, forse perché i Consiglieri regionali hanno degli
impegni che li portano molto spesso al di fuori del "palazzo". Ciò
però ha sollevato proteste da parte di molti dipendenti regionali e
di persone che potrebbero usufruire di quel parcheggio.
Nella conferenza dei Capigruppo più volte si è cercato di
affrontare questo problema, però lo si è rimandato alla prossima
primavera, eppure quasi giornalmente si verificano problemi di
vario genere che determinano anche situazioni poco simpatiche.
Credo che qualche collega potrebbe raccontare cose piuttosto
divertenti su quanto è accaduto ieri, quando diverse persone sono
rimaste bloccate per delle ore, solo perché qualcuno, non trovando
posto, ha ritenuto opportuno lasciare la propria macchina proprio
davanti al cancello del parcheggio riservato. A mio avviso occorre
che in qualche modo si provveda a mantenere questa struttura con un
minimo di decoro ed inoltre che si trovi una soluzione affinché
questo parcheggio non faccia "gridare vendetta" a tutte quelle
persone che, arrivando in città e non trovando parcheggio, scoprono
di non poter utilizzare quella ventina ed anche più di posti
macchina liberi. E ciò, naturalmente, senza voler parlare di quelli
che, entrando inavvertitamente nel parcheggio, proprio quando il
cancello automatico è aperto, rimangono chiuse nel suo interno.
Si tratta di questioni di non grande rilevanza e magari neppure
degne di essere affrontate in questo Consiglio, però, visto che se
si cerca di far sapere le cose per altre vie, come nella conferenza
dei Capigruppo, proponendone anche delle soluzioni, esse non
vengono prese in considerazione, noi ci siamo trovati costretti a
dover parlare di questo parcheggio in Consiglio regionale, pur
sapendo che questo argomento fa scendere la discussione ad un
livello "pavimentale". Aggiungo anche che questa mattina, forse
perché era convocato il Consiglio regionale, siamo arrivati ed
abbiamo trovato "spalato" il piazzale. È un'ulteriore dimostrazione
di quanto viene tenuto in considerazione questo parcheggio.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Per quanto riguarda la pulizia del
parcheggio devo riconoscere che si è incontrata qualche difficoltà,
evidenziata appunto dall'interpellanza del Consigliere Viberti. Ho
provveduto a far dotare l'autorimessa dei Lavori Pubblici di una
"radiolina" analoga a quella che hanno i Consiglieri, per garantire
l'entrata e l'uscita dal parcheggio, specie in occasione di
abbondanti nevicate. Provvederemo sicuramente a mantenere il
parcheggio esterno con il decoro necessario, come ha sottolineato
il Consigliere Viberti.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je voudrais ajouter deux choses. La
première c'est que nous avions déjà prévu depuis longtemps avec la
Commune d'Aoste, d'étudier la possibilité d'un échange de propriété
de la zone comprise entre Rue Losanna e Rue Piave et du parking qui
à présent est réservé aux Conseillers. Il y a eu une série de
lettres entre la Région et la Commune d'Aoste pour voir s'il était
possible de rendre entièrement libre le parking et utiliser les
deux rues adjacentes au Palais Régional pour permettre aux
Conseillers de garer leurs voitures et réglementer l'accès du
parking.
J'ai envoyé une lettre à la Commune d'Aoste: "Al fine di dare
una più adeguata e razionale soluzione al problema più volte
sollevato dei parcheggi nelle zone adiacenti al Palazzo Regionale,
si propone di liberalizzare completamente, mediante trasferimento
alla gestione comunale, l'intera area destinata a parcheggio ex
Chabod-Manetti, dietro cessione a questa Amministrazione regionale
del tratto di Via Losanna adiacente al Palazzo Regionale e contigua
a quello, già in proprietà, del tratto di Via Piave adiacente al
Palazzo Regionale, per un loro utilizzo riservato alla
Regione".
(.....INTERRUZIONE.....)
Il y a en effet toute une partie qui est de propriété de
l'Administration régionale; c'est justement pour la question que
plusieurs se plaignent des amendes lorsqu'elles vont garer leur
voiture en Rue Losanna, autrement on l'aurait réservée et on aurait
réglementé le parking.
Le deuxième point, je l'avoue, m'a plutôt tracassé: il s'agit
des corvées des Conseillers régionaux. J'ai bien examiné le
problème et, vu l'avis du Conseiller régional, j'ai cherché s'il y
avait des précédents à cet égard. Les seuls que j'ai trouvés sur
les corvées, comme main d'oeuvre mise à disposition du public, ce
sont les visites scientifiques à l'extérieur; il n'y a donc pas
d'expérience à ce niveau. Une autre chose m'avait tracassé: c'était
l'effet qu'aurait produit sur les différents dépendants régionaux
le fait de voir à la fenêtre le spectacle d'un Conseiller qui
balaye la neige. Ce serait une perte de temps qui dépasserait
largement la dépense que l'Administration régionale réserve aux
frais d'entretien. Je crois que aussi Monsieur Viberti conviendra
qu'il vaut mieux laisser ces travaux à qui il revient de les
faire.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Ringrazio sia l'Assessore che il
Presidente della Giunta e dico loro che io finora mi sono quasi
sempre sottoposto a queste corvées scientifiche e che, per non
essere da meno, vedrà di adeguarmi alle abitudini della maggioranza
dei colleghi Consiglieri. Mi spiace di aver fatto perdere del tempo
al Presidente della Giunta, ma io gli avevo consigliato di
rivolgersi a degli esperti, perché non pensavo che si sarebbe
dedicato di persona a delle ricerche che senz'altro gli avranno
fatto perdere del tempo che poteva essere meglio utilizzato...
(Voce fuori microfono: "...a spalare la neve!")
...per questioni più importanti anche se non più interessanti.
Ringrazio e comunque spero che quanto prima si provveda non solo
allo sgombero della neve, ma anche alla pulizia vera e propria, che
normalmente viene fatta in qualsiasi piazzale privato. Non sto ad
elencare le cose che si possono trovare in questo piazzale, ma
certamente se ne trovano di tutti i colori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK