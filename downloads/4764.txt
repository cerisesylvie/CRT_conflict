Consiglio Regionale della Valle d'Aosta - Oggetto del Consiglio n. 462 del 16 settembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 462 del 16 settembre 1982 - Resoconto
OGGETTO N. 462/VII - CHIUSURA AL PUBBLICO, DURANTE IL PERIODO
ESTIVO IN CORSO, DEL CASTELLO DI FENIS (Interrogazione).
PRESIDENTE
: Do lettura dell'interrogazione presentata dal
Consigliere Pedrini;
INTERROGAZIONE
APPRESO dai giornali che proprio durante il periodo estivo si
è d'autorità proceduto alla chiusura del Castello di Fénis,
il sottoscritto, Consigliere regionale
Interroga
l'Assessore regionale al Turismo per sapere per quali motivi
veri si è preso questo grave provvedimento; se era proprio
indispensabile chiudere il Castello il mese di agosto, mese di
punta dei turisti; se sta crollando qualche ala del suddetto
Castello; se vi era pericolo per la vita degli eventuali
visitatori; approvando il sottoscritto il malumore dei cittadini di
Fénis, che si sono visti privati del lavoro turistico proprio nel
suo momento più delicato e importante.
PRESIDENTE
: Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Viste le competenze che ha il
Consigliere Pedrini, mi stupisco un po' del tono ironico
dell'interrogazione.
In primo luogo, tutti i tetti del Castello di Fénis sono da
rifare, e ci si può lavorare solo nella stagione estiva, perché
evidentemente, scoperchiando, si pongono dei grossi problemi.
L'Assessorato del Turismo, Antichità e Beni Culturali ha rimandato
al 17 agosto l'inizio dei lavori, proprio per approfittare del mese
di settembre in cui, normalmente, in Valle d'Aosta il tempo è
bello.
La seconda questione, più grave, è quella degli affreschi. Non
ho qui le documentazioni fotografiche, però gli affreschi, in
particolare quelli del cortile, si stanno degradando per un carico
eccessivo di visitatori e per il fatto che intorno al 930-'32 sono
stati fatti dei restauri un po' affrettati e si è usato dello
stucco in cui vi era una eccessiva quantità di iposolfito di
calcio, che ora si sta staccando, producendo tutte quelle
macchioline bianche visibili specialmente nella parte bassa del
S.c.r.i. Il restauratore Gioia e la sua équipe hanno iniziato i
restauri necessari per la sala grande ed il cortile; sono dei
lavori lenti, che richiedono in media cinque ore di tempo per 10
cmq.
A restauro finito, l'affresco sarà godibile intero, mentre da
vicino la parte restaurata sarà tratteggiata; questo per evitare di
ripetere l'esperienza fatta da famosi restauratori nella Chiesa di
S. Francesco d'Assisi per gli affreschi di Piero della Francesca,
in cui sono rimasti dei vuoti di affresco che, sebbene siano
autentici dal punto di vista storico, sono però piuttosto
antipatici per il visitatore che guarda l'intera pala.
Probabilmente per due anni il Castello di Fénis non sarà
visitabile se non su permesso del Sovraintendente; mi per metto di
dire che c'era il rischio imminente e grave della perdita
irreparabile di quegli affreschi. Dato che io so che Lei legge i
giornali, saprà che sarà messo un limite alla frequentazione della
camera degli sposi a Mantova, perché gli affreschi del Mantegna
stanno scomparendo.
Al momento la prima cosa importante è quella di procedere ad un
recupero organico; tutti i Consiglieri sono invitati ad andare a
vedere i lavori, che vengono condotti in maniera scientifica.
Dovremo discutere in seguito delle visite al Castello, che dovranno
essere coordinate nel pieno rispetto delle esigenze turistiche, di
un turismo però intelligente e colto, capace di apprezzare queste
antichità, evitando di trasformare in una kermesse un luogo come il
Castello di Fénis.
PRESIDENTE
: Ha chiesto di parlare il Consigliere Pedrini.
Ne ha facoltà.
PEDRINI- (Ind.P.L.I):
Grazie. Mi piace l'entrata del
Presidente perché effettivamente il tono è un po' particolare,
tant'è che, senza fare della polemica da parte mia, in quanto ci
siamo sempre capiti al volo, almeno sino ad oggi, debbo aggiungere
alcune cosette.
Vorrei che il Presidente sapesse che circolano delle strane voci
sulla chiusura di questo Castello, perché nelle stesse identiche
condizioni, per quanto riguarda gli affreschi, se non forse peggio,
è il Castello di Issogne; la chiusura mi sta bene, però manco a
farlo apposta si chiude il 17, quando penso che ad arrivare fino al
30 non sarebbe successo assolutamente niente.
Comunque l'interessante era di appurare come stavano in realtà
le cose, perché anch'io dico che è inutile far visitare il Castello
a scolaresche che poi in effetti non guardano niente, perché
sporcano soltanto, mangiano i panini, segnano con la matita.
Occorre invece la presenza di un accompagnatore che guidi un
certo numero di persone, piuttosto ristretto, seguendo le da vicino
e permettendo di conservare tutto quello che ancora ci resta.
Per il resto, mi pare che due anni di chiusura siano un po'
tanti, non perché non ci vogliano effettivamente, ma perché penso
che con un certo sforzo si potrebbe chiedere ad una équipe
funzionante di portare avanti un lavoro serio e costruttivo,
cercando - entro i limiti del possibile - di restringere i tempi.
Questo, non tanto per il suo o mio piacere, ma proprio per quella
gente di cultura che viene da fuori, con la quale ho parlato e che
ha avuto il grosso rammarico di essersi trovata a Fénis davanti ad
un portone chiuso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK