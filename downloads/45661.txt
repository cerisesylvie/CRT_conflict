Consiglio Regionale della Valle d'Aosta - Oggetto del Consiglio n. 2316 del 19 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2316 del 19 aprile 2023 - Resoconto
OBJET N° 2316/XVI - Communications du Président du
Conseil.
Bertin (Presidente) -
Alla presenza di 34 Consiglieri
diamo avvio ai lavori del Consiglio regionale di oggi. Punto n. 1
all'ordine del giorno.
In apertura, tengo ad esprimere il cordoglio del Consiglio tutto
per la morte delle tre aspiranti guide alpine in Val di Rhêmes.
Alle famiglie di Sandro Dublanc, Lorenzo Holzknecht e Elia Meta,
così come alle Guide alpine, ai Maestri di sci, alla Guardia di
Finanza va la nostra vicinanza. Un ringraziamento va ai
soccorritori, al Soccorso alpino valdostano che hanno messo in
campo tutte le risorse per questo difficile e sofferto intervento
di soccorso.
Il 4 aprile la Giunta ha presentato il disegno di legge di
manutenzione dell'ordinamento regionale per il 2023 e ulteriori
disposizioni. L'atto è stato assegnato alle cinque Commissioni.
Il 12 aprile la Giunta regionale ha depositato il provvedimento
- assegnato alla terza Commissione - per l'ampliamento dei confini
territoriali del Parco naturale Mont Avic nel comune di Fénis.
La Conferenza dei Capigruppo nella riunione di ieri, oltre ad
aver aggiunto la giornata di venerdì ai lavori del Consiglio, ha
convenuto di accorpare i punti 29 e 35.
Inoltre, tengo a sottolineare che questa mattina, a Châtillon, è
in corso la cerimonia di consegna, da parte del Presidente della
Regione, al Comune di Châtillon della Medaglia d'oro al merito
civile alla memoria di Don Prospero Duc.  Un riconoscimento
conferito dal Presidente della Repubblica alla memoria del
sacerdote, originario di Châtillon e parroco di Chesallet di Sarre,
che fu assassinato il 19 aprile del 1945, a pochi giorni dalla
Liberazione, per mano di alcuni militi delle Brigate Nere a
servizio della Repubblica Sociale Italiana.
Non vi sono interventi, passiamo al punto seguente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK