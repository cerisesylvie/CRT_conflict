Consiglio Regionale della Valle d'Aosta - Oggetto del Consiglio n. 1865 del 9 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1865 del 9 marzo 2016 - Resoconto
OGGETTO N 1865/XIV - Interrogazione: "Tutela degli interessi
della Regione a seguito della verifica della Procura di Aosta in
merito al superamento, da parte di alcuni impianti idroelettrici,
della potenza nominale autorizzata".
Viérin M. (Presidente) -
Punto n. 5 dell'ordine del
giorno. La parola all'Assessore Baccega.
Baccega (SA) -
La situazione è ben nota ai competenti
uffici regionali e di conseguenza anche al Governo regionale. È
dall'anno 2006 che l'ufficio gestione demanio idrico monitora la
situazione dei principali impianti che sono presenti sul territorio
e verifica, sulla base delle produzioni energetiche, l'eventuale
superamento dei dati di subconcessione di derivazione d'acqua in
termini di portate idriche e di potenza prodotta.
Sulla base delle verifiche effettuate, come previsto si procede
alla segnalazione degli abusi - quando questi sono riscontrati - al
competente Corpo forestale, per l'irrogazione delle sanzioni
previste dalle vigenti normative.
L'ufficio gestione demanio idrico provvede infine al recupero
dei canoni demaniali e dei sovracanoni previsti dalle vigenti
normative, in relazione all'esubero della potenza prodotta rispetto
ai parametri indicati negli atti di subconcessione.
"Se è stata prevista la nomina di un legale per tutelare gli
interessi della Regione": a questo quesito diciamo che al momento
gli interessi della Regione sono sufficientemente tutelati nella
misura in cui sono stati recuperati i canoni e i sovracanoni dovuti
e nella misura in cui sono state elevate le sanzioni previste per
legge. Nel caso poi, a seguito dell'indagine della Procura di
Aosta, venissero contestati dei precisi reati in capo ai soggetti
che gestiscono i suddetti impianti idroelettrici, la Giunta
regionale dovrà valutare, sulla base di un danno precisamente
quantificabile, quali decisioni adottare.
Président -
La parole au collègue Nogara.
Nogara (UVP)
- Assessore, noi speriamo che lei abbia
capito che questa nostra interrogazione è stata un po' una
provocazione. Nelle passate settimane, gli organi di stampa hanno
evidenziato che su circa dieci impianti idroelettrici operanti in
valle, in seguito ad una indagine della Procura, sono stati
rilevati superamenti del limite di potenza nominale autorizzati
dalle concessioni.
Io a questo punto vorrei passare un po' alla disamina delle
delibere, fatte in questi anni, riguardanti gli indirizzi agli
uffici per una moratoria nell'esame delle domande di derivazione
d'acqua a scopo idroelettrico. Queste delibere, oltre a essere in
contrasto con quanto previsto dal PTA (Piano tutela delle acque) in
vigore, si potrebbero definire, a essere gentili, un gran
pasticcio, perché il Pta in vigore in questi ultimi dieci anni,
cioè dal 2006 ad oggi, è stato aggiornato con delibere di Giunta
regionale, nonostante il fatto che lo stesso PTA preveda, glielo
leggo, esclusivamente: "modifiche e integrazioni agli elaborati
cartografici o alle disposizioni normative del piano conseguenti ad
approfondimenti conoscitivi ad opera della Regione, che non
comportino però effetti rilevanti sulla strategia del piano".
Questo se vuole andarselo a controllare, è l'articolo 7.3 del
Pta. "In tale ultimo caso è prevista una procedura uguale a quella
di adozione del piano".
C'è da chiedersi quindi se le continue moratorie di questi anni
- con la conseguenza di nuovi prelievi a scopo idroelettrico e con
un numero rilevante di eccezioni a tale regola - non avrebbero
dovuto essere oggetto non di sola delibera di Giunta, ma di una
procedura più aperta e pubblica, come quella prevista, all'articolo
6, per l'adozione del piano. Procedendo in tal modo, si sarebbe
potuto evitare l'impugnazione da parte di Assoidroelettrica, perché
di fatto è successo questo. Resta il fatto che "in relazione alla
previsione di sanzioni amministrative di revoca delle concessioni,
previa diffida nei casi di inadempimento delle condizioni
essenziali di autorizzazione della derivazione d'acqua, rimane
applicabile il regio decreto del 1933".
Se lei va a prendere la delibera del 2015 che poi avete
annullato, voi citate "in capo al regio decreto del 1933". Poi fate
un elenco di sanzioni che con il regio decreto del 1933 c'entrano
assolutamente niente.
Addirittura - ce l'ho qui, al punto n. 8 - sembra che se fai un
tot di punti, poi non hai la sanzione; al punto n. 8 c'è scritto
che se per sette anni non fai nessuna infrazione, torni di nuovo a
zero. Nel senso che prima ti avvertivano di aver superato, la
seconda volta ti avvertivano di nuovo di aver superato, la terza
volta un altro avvertimento...
Se citi il regio decreto del 1933 nella delibera, questo dice
che tu devi avvisare, sanzionare e, al limite se c'è un altro
superamento del prelievo delle acque, devi togliere la concessione.
Citando quello, non dovevate elencare tutti quei punti, che
veramente fa ridere e fa anche un po' pensare. Infatti, in seguito
all'istanza di Assoidroelettrica, è stato annullato tutto.
Poi noi ci poniamo anche un'altra domanda sull'inosservanza del
decreto legislativo n. 2006/152, che prevede l'obbligo
d'installazione di strumentazioni sugli impianti.
Tutti gli anni, tutte le notizie di quanto un impianto consuma,
preleva, arrivano a voi; Lei mi ha appena dichiarato che dal 2006
si monitora tutto questo sistema e dobbiamo aspettare che la
Procura di Aosta faccia un'indagine che le dica che hanno prelevato
troppa acqua? E voi gli avete comminato delle sanzioni, ma c'è
anche il fatto che delle concessioni possono essere revocate,
perché voi con questo sistema delle delibere, li sanzionavate una
ventina di volte - non so se fosse un sistema per prendere più
soldi - ma a loro conveniva pagare le sanzioni piuttosto che
perdere la concessione. Questa è una prassi che non è così
regolare, se vogliamo andare fino in fondo alla cosa.
Poi una curiosità me la deve togliere, Assessore, perché da
varie testate
on line
, questa sull'energia, poi c'è
cronaca.it, Aosta oggi, a un certo punto, dopo che è stata
annullata la delibera, si trova scritto: "importanti sono
l'introduzione del meccanismo di riscontro degli abusi finalizzato
alla dichiarazione di decadenza delle subconcessioni e
l'introduzione della clausola di esclusione della sanzione nel caso
di supero delle portate di prelievo nel periodo di durata
dell'istruttoria della domanda di potenziamento dell'impianto
idroelettrico". Tutte queste cose che lei ha dichiarato, nella
nuova delibera non ci sono. Sono state tutte tolte in quella del
2015. Però queste dichiarazioni le ha fatte dopo che avete
annullato la delibera del 2015. Mi piacerebbe sapere come vengono
fuori tutte queste cose.
In più, c'è la lettera di assoRinnovabili mandata alla Regione
autonoma e a un funzionario del suo Assessorato, dove alla luce di
quanto supposto, chiede all'Amministrazione regionale che si
confermi il punto n. 6, non che lo si elimini, ma che ci siano le
sanzioni. Invece voi avete eliminato proprio tutto. Quindi o andate
avanti con il regio decreto del 1933 che è molto semplice: ci sono
tre righe in cui si dice solo che se c'è l'abuso si avvisa, si
commina la sanzione e la volta successiva viene tolta la
concessione. Questo è quanto. Questo è quanto si deve fare.
Invece sembra che noi in Amministrazione, in barba a tutto,
abbiamo sempre voluto fare cassa e forse abbiamo sempre voluto
agevolare chi non si comportava in modo corretto. Alla faccia di
tutti quelli che invece facevano attenzione a quanto prelevavano, a
quanto turbinavano e a quanto rilasciavano. Invece qualcuno - non
so se raccomandato o meno, aiutato o per negligenza di qualcuno -
preferisce pagare la sanzione, perché ci guadagna molto di più a
pagare la sanzione piuttosto che a turbinare di meno. E questo non
è da oggi che va avanti, ma da molto tempo.
Assessore, lei non mi deve dire che è dal 2006 che si fanno
questi monitoraggi, perché dal 2006c'è anche la legge che dice che
questi impianti devono essere controllati e tutti gli anni al suo
Assessorato arrivano i dati. Se dal 2006 non è mai stata fatta una
sanzione - e lo sono state fatte solo da poco tempo perché è stato
tirato fuori questo problema - diciamo che non è molto corretto. E
voi siete tutelati interamente, senza dover inventarvi nulla con
delle delibere, dal regio decreto del 1933.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK