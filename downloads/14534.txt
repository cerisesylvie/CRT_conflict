Consiglio Regionale della Valle d'Aosta - Oggetto del Consiglio n. 2768 del 24 settembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 2768 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2768/X Concessione, ai sensi della legge regionale
31/1992, di un contributo di lire 38.000.000 al Comitato regionale
della FISG nelle spese previste per l'organizzazione dei campionati
italiani assoluti senior e junior di pattinaggio artistico, danza e
precision, in programma a Courmayeur dall'11 al 14 dicembre 1997.
Impegno di spesa.
Deliberazione Il Consiglio
Premesso che:
Il Comitato regionale della Federazione italiana sport ghiaccio
(FISG) Valle d'Aosta, ha presentato all'Assessorato regionale del
turismo, commercio e sport, una richiesta tendente ad ottenere, ai
sensi della legge regionale 24 giugno 1992, n. 31, un contributo
nelle spese previste per l'organizzazione e lo svolgimento dei
Campionati italiani senior e junior di pattinaggio artistico, danza
e precision, in programma a Courmayeur dall'11 al 14 dicembre
1997;
La manifestazione in questione, alla quale è prevista la
partecipazione di numerosi atleti tra cui i più quotati al titolo
di campione italiano della specialità, rappresenta il momento più
importante della stagione per le tre discipline sportive di cui si
tratta in quanto assegna i titoli di campione italiano
1997/1998;
Alla richiesta sopra specificata è stato allegato il preventivo
di spesa che ammonta a complessive Lire 90.065.000, così
dettagliate:
- promozione della manifestazione Lire 5.865.000
- acquisto divise per rappresentativa regionale
e per i volontari Lire 8.350.000
- rimborsi spese alle rappresentative Lire 6.500.000
- ospitalità atleti, giudici e cena di chiusura Lire
65.100.000
- premiazione Lire 4.250.000
=============
Totale Lire 90.065.000
Si dà atto che la Direzione Promozione e sviluppo delle attività
turistiche e sportive ritiene che le spese sopra esposte siano
ammissibili a contributo e che l'iniziativa di cui trattasi sia da
considerarsi di interesse turistico promozionale;
Si ritiene pertanto di aderire alla richiesta del Comitato
regionale della FISG Valle d'Aosta, mediante la concessione di un
contributo massimo di Lire 38.000.000, pari al 42 percento circa
delle spese preventivate per l'organizzazione e lo svolgimento
dell'iniziativa in questione;
Si dà atto che il contributo è riferito al raggiungimento
dell'obiettivo n. 131103 "Programmazione e gestione dei contributi
per l'organizzazione di manifestazioni promozionali" del bilancio
di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997, concernenti l'approvazione del bilancio di
gestione della Regione per l'anno 1997 e per il triennio 1997/1999,
nonché la circolare applicativa n. 7 del 6 febbraio 1997 (prot. n.
320/SGT);
Visto il parere favorevole di legittimità rilasciato dal
Direttore della Promozione e sviluppo delle attività turistiche e
sportive, in vacanza del Capo servizio attività e formazione
professionale sport ed enti turistici locali, ai sensi
dell'articolo 72 della legge regionale 3/1956, e successive
modificazioni, e del combinato disposto degli articoli 13 - comma 1
- lettera e) e 59 - comma 2 - della legge regionale 45/1995, sulla
presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
38.000.000 (trentottomilioni) a favore del Comitato regionale FISG
Valle d'Aosta, con sede in Aosta, C.F. 97016560159, e comunque in
percentuale non superiore al 42 percento delle spese effettivamente
sostenute e regolarmente giustificate per l'organizzazione e lo
svolgimento dei Campionati italiani senior e junior di pattinaggio
artistico, danza e precision, in programma a Courmayeur dall'11 al
14 dicembre 1997;
2) di approvare e di impegnare la spesa di Lire 38.000.000
(trentottomilioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Direttore della Promozione e sviluppo delle attività
turistiche e sportive dell'Assessorato regionale del turismo,
commercio e sport, a manifestazione avvenuta e previa presentazione
del bilancio consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Presidente Sono terminati i lavori del Consiglio. Prego i
consiglieri, su invito del Dottor Pasquino, di fermarsi un attimo
perché vuole pagare un rinfresco a tutti i presenti.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK