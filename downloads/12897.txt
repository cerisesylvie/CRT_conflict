Consiglio Regionale della Valle d'Aosta - Oggetto del Consiglio n. 3853 del 22 ottobre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3853 del 22 ottobre 1992 - Resoconto
OGGETTO N. 3853/IX Ratifica di deliberazioni adottate dalla
Giunta regionale in via d'urgenza.
Oggetto n. 7245 in data 7 agosto 1992: Approvazione dello
schema di convenzione recante modificazioni della convenzione rep.
n. 6803 del 18 luglio 1984, come modificata ed integrata dalla
convenzione rep. n. 9186 dell'1 agosto 1989, per l'insediamento di
attività produttiva in Comune di Verrès - Impresa CO.IN.CA. SpA
conferimento di incarico a Finaosta SpA.
Si dà atto che dalle ore 11,58 riassume la Presidenza il
Presidente Bich.
Presidente
Ha chiesto la parola l'Assessore
all'industria, commercio ed artigianato, Mafrica; ne ha
facoltà.
Mafrica (PCI-PDS)
Con questa deliberazione si
modifica la convenzione vigente con la Coinca. Questa modificazione
è dovuta al fatto che la precedente convenzione del 1989 prevedeva
che entro il 1991 fosse costruito a Verrès un silos per il caffè
sdoganato in Valle d'Aosta. I tempi previsti da quella convenzione
erano dall'agosto 1989 al giugno 1991.
In questi giorni è stato presentato uno studio del Censis al
Salone edilizio di Bologna, dal quale risulta che le
amministrazioni pubbliche italiane impiegano cinquanta mesi per
definire tutto ciò che riguarda un appalto, dopo che si è presa la
decisione di costruire una certa opera, ed impiegano poi tredici
mesi per costruirla, mentre in Francia tutta la parte burocratica
relativa agli appalti viene risolta in due mesi. Diciamo quindi che
la previsione di diciotto mesi per consegnare finito lo
stabilimento probabilmente era molto ottimistica.
É anche accaduto che il Comune di Verrès non ha condiviso la
prima area individuata per il silos di stoccaggio del caffè e
quindi si è dovuto provvedere ad individuare una nuova area e ad
espropriare i relativi terreni. Occorre quindi rivedere i tempi che
erano previsti nella convenzione.
Nell'ambito della revisione, la società ha avanzato una
richiesta che peraltro è sostenuta anche dal Comune di Verrès, vale
a dire la Lavazza, che rispetto a alla società precedente ha già
quintuplicato la produzione, intende triplicarla ulteriormente,
tant'è che da una produzione di 100 quintali/giorno è passata ad
una produzione di 500 quintali/giorno ed ora propone di portare la
produzione a 1500 quintali/giorno.
Per realizzare questa produzione, è necessario avere nuove linee
di confezionamento del caffè molto più veloci e nuovi macchinari
che non possono essere collocati nello stabilimento esistente. La
società chiede quindi di costruire accanto al silos già previsto
dalla precedente convenzione anche un nuovo stabilimento
industriale.
La proposta risponde a due logiche: rende possibile
l'inserimento delle nuove linee di produzione, cosa che
consentirebbe di far aumentare l'occupazione di 60-65 addetti, ed
il collegamento più diretto tra silos e stabilimento consentirebbe
un'attività produttiva più razionale rispetto a quella che vedrebbe
il silos da una parte del paese e lo stabilimento da un'altra.
Occorre poi tener presente anche l'utilizzazione del silos di
stoccaggio. Dal punto di vista industriale esso ha un senso se le
quantità che può contenere sono compatibili con le quantità che poi
vengono lavorate.
Invece non avrebbe alcun senso compiuto lo sdoganamento a Verrès
di certi quantitativi di caffè, se poi una gran parte di esso
dovesse essere riportato indietro.
Risulta evidente quindi la necessità industriale di avere una
produzione capace di lavorare tutto il caffè sdoganato in Valle
d'Aosta. La proposta è interessante ed utile, anche per questo
aspetto.
Oltre al risvolto occupazionale, questa società, che ha un
fatturato di 800 miliardi, che ha una produzione molto aggressiva
sul mercato, che sta estendendo le sue quote all'estero e che opera
nel campo alimentare con un nome molto brillante, ha anche risvolti
utili per la Regione dal punto di vista delle entrate.
La produzione di dieci milioni di chili consente entrate
doganali molto consistenti e quindi l'ulteriore aspetto della
convenzione è che le previsioni di chili di caffè sdoganato
consentirebbero di pagare interamente tutti gli investimenti e di
dare alla Regione un certo beneficio.
Presidente
Ha chiesto la parola il Consigliere Aloisi;
ne ha facoltà.
Aloisi (PSI)
Con la precedente convenzione
l'Amministrazione regionale aveva sostenuto varie spese per
costruire il vecchio stabilimento Coinca. Ora, con la nuova
convenzione con la Lavazza si prevede l'ampliamento dello
stabilimento, cosa su cui anche noi concordiamo. Vorrei però sapere
come verrà utilizzata la vecchia struttura, per la quale abbiamo
speso tanti soldi. Grazie.
Presidente
Ha chiesto la parola l'Assessore
all'industria, commercio ed artigianato, Mafrica; ne ha
facoltà.
Mafrica (PCI-PDS)
In realtà questa convenzione
riguarda il gruppo Lavazza e non quello precedente, che aveva
lasciato una situazione finanziaria piuttosto pesante che il gruppo
Lavazza ha interamente ricoperto.
Nel giro di pochi anni il fatturato del gruppo Lavazza è salito
a 33 miliardi, triplicando quello precedente e quindi
l'utilizzazione ottimale di tutta la capacità produttiva dimostra
che il gruppo è in grado di triplicare, come ha promesso, la
capacità produttiva.
Ma la richiesta di ampliamento, oltre che dal gruppo Lavazza,
proveniva anche dal Comune di Verrès. Voi sapete che in passato
alcuni cittadini avevano sollevato delle polemiche per gli odori di
caffè che si diffondevano durante le fasi di lavorazione.
Tuttavia la ragione principale è che il Comune di Verrès, che ha
un territorio molto limitato, lamenta di avere uno stabilimento
industriale proprio all'interno del centro residenziale, mentre
dispone di un'area industriale che potrebbe essere ulteriormente
sviluppata.
Proprio il Comune ha chiesto esplicitamente che tutte le
attività industriali vengano spostate dal centro abitato per essere
rilocalizzate nell'area industriale. Nel progetto sono previste
anche delle spese per la sistemazione di tutta l'area industriale
(viabilità, sottopassi ferroviari e autostradali...).
Il Comune ha chiesto inoltre che il vecchio stabilimento, una
volta liberato dalle attrezzature che saranno spostate nel nuovo
insediamento industriale, venga messo a sua disposizione per
attività di interesse comunale nel settore delle attività sociali e
commerciali.
Presidente Se nessuno chiede la parola, pongo in votazione la
ratifica della deliberazione n. 7245.
Esito della votazione
Presenti: 27
Votanti: 22
Favorevoli: 22
Astenuti: 5 (Beneforti, Chiofalo, Limonet, Ricco e Trione)
Il Consiglio approva
Oggetto n. 7998 in data 4 settembre 1992: Approvazione del
progetto e appalto, a licitazione privata, dei lavori di
costruzione di un fabbricato da adibire a microcomunità per anziani
in Comune di Fénis. Impianto elettrico. Approvazione della
spesa.
Presidente
Se nessuno chiede la parola, pongo in
votazione la ratifica della deliberazione n. 7998.
Esito della votazione
Presenti, votanti e favorevoli: 24
Il Consiglio approva all'unanimità
Oggetto n. 7999 in data 4 settembre 1992: Approvazione del
progetto e appalto, a licitazione privata, dei lavori di
costruzione di un fabbricato da adibire a microcomunità per anziani
in Comune di Fénis. Impianti idrotermosanitari. Approvazione della
spesa.
Presidente
Se nessuno chiede la parola, pongo in
votazione la ratifica della deliberazione n. 7999.
Esito della votazione
Presenti, votanti e favorevoli: 24
Il Consiglio approva all'unanimità
Oggetto n. 8359 in data 12 settembre 1992: Concessione di
un contributo di lire 12.000.000 al Club Aérostatique Mont Blanc
nelle spese previste per la partecipazione al 3° campionato del
mondo di dirigibile in programma in Francia dal 15 al 20 settembre
1992. Approvazione ed impegno di spesa.
Presidente
Se nessuno chiede la parola, pongo in
votazione la ratifica della deliberazione n. 8359.
Esito della votazione
Presenti, votanti e favorevoli: 26
Il Consiglio approva all'unanimità
Oggetto n. 8367 in data 18 settembre 1992: Continuazione dei
lavori in economia a mezzo delle ditte Archeos sas e Impreval di
Verthuy e Gonthier snc di Aosta di indagini archeologiche a
carattere di urgenza nell'area di proprietà Marcoz-Charrère e Soc.
Immobiliare Muraille sita in Via Vevey ad Aosta a seguito di
sospensione temporanea dei lavori edili. Approvazione ed impegno di
spesa.
Presidente
Se nessuno chiede la parola, pongo in
votazione la ratifica della deliberazione n. 8367.
Esito della votazione
Presenti, votanti e favorevoli: 26
Il Consiglio approva all'unanimità
Oggetto n. 8417 in data 18 settembre 1992:
Concessione
e liquidazione di secondo acconto alla "Association régionale amis
batailles de reines" di Aosta, nelle spese per l'attività dell'anno
1992.
Presidente
Ha chiesto la parola il Consigliere Riccarand;
ne ha facoltà.
Riccarand (VA)
Questo secondo acconto di 180 milioni
segue un primo acconto di 150 milioni, ma, stando a come è scritta
la delibera, sembra di capire che ce ne saranno degli altri. Ora,
poiché siamo già a 320 milioni per il concorso finale fissato per
il 18 ottobre, vorrei capire come mai si prevedono costi così
elevati per questa manifestazione. Inoltre, tenuto conto che i
biglietti di ingresso sono a pagamento e quindi concorrono a
determinare un introito per il comitato organizzatore, chiedo se è
possibile avere un quadro complessivo delle spese
sostenute.
Qui, infatti, non c'è alcun preventivo di spesa, perché vi sono
solo queste cifre, dalle quali non si riesce neppure a capisce
quanto dovremo ancora pagare, per quale motivo, che tipo di
introito c'è e come vengono distribuiti questi fondi. Insomma, non
è assolutamente chiaro il quadro d'insieme delle spese per questa
manifestazione.
Presidente
Ha chiesto la parola l'Assessore
all'agricoltura, forestazione e risorse naturali, Rollandin; ne ha
facoltà.
Rollandin (UV)
Au début de l'année, l'association
"Amis de la bataille des reines" a présenté un devis que j'ai ici -
si le Conseiller Riccarand veut je lui en donnerai un double - et
où il y a une série de spécifications concernant les frais de la
bataille.
Le montant était à son temps de 450 millions et il y a les
différentes propositions qui avaient été faites. Par la suite, on
avait réduit en partie ces frais et le montant définitif devait
être de 350 millions.
Par conséquent, il y a eu une anticipation de 150 millions. Pour
cette deuxième contribution, compte tenu qu'il y aura le combat
final et la remise des prix au mois de novembre, on attend d'avoir,
comme le collègue vient de dire, les comptes rendus de la finale
qui a eu lieu à Aoste dimanche dernier, pour avoir le total des
frais soutenus. Il y a les impôts, les différents frais pour le
soutien des vingt batailles éliminatoires prévues sur tout le
territoire. Le devis final est, par conséquent, de 350
millions.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Sì, ringrazio fin d'ora l'Assessore
Rollandin se mi farà pervenire il preventivo cui ha fatto cenno,
per consentirmi di capire come mai si arriva ad un ammontare
piuttosto considerevole per questo tipo di iniziativa.
Presidente
Se nessuno chiede la parola, pongo in
votazione la ratifica della deliberazione n. 8417.
Esito della votazione
Presenti: 28
Votanti: 25
Favorevoli: 25
Astenuti: 3 (Aloisi, Gremmo e Riccarand)
Il Consiglio approva
Oggetto n. 8566 in data 26 settembre 1992: Istituzione di un
corso di qualificazione professionale per operatore tecnico addetto
ad attività di soccorso e trasporto infermi.
Presidente
Ricordo che questo oggetto va votato a
scrutinio segreto, perché concerne persone incaricate di tenere i
corsi.
Se nessuno chiede la parola, pongo in votazione la ratifica
della deliberazione n. 8566.
Votazione a scrutinio segreto
Esito della votazione
Presenti: 27
Votanti: 27
Favorevoli: 25
Contrari: 2
Il Consiglio approva
Oggetto n. 8602 in data 26 settembre 1992: Lavori di
costruzione della pista forestale "Del Vargno", in Comune di
Fontainemore. Affido a trattativa privata dei lavori di
completamento alla ditta Ice di Scarano A. & C., snc di Hône.
Approvazione ed impegno di spesa.
Presidente
Se nessuno chiede la parola, pongo in
votazione la ratifica della deliberazione n. 8602.
Esito della votazione
Presenti: 29
Votanti: 26
Favorevoli: 26
Astenuti: 3 (Aloisi, Pascale e Riccarand)
Il Consiglio approva
Oggetto n. 8618 in data 26 settembre 1992: Esecuzione in
economia diretta dei lavori di sistemazione di locali da eseguirsi
con il corso muratori in Comune di Châtillon. Approvazione ed
impegno di spesa.
Presidente
Se nessuno chiede la parola, pongo in
votazione la ratifica della deliberazione n. 8618.
Esito della votazione
Presenti: 30
Votanti: 29
Favorevoli: 29
Astenuti: 1 (Gremmo)
Il Consiglio approva
Oggetto n. 8696 in data 26 settembre 1992:
sig. Cesare
Gerbelle - Nomina al posto di dirigente della direzione generale
delle finanze dell'Assessorato del Bilancio e delle Finanze.
Approvazione e finanziamento di spesa.
Presidente
Trattandosi di persona, anche per questo
oggetto è prevista la ratifica a scrutinio segreto.
Se nessuno chiede la parola, pongo in votazione per scrutinio
segreto la ratifica della deliberazione n. 8696.
Votazione a scrutinio segreto
Esito della votazione:
Presenti: 29
Votanti: 28
Favorevoli: 27
Contrari: 1
Astenuti: 1 (Ricco)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK