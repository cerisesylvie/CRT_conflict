Consiglio Regionale della Valle d'Aosta - Oggetto del Consiglio n. 3450 del 28 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3450 del 28 gennaio 1988 - Resoconto
OGGETTO N. 3450/VIII - INIZIATIVA IN DIFESA DELLE
DISPOSIZIONI STATUTARIE IN MATERIA DI ZONA FRANCA. (Approvazione di
mozione).
PRESIDENTE
: Do lettura del testo della mozione presentata
dal Consigliere Baldassarre:
MOZIONE
VISTE le affermazioni del Ministro alle Finanze, il
democristiano Antonio Gava, secondo cui vengono giudicate
"anacronistiche" le zone franche, mostrando la volontà di non
istituirne sul territorio nazionale in un prossimo futuro;
CONSIDERATO CHE tali affermazioni sono, per la Valle d'Aosta,
in netto contrasto con i contenuti dell'articolo 14 dello Statuto
Speciale;
RILEVATO CHE detto articolo recita testualmente: "Il
territorio della Valle d'Aosta è posto fuori dalla linea doganale e
costituisce zona franca.
Le modalità di attuazione della zona franca saranno
concordate con la Regione e stabilite con legge dello
Stato";
STABILITO CHE da quarant'anni si sollecita in ogni sede
l'integrale applicazione dello Statuto Speciale Valdostano con
particolare attenzione all'istituto della zona franca totale che
apporterebbe considerevoli vantaggi economici alla
popolazione;
OSSERVATO CHE sinora lo Stato, in attesa dell'applicazione
della zona franca totale, ha concesso un limitato quantitativo di
generi in esenzione fiscale;
il Consiglio regionale della Valle d'Aosta
DELIBERA
di impegnare la Giunta regionale ad assumere iniziative in
sede governativa in opposizione a certe posizioni che, non solo
danneggiano la Valle d'Aosta, ma sono un chiaro spregio di una
legge costituzionale, quale è lo Statuto Speciale.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Questa mozione è stata
presentata in seguito a delle affermazioni fatte dal Ministro delle
Finanze, Gava, rispondendo in Parlamento ad un'interrogazione
presentata da alcuni parlamentari.
Nella sua risposta il Ministro Gava dichiara di giudicare
anacronistiche le zone franche e di non avere intenzione di
istituirne sul territorio nazionale in un prossimo futuro. A
sostegno di questa sua tesi dice che il regime di zona franca non
offre allo stato attuale gli stessi vantaggi che in passato. Gli
eventuali vantaggi che ne deriverebbero per la popolazione locale -
sostiene ancora - sarebbero ampiamente annullati dai costi
amministrativi e dalle distorsioni concorrenziali e
conseguenti.
Sappiamo che la popolazione valdostana è in attesa che venga
attuato lo Statuto, che prevede la zona franca, a meno che le forze
politiche o alcuni movimenti regionalisti di questo Consiglio
regionale abbiano cambiato idea sulla zona franca, non ritenendo
più vantaggioso andare ad istituirla.
Sono convinto che la zona franca creerebbe enormi vantaggi alla
popolazione valdostana: porterebbe del benessere, dell'occupazione.
Sono convinto che non ci si debba accontentare soltanto della
distribuzione dei buoni benzina o di beni contingentati, per cui
ritengo che questa dichiarazione del Ministro Gava vada in parte
censurata, fra virgolette, e che si debba impegnare il Consiglio
regionale a prendere tutte quelle iniziative per ottenere sul
territorio valdostano l'attuazione dello Statuto.
Se ci sono movimenti - e lo vedremo al momento della votazione -
che non condividono più questa necessità di istituire la zona
franca, da domani dirameremo un comunicato-stampa nel quale
indicheremo i partiti che non ritengono utile la zona franca in
Valle d'Aosta.
Personalmente e a nome del mio partito dichiaro di non essere
d'accordo con le affermazioni del Ministro Gava; sono favorevole
all'istituzione della zona franca, pertanto sottopongo al Consiglio
questa mozione, che spero voglia approvarla.
Se questa volontà non c'è, naturalmente ogni forza politica si
assume le proprie responsabilità di fronte alla popolazione, che è
in attesa da anni dell'attuazione della zona franca.
Si dà atto che alle ore 18,50 assume la Presidenza il
Vicepresidente De Grandis.
PRESIDENTE
: Ha chiesto parlare il Consigliere Aloisi, ne
ha facoltà.
ALOISI - (M.S.I.):
Volevo mettere in evidenza alcune
contraddizioni ed imperfezioni che sono state riportate nella
mozione.
Innanzitutto il Ministro Gava - del quale preciso di non voler
fare il difensore - ha detto che sono anacronistici gli inserimenti
di nuove zone franche nel prossimo futuro, e questa è una posizione
che condividiamo, anche perchè ci rendiamo conto che continuando a
creare regioni autonome e zone franche questa diventa la
"Repubblica delle Babilonie". Con ciò però c'è da dichiarare un
aspetto molto importante, cioè in questa citazione è esclusa la
Valle d'Aosta, che per legge costituzionale è una regione a statuto
speciale, per cui è già previsto il riconoscimento di zona
franca.
Questa è una mozione che non ha significato, perché le
dichiarazioni del Ministro Gava non si riferiscono alla Valle
d'Aosta, ma a nuovi territori in cui andare ad istituire la zona
franca.
Pertanto, su questa mozione dichiaro voto contrario.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Après avoir reçu cette motion, on a
contacté les parlementaires, pour avoir des renseignements à ce
sujet, c'est-à-dire pour savoir dans quel contexte ont été faites
les affirmations dont parlait M. Baldassarre.
Ce serait trop simple d'ouvrir aujourd'hui un débat sur la zone
franche; on a déclaré, il y a quelques mois, non seulement que la
zone franche c'est un point fondamental du Statut, mais qu'à ce
propos on est en train de travailler pour donner application
pratique surtout en considération de certaines échéances, voire
l'acte unique de 1992.
En effet, comme M. Baldassarre connaît, il y a déjà eu des
études préalables; nous sommes en train d'examiner les données face
à la nouvelle législation financière.
Donc, je crois qu'il n'y a pas de problème à dire assez
clairement que sur la zone franche nous sommes pour maintenir cette
institution; il reste à voir toutes les conséquences, les
possibilités qui sont liées à cette institution.
A propose de la motion, là où on dit: "delibera di impegnare la
Giunta regionale ad assumere iniziative in sede governativa in
opposizione a certe posizioni che, non solo danneggiano la Valle
d'Aosta ma sono un chiaro spregio di una legge costituzionale, qual
è lo statuto speciale", il faut avant tout vérifier dans quel
contexte a été faite cette affirmation. Pour le restant je
proposerais de modifier cette délibération dans le sens d'engager
les parlementaires valdôtains, et non pas le gouvernement,
d'éclaircir la question, de vérifier si correspond au vrai cette
affirmation et de prendre les mesures conséquentes.
Si une telle affirmation a été faite, dans le sens d'exclure la
possibilité de donner application à ce que les statuts prévoient,
c'est un fait sans doute contraire à ce que nous avons toujours
soutenu; à ce moment-là il y aura, de la part des parlementaires
valdôtains, une prise de position afin qu'il y ait un
éclaircissement, autrement ce serait impossible d'approuver telle
quelle cette motion.
J'aimerais avoir des éclaircissements dans ce sens.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Non so se è colpa dei
parlamentari valdostani, ma è certo un merito del Gruppo
parlamentare del P.S.D.I., che mi ha fatto arrivare in tempi
brevissimi le dichiarazioni fatte dal Ministro Gava in risposta ad
una interrogazione presentata dall'On. Alfredo Pazzaglia, del
M.S.I..
Il Capogruppo parlamentare socialdemocratico ha detto (e farò
pervenire al Presidente il testo dattiloscritto del suo intervento)
di non essere d'accordo con quanto dichiarato dal Ministro Gava, a
nome del Governo.
Se poi il M.S.I. non è d'accordo sulla zona franca - il
Consigliere Aloisi ha esplicitamente detto no alla zona franca - ne
prendiamo atto.
Ho parlato di questo problema anche con l'On. Caveri, il quale
ha detto che si sarebbe preoccupato di chiedere la risposta.
Accolgo la proposta di emendamento che ha fatto il Presidente al
deliberato, perchè ho presentato questa mozione, che può sembrare
provocatoria, per capire qual è la volontà delle forze presenti in
Consiglio. Non ho sentito il parere della Democrazia Cristiana: va
bene che è sempre assente, ma almeno con Gava qualcosa la diranno
per difenderlo. Invece continuano nel silenzio più assoluto.... Per
dimostrare la mia buona volontà e per dimostrare che la mozione non
voleva essere strumentale, accetto la posizione espressa dal
Presidente della Giunta: in questo modo, almeno, il senso di questa
mozione rimane. Ribadisco ancora la necessità - lo dico per
convinzione personale - di portare avanti il problema
dell'attuazione della zona franca.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Intervengo brevissimamente, per alcuni
chiarimenti. Capisco che il Consigliere Baldassarre ha l'arte di
deformare, però qui alcune cose vanno dette in modo chiaro.
Ho sostenuto, ed anche il Presidente Pazzaglia lo ha detto, che
il Movimento Sociale è contrario ad allargare il concetto di zona
franca; ho anche dichiarato che, essendo nella nostra Regione per
legge costituzionale prevista la zona franca, siamo d'accordo
perché tale legge venga rispettata.
Non è assolutamente vero che siamo contro la zona franca per la
Valle d'Aosta; ho sostenuto che siamo contrari a questo
allargamento di zone franche nel contesto nazionale e non
all'istituzione in Valle d'Aosta della zona franca, che è prevista
da una legge costituzionale, e noi siamo rispettosi delle leggi
costituzionali, quindi non siamo contrari.
PRESIDENTE
: Il Consigliere Baldassarre ha accettato la
proposta del Presidente della Giunta.
Ha chiesto di parlare il Presidente della Giunta, che dà lettura
della proposta di modifica del deliberato della mozione in
oggetto.
ROLLANDIN - (U.V.):
Le Conseil régional de la Vallée
d'Aoste "Delibera di impegnare i parlamentari valdostani a chiarire
i contenuti delle dichiarazioni del Ministro delle Finanze,
riconfermando la validità dell'art. 14 dello Statuto Speciale della
Valle d'Aosta".
PRESIDENTE
: Ha chiesto di parlare il Consigliere Aloisi,
per dichiarazione di voto, ne ha facoltà.
ALOISI - (M.S.I.):
Essendo stato modificato il deliberato
della mozione, di chiaro di votare a favore.
PRESIDENTE
: Pongo in votazione la mozione nel testo così
emendato:
MOZIONE
VISTE le affermazioni del Ministro alle Finanze, il
democristiano Antonio Gava, secondo cui vengono giudicate
"anacronistiche" le zone franche, mostrando la volontà di non
istituirne sul territorio nazionale in un prossimo futuro;
CONSIDERATO CHE tali affermazioni sono, per la Valle d'Aosta, in
netto contrasto con i contenuti dell'articolo 14 dello Statuto
Speciale;
RILEVATO CHE detto articolo recita testualmente: "Il territorio
della Valle d'Aosta è posto fuori dalla linea doganale e
costituisce zona franca.
Le modalità di attuazione della zona franca saranno concordate
con la Regione e stabilite con legge dello Stato";
STABILITO CHE da quarant'anni si sollecita in ogni sede
l'integrale applicazione dello Statuto Speciale valdostano con
particolare attenzione all'istituto della zona franca totale che
apporterebbe considerevoli vantaggi economici alla popolazione;
OSSERVATO CHE sinora lo Stato, in attesa dell'applicazione della
zona franca totale, ha concesso un limitato quantitativo di generi
in esenzione fiscale;
il Consiglio regionale della Valle d'Aosta
DELIBERA
di impegnare i parlamentari valdostani a chiarire i contenuti
delle dichiarazioni del Ministro delle Finanze, riconfermando la
validità dell'art. 14 dello Statuto Speciale della Valle
d'Aosta.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK