Consiglio Regionale della Valle d'Aosta - Oggetto del Consiglio n. 1672 del 9 marzo 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1672 del 9 marzo 2011 - Resoconto
OGGETTO N. 1672/XIII - Interpellanza: "Studio realizzato
dall'Associazione contribuenti sugli intestatari di contratti di
locazione di abitazioni a Courmayeur".
Interpellanza
Appresa l'esistenza di uno studio realizzato da un Network
interprofessionale per conto di un'Associazione Contribuenti
secondo cui il 44% dei contratti di locazione delle ville e
abitazioni di lusso di Courmayeur sarebbe intestato a
nullatenenti;
Vista la rilevanza mediatica di tale notizia e la sua
particolare incongruenza, se confermata, con il valore reale di
mercato degli immobili in questione;
i sottoscritti Consiglieri regionali
Interpellano
la Giunta
regionale per sapere:
1) se abbia conoscenza di tale studio e quale fondamento
abbiano le stime in questione;
2) se siano stati disposti o intenda disporre accertamenti,
direttamente o per il tramite di altri organismi, sulla fondatezza
delle percentuali indicate;
3) se sia a conoscenza di fenomeni significativi,
specificamente nella zona indicata dallo studio in questione, di
evasione fiscale o di aggiramento delle normative riguardanti la
regolarità delle dichiarazioni riguardanti le generalità dei
conduttori di immobili a scopo residenziale.
F.to: Giuseppe Cerise - Louvin
Président
- La parole au Conseiller Giuseppe Cerise.
Cerise G. (ALPE)
- Merci M. le Président.
Noi crediamo che non sia sfuggita a nessuno la notizia che, da
uno studio realizzato da un network interprofessionale per conto di
un'associazione di contribuenti sui contratti di locazione a ville
ed abitazioni di lusso nelle più importanti e rinomate località
turistiche dell'arco alpino, Courmayeur figuri al quarto posto dopo
Cortina d'Ampezzo, Madonna di Campiglio e il Sestrière. Fermandosi
a questa parte della notizia verrebbe spontaneo rallegrarsi per la
brillante posizione in classifica...ha sfiorato il podio, si
direbbe in termini sportivi! Ma proseguendo la lettura,
l'entusiasmo tende a scemare, purtroppo, in quanto il dato
all'onore della cronaca è relativo al fatto che a Courmayeur il 44
percento dei contratti di locazione di ville ed abitazioni di lusso
sarebbe riconducibile in capo a nullatenenti e pensionati con la
social card. Qualora questo dato fosse attendibile - personalmente
non ho sentito nessuno confutarlo -, la cosa sarebbe preoccupante,
perché questi soggetti sono o eccellenti evasori completamente
sconosciuti al fisco o prestanomi. È vero che oggi quella del
prestanome si potrebbe definire quasi una professione diffusa,
sarebbe forse interessante uno studio che facesse luce su quanti e
quali sono i soci occulti nelle varie attività economiche della
nostra regione, una semplice curiosità, ma forse non resteremmo
neanche troppo sorpresi del risultato!
Per tornare alla nostra interpellanza, riteniamo preoccupante ed
allarmante solo pensare che il 44 percento degli affittuari di
fatto delle ville e appartamenti di lusso di un comune della nostra
regione possano essere delle persone occulte, coperte da
prestanome. L'occulto ci legittima a pensare male...se uno si trova
nella condizione di perfetta legalità che necessità ha di avere una
copertura? L'Assessore al turismo di Courmayeur, interpellato al
riguardo, dice:
"La notizia l'ho letta anch'io ed è sicuramente
curiosa
- io direi "preoccupante" -
e devo dire che non
riesco a capire come siano potuti emergere simili dati. Non dico
che non sia corrispondente alla verità, sarebbe però utile
verificare queste informazioni, si parla di locazione di proprietà
e quindi si può anche arrivare a pensare che in molti casi si usi
un prestanome nel caso di personaggi famosi per mantenere il
riserbo sulla propria identità per evitare conseguenti bagni di
folla".
Mi fa piacere che personaggi illustri e famosi frequentino la
nostra regione e in questo caso Courmayeur, ma mi pare difficile
credere che il loro numero possa raggiungere i livelli di cui si
parla! Poi non mi risulta che la fama esima il famoso dal rispetto
della legalità, sebbene ormai in certi ambienti questa corrente di
pensiero sia piuttosto diffusa. Mi pare alquanto comodo godere
degli onori della propria posizione sociale ed allontanare
tranquillamente gli oneri. L'articolo 3 della Costituzione recita
che:
"i cittadini hanno pari dignità sociale e sono eguali
davanti alla legge, senza distinzione di sesso, di razza, di
lingua, di religione, di opinione politica, di condizioni personali
e sociali"
...dunque nessuno può chiamarsi fuori da questo
concetto.
Per quanto riguarda la concessione di fabbricati a titolo di
affitto la legge mi pare altrettanto chiara, là dove dice che
chiunque cede la proprietà o il godimento o a qualunque altro
titolo consente, per un periodo superiore ad un mese, l'uso
esclusivo di un fabbricato o parte di esso, ha l'obbligo di
comunicare all'autorità di pubblica sicurezza entro 48 ore dalla
consegna dell'immobile la sua esatta ubicazione, nonché le
generalità del conduttore o della persona che assume la
disponibilità del bene, e gli estremi del documento di identità o
di riconoscimento che il cedente deve richiedere al cessionario. La
legge impone altresì che l'identità del cessionario deve essere
obbligatoriamente accertata dal cedente mediante l'esame di un
documento di identità; non sono ammesse altre modalità, neppure
l'eventuale conoscenza personale. Appare chiaro che non è possibile
che l'inquilino sia una persona diversa da quella che ha
sottoscritto il contratto. Come chiari e precisi sono anche i
quesiti che abbiamo posto nell'interpellanza: se si abbia
conoscenza di tale studio e quale fondamento abbiano le stime in
questione; se siano stati disposti o intenda disporre accertamenti,
direttamente o per il tramite di altri organismi, sulla fondatezza
delle percentuali indicate; se sia a conoscenza di fenomeni
significativi, specificamente nella zona indicata dallo studio in
questione, di evasione fiscale o di aggiramento delle normative
riguardanti la regolarità delle dichiarazioni riguardanti le
generalità dei conduttori di immobili a scopo residenziale.
Auspicheremmo sentirci rassicurati che non c'è alcun motivo di
preoccupazione, che coloro che hanno realizzato lo studio in
premessa hanno preso lucciole per lanterne; la nostra
preoccupazione è legata alla dimensione del fenomeno che i dati
dello studio fanno emergere qualora attendibili, anche se siamo
consapevoli che isolati casi di malcostume, sebbene deplorevoli e
che devono comunque essere perseguiti, possano essere considerati
fisiologici. Come disse Palmiro Togliatti in un suo discorso,
riferendosi ad alcuni dissidenti e paragonando il PCI ad un cavallo
di razza, è inevitabile che anche il più bel cavallo possa avere
qualche pidocchio sulla criniera! Di questo siamo consapevoli, ma
auspichiamo che si tratti di qualche pidocchio, perché se la cosa
diventasse un'epidemia di pediculosi sarebbe più preoccupante!
Lei, Presidente, dispone di strumenti idonei per poter
adeguatamente accertare la portata del fenomeno enunciato,
certamente avrà fatto i dovuti approfondimenti; dunque noi speriamo
che ci voglia cortesemente ragguagliare in merito. Grazie.
Si dà atto che, dalle ore 10,26, assume la presidenza il
Vicepresidente André Lanièce.
Presidente
- La parola al Presidente della Regione,
Rollandin.
Rollandin (UV)
- Merci M. le Président. J'ai sans doute
apprécié l'exposition du collègue Pino Cerise et je ne peux que
partager la philosophie de fond qui a porté à la présentation de
cette interpellation. Je dois avouer que cette question ne relève
pas des compétences de l'Administration régionale; tout de même
j'essaierai de donner des réponses en considération du but et de
l'esprit par lesquels le collègue a présenté cette
interpellation.
Le Gouvernement régional a eu connaissance de ladite question
par les organes de presse, tout comme vraisemblablement les
Conseillers qui ont présenté l'interpellation, mais ne dispose
d'aucune information supplémentaire, ni au sujet de ladite étude,
ni au sujet des méthodes suivies, ce qui est important pour
comprendre quelle est l'analyse faite, par la réalisation des
données illustrées. En effet on a eu la même suggestion que vous
avez relue de ce système, qui met Courmayeur ensemble à toute une
série d'autres réalités. Par rapport à ces nouvelles nous avions
pris contact avec l'
Associazione contribuenti italiani
et
nous avons demandé de recevoir copie de l'étude en question, mais à
l'heure actuelle on n'a pas encore eu cette copie; le moment où je
l'aurai, j'en donnerai une copie aux collègues. N'ayant pas pu
examiner cette étude, il nous est donc difficile, voire impossible,
de savoir comment cette estimation a été effectuée et quelles sont
les méthodes et les données qui ont été utilisées. Le seul élément
que l'on puisse retenir, est que le pourcentage de 44 pour cent
concerne globalement les localités mentionnées et ne fait pas
référence uniquement à la commune de Courmayeur, ce qui pourrait
être plus haut ou plus bas, c'est la moyenne, je ne veux pas entrer
dans le mérite...comme tu disais c'est une question ouverte.
Pour ce qui est de la deuxième question, l'Administration
régionale n'a pas le pouvoir ni la compétence nécessaire pour
diligenter une enquête sur la matière. C'est en effet aux
structures et aux organes compétents de l'Etat, à commencer par la
Garde des Finances, qui revient de procéder aux contrôles
nécessaires. Tout de même j'ajoute que s'il y aura cette
possibilité d'enregistrer une méthode de louer les différents
logements qui soit liée au centre touristique, on aurait la
possibilité d'avoir un contrôle supplémentaire et même d'avoir des
revenus pour l'Administration régionale, car avec le fédéralisme et
le système nouveau on est très attentifs à ce qui se passe sur le
territoire, c'est un intérêt des Communes et de l'Administration
régionale, car si on paie ce qui est dû, comme vous avez bien dit,
tout ce qui est obligatoire, compte tenu que la loi ne prévoit pas
d'exceptions...évidemment il y a des recettes supplémentaires aussi
pour l'Administration régionale qui vont être réparties entre les
Communes intéressées, donc nous avons tout l'intérêt de le
faire.
"Se sia a conoscenza di fenomeni significativi,
specificamente nella zona indicata dallo studio in questione, di
evasione fiscale o di aggiramento delle normative riguardanti la
regolarità delle dichiarazioni riguardanti le generalità dei
conduttori di immobili a scopo residenziale"
: pour ce qui est
de l'Administration régionale, on n'a pas connaissance de
phénomènes notables d'évasion, ni de la soustraction fiscale dans
le cas de location d'immeubles résidentiels, et ce compte tenu du
fait qu'on ne dispose pas de compétence en matière. Tout de même,
on est en train de faire avec les Communes tout le nécessaire pour
examiner les méthodes qui pourraient nous donner des instruments
supplémentaires pour mieux connaître le territoire et éviter ce que
vous venez de dire, qu'il y ait, là, des anomalies importantes qui
pourraient intéresser, et sur ce thème je partage...pas seulement
Courmayeur, mais aussi d'autres localités qui sont bien connues et
qui ont le même thème, elles ne sont pas mentionnées parce qu'elles
ne sont pas concernées, mais je crois que le problème est le
même.
Presidente
- La parola al Consigliere Giuseppe
Cerise.
Cerise G. (ALPE)
- Ringrazio il Presidente per la
risposta.
Come ha detto il 44 percento è riferito al globale e non alla
specifica località, non vorremmo che con un'analisi più
approfondita riuscissimo a salire sul podio, ma potremmo anche
scendere e poi ci sono altre realtà che possono vivere le stesse
problematiche in Valle d'Aosta; Courmayeur è l'esempio emblematico
di un comune turistico, ma ce ne sono diversi altri. Lei dice - è
vero - che l'Amministrazione regionale non ha competenza specifica
in questo contesto per una serie di controlli, ma penso che lei,
anche in qualità di Prefetto, qualche leva in più possa averla per
attingere a delle informazioni, e credo che, al di là delle
competenze, quando si parla di rispetto della legalità tutti ci
dobbiamo sentire impegnati. A noi fa piacere vederla al tavolo di
conferenze in cui si parla di rispetto di legalità e questo lo
apprezziamo, ma queste cose, al di là di proclamarle, bisogna
cercare di attuarle! Grazie per la sua risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK