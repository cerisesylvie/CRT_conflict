Consiglio Regionale della Valle d'Aosta - Oggetto del Consiglio n. 2176 del 2 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula
Oggetto del Consiglio n. 2176 del 2 ottobre 1996 - Resoconto
SEDUTA POMERIDIANA DEL 2 OTTOBRE 1996
OGGETTO N. 2176/X Interventi per modificare la manovra
finanziaria per il 1997. (Approvazione di risoluzione)
Risoluzione Il Consiglio regionale
Alla luce dei gravosi e iniqui provvedimenti che il Consiglio
dei Ministri ha adottato in occasione della manovra finanziaria per
il 1997;
Considerato che tali provvedimenti penalizzano fortemente le
famiglie, il mondo del lavoro e le fasce deboli;
Atteso che alcuni esponenti del Governo avrebbero già ipotizzato
un'ulteriore manovra correttiva nella prossima primavera, con gli
immaginabili effetti devastanti che si possono prevedere sul
tessuto socio-economico del Paese;
Atteso altresì che le iniziative di carattere finanziario
adottate dal Governo dispiegano i propri effetti anche nei
confronti dei valdostani;
Invita
i Parlamentari valdostani e le forze politiche presenti in
Parlamento a intervenire opportunamente affinché vengano apportate
le necessarie modifiche migliorative alla legge finanziaria.
Presidente Colleghi consiglieri, c'è ancora un punto all'ordine
del giorno, si tratta della risoluzione che è stata distribuita e
sulla quale è stata trovata una intesa.
Ha chiesto la parola il Consigliere Perron.
Perron (UV) Do lettura della risoluzione:
Risoluzione Il Consiglio regionale
Alla luce dei gravosi provvedimenti che il Consiglio dei
Ministri ha adottato in occasione della manovra finanziaria per il
1997;
Considerato che tali provvedimenti penalizzano le famiglie, in
particolare per quanto concerne le imposte sulla casa, e il tessuto
produttivo;
Atteso che alcuni esponenti del Governo avrebbero già ipotizzato
un'ulteriore manovra correttiva nella prossima primavera;
Atteso altresì che le iniziative di carattere finanziario
adottate dal Governo dispiegano i propri effetti anche nei
confronti dei valdostani e del sistema economico locale,
particolarmente sensibile alla dinamica dei consumi;
Invita
i Parlamentari valdostani e le forze politiche presenti in
Parlamento a intervenire opportunamente affinché vengano apportate
le necessarie modifiche migliorative alla legge finanziaria.
Presidente Se nessuno chiede la parola, pongo in votazione la
risoluzione nel testo letto ora dal Consigliere Perron:
Presenti: 27
Votanti e favorevoli: 26
Astenuti: 1 (Squarzino Secondina)
Il Consiglio approva
Presidente Grazie, signori, e pazientate per la situazione
difficile in cui ci siamo trovati; chiedo scusa in modo particolare
ai giornalisti.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK