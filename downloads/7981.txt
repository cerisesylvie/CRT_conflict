Consiglio Regionale della Valle d'Aosta - Oggetto del Consiglio n. 2401 del 17 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2401 del 17 novembre 1986 - Resoconto
OGGETTO N. 2401/VIII - ORDINE DEI LAVORI DEL CONSIGLIO.-
CHIUSURA ADUNANZA E RINVIO OGGETTI.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Mi dispiace, colleghi Consiglieri, ma io
non sono d'accordo perché una volta che mi ero permesso di chiedere
un'inversione dell'ordine del giorno, e non mi era stata concessa.
Non vedo, quindi, perché oggi io debba accettare una proposta fatta
da altre persone. Ciò non mi sembra corretto, perché la correttezza
dovrebbe riguardare ambedue le parti.
Non accetto quindi che nei miei confronti venga fatta una
discriminazione quando chiedo onestamente e gentilmente
un'inversione dell'ordine del giorno, mentre adesso mi si viene a
chiedere di accettare un'inversione perché la cosa fa comodo a
qualcun altro.
TAMONE (fuori microfono):
Abbiamo spiegato l'altra volta
l'accordo che si era trovato...
ALOISI (M.S.I.):
La richiesta di inversione dell'altra
volta è saltata per i motivi che tu ben conosci!
Pertanto io non accetto l'inversione: o andiamo avanti così come
previsto dall'ordine del giorno, oppure si sospende la seduta.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Le Conseiller Aloisi a raison quand il
dit qu'il avait présenté une motion pour l'inversion de l'ordre du
jour et à ce moment-là nous avions expliqué les raisons de notre
refus. On prévoyait de faire la discussion aussi sur l'objet 85
pour la simple raison que ce sujet était lié au problème du Casino.
L'autre jour nous étions convenus de reprendre le discours
aujourd'hui.
PRESIDENTE:
Io ricordo solo che, se vogliamo trattare il
punto n. 85 all'ordine del giorno, lo dobbiamo abbinare al punto n.
16.
Ha chiesto la parola il Consigliere Aloisi; ne ha facoltà.
ALOISI (M.S.I.):
A me dispiace, signor Presidente, perché
le stesse argomentazioni che tu hai presentato adesso al Consiglio,
le avevo già fatte io allora quando dissi: "Chiedo l'inversione
dell'ordine del giorno perché c'è una mozione di sfiducia nei
confronti di un membro dell'Esecutivo".
Se allora si voleva essere rispettosi nei confronti di una
richiesta avanzata da un Gruppo della minoranza, si doveva
accettare quella richiesta. Non vedo perché io adesso mi devo
comportare in modo diverso rispetto a come vi siete comportati voi
allora nei miei confronti e pertanto non accetto. Non accetto anche
perché non devo dire solo poche parole, ma farò come ho fatto prima
sulla questione del Casinò e quindi andremmo piuttosto per le
lunghe.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
A questo punto credo di poter invitare il
Presidente della Giunta ad accettare il rinvio dei lavori. Ero
convinto che il Consigliere Aloisi, per il bene della Valle
d'Aosta, pensasse veramente di allontanare quanto prima il
sottoscritto. Visto invece "che non gliene frega niente", anzi
sembra che "più il sottoscritto rimane e meglio è per lui", non
ritengo importante che il punto all'ordine del giorno che mi
concerne venga rinviato al prossimo Consiglio regionale.
PRESIDENTE:
Se il Consiglio non ha nulla in contrario,
dichiaro sospesi i lavori.
La seduta è tolta.
L'adunanza termina alle ore 20.55.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK