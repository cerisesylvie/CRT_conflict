Consiglio Regionale della Valle d'Aosta - Oggetto del Consiglio n. 444 del 14 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 444 del 14 luglio 1982 - Resoconto
OGGETTO N. 444/VII - INTERVENTO DELLA REGIONE PER LA
SOLUZIONE DEI PROBLEMI ESISTENTI NEL SETTORE DELL'EDILIZIA
RESIDENZIALE PUBBLICA - (Approvazione di mozione).
PRESIDENTE
: Do lettura del testo della mozione presentata
dal Consigliere Minuzzo, per la quale proponiamo la discussione
congiunta con la mozione iscritta al punto n. 45, in quanto
trattano dello stesso argomento, di cui darò lettura subito
dopo.
MOZIONE
CONSIDERATO che il problema casa in Valle d'Aosta ed in
particolare nel capoluogo ha assunto drammatici aspetti sia per la
domanda che per l'esiguità delle aree a disposizione;
TENUTO CONTO che il Comune interessato disattende questo
problema accumulando ritardi enormi che se non portano alla perdita
totale dei finanziamenti comuni che creano inflazione e disagi per
l'utenza;
PRECISATO che l'art. 4 della legge 5 agosto 1978, n. 457 demanda
alle Regioni la gestione dell'edilizia residenziale in genere ed in
particolare la responsabilità di tale politica;
VISTO l'art. 2 della legge 18 aprile 1962, n. 167 e l'art. 7
della legge 22 ottobre 1971, n. 865 che danno ampi poteri alle
Regioni tra i quali la nomina di un Commissario per la formulazione
di un piano di zona in caso di inadempienza da parte dei comuni
stessi;
VISTO l'art. 1 della legge 18 aprile 1962, n. 167 modificato
dall'art. 28 della legge 22 ottobre 1971, n. 865 che recita
testualmente: "Più comuni limitrofi possono costituirsi in
consorzio per la formazione di un piano di zona consortile... e la
Regione può disporre, a richiesta di una delle Amministrazioni
comunali interessate, la costituzione di consorzi obbligatori fra i
Comuni limitrofi per la formazione di piani di zona
consortili";
CONSIDERATO che l'art. 40 della legge 5 agosto 1978, n. 457,
prevede la concessione di contributi in capitale, ai sensi
dell'art. 13 della legge 843/ 1978, per l'acquisizione di aree e
spese di urbanizzazione a valere sui fondi speciali istituiti con
l'art. 45 della legge 865 e che tali fondi stentano a trovare
collocazione;
VOLENDO EVITARE che finanziamenti pubblici destinati
all'edilizia residenziale, finalizzati ad un oggetto di così alta
importanza civile, siano vanificati da intrallazzi vari e da
ritardi ingiustificati che mortificano lo spirito della legge per
la casa e le cui conseguenze ricadono sui cittadini;
Il Consiglio regionale
IMPEGNA
la Giunta regionale a deliberare con urgenza l'istituzione di
consorzio di comuni limitrofi per la formazione di
un
piano
di zona consortile ed inoltre ad affrontare seriamente il problema
della casa nella nostra Regione predisponendo gli strumenti idonei
per raggiungere tale obiettivo.
F.to Piero Minuzzo
I sottoscritti Consiglieri regionali del Gruppo comunista
chiedono alla S. V. di voler inserire all'ordine del giorno della
prossima adunanza consiliare la seguente
MOZIONE
Nel 1980 il Consiglio regionale ha approvato il programma
quadriennale 1980/83 relativo alla localizzazione dei fondi per
l'edilizia residenziale, ai sensi della legge 5 agosto 1978, n.
457.
Detto programma prevede per il biennio 1982/1983 la
localizzazione nei Comuni di Aosta, Châtillon e Donnas di
finanziamenti per l'edilizia convenzionata, agevolata e
sovvenzionata e la Regione avrebbe dovuto all'inizio dell'anno 1982
scegliere i soggetti che dovranno attuare il programma.
Visto che sono ormai trascorsi inutilmente ben sei mesi con
consistente danno economico, soprattutto per le cooperative di
abitazione, che sono in attesa dei finanziamenti
Il Consiglio regionale
DELIBERA
di impegnare la Giunta regionale a presentare in Consiglio,
entro 10 giorni dalla data di approvazione della presente mozione,
la deliberazione per la individuazione dei soggetti attuatari del
programma 1982/83 di edilizia residenziale pubblica.
F.ti: Tonino Alder
F. Mafrica
Bajocco
Sergio Péaquin
Cout
Franco Carral
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
La mozione che abbiamo presentato si
riferisce ai programmi della legge 457. Nel 1980 abbiamo approvato
il programma quadriennale composto di un progetto biennale di
spesa, relativa all'80 e '81, di una previsione di spesa del 70%
dei fondi disponibili, relativi all'82 e '83. Questo è il programma
quadriennale approvato nel 1980 da questo Consiglio.
Sulla base di quel programma, gli operatori interessati per il
biennio '82-'83 hanno predisposto in parte gli strumenti per poter
iniziare le edificazioni. Ho detto in parte perché mi risulta che
siano pronti per partire gli interventi di edilizia agevolata
localizzati nel Comune di Cnâtillon e di Donnas, mentre mi risulta
che ci siano delle difficoltà nel Comune di Aosta. Per quanto
riguarda la localizzazione dei fondi dell'agevolata e della
convenzionata, la scelta fatta in quel momento è stata di
localizzare tutto nella città di Aosta.
Quali siano le difficoltà del Comune di Aosta, credo non spetti
a me illustrarlo. La mozione presentata dal Consigliere Minuzzo,
individua una possibile soluzione ai problemi della città di
Aosta.
Resta il fatto, secondo noi, che oggi è possibile individuare i
soggetti relativi al biennio '82-'83 subito, e la nostra opinione è
che questa individuazione venga fatta rapidamente, in modo da
permettere ai Comuni che sono a posto ed in condizioni di partire,
di non perdere ulteriore tempo, cioè denaro, e di indurre il Comune
di Aosta o altri Comuni nel caso volessimo cambiare la
localizzazione, a predisporre in tempi brevissimi gli strumenti
necessari per la spesa dei fondi.
Questa è la ragione per cui chiediamo che la Giunta predisponga
entro 10 giorni il progetto di individuazione dei soggetti
attuatori del biennio '82'83.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Questa mozione è nata dalle grosse
polemiche e dalle difficoltà che sorgono ad ogni finanziamento per
reperire le aree per edificare in cooperativa.
Più volte il Sindaco della città di Aosta ha avuto modo di dire
che non vede perché tutto quanto deve gravare sulla sua città, per
quanto concerne la edilizia residenziale pubblica, quando c'è tutta
la cintura di Aosta, che offre vaste possibilità di
insediamento.
Oltretutto sembra che vi siano residenti di altri Comuni che
chiedono la residenza nella città di Aosta a causa di quel
meccanismo contorto, per il quale si può chiedere di entrare in
cooperativa solo e comunque o per esigenze del luogo dove ha sede
la cooperativa, o diversamente se si lavora nel Comune dove è
costituita la cooperativa.
E' chiaro che questa mozione non vuol essere altro che un
suggerimento, un impegno all'Assessore competente ed alla Giunta
per cercare di attuare, per quanto possibile, le leggi vigenti per
dare soluzione al grave problema delle abitazioni.
PRESIDENTE
: Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Riferendomi alla mozione 44, non riesco
a capire cosa voglia dire "siano vanificati da intrallazzi vari e
da ritardi ingiustificati", per cui chiediamo di stralciare questa
parte nelle premesse.
Nel deliberato chiediamo che venga scritto, dopo "Il consiglio
regionale - IMPEGNA - ", "La Giunta regionale a verificare la
possibilità di istituire un consorzio di comuni limitrofi per la
formazione di un piano di zona consortile". Diciamo a "verificare
la possibilità" perché se non c'è un Comune che ce lo chiede, non
possiamo muoverci.
Per quanto concerne invece la delibera all'oggetto n. 45, debbo
dire onestamente, anche perché il Consigliere Tonino lo sa già, che
il ritardo da parte della Giunta regionale nella scelta
dell'individuazione dei soggetti deriva dal fatto che il Comune di
Aosta è in grosse difficoltà.
Avremo un incontro con il Sindaco per definire alcune cose ai
primi di agosto, anche perché alcuni Consiglieri saranno assenti
nel frattempo, e chiederemo di approvare ed accettare questa
mozione, mettendo nel deliberato 30 giorni di tempo anziché 10.
PRESIDENTE
: Con due votazioni separate metto in
approvazione le mozioni iscritte agli oggetti n. 44 e n. 45.
La mozione 44 viene messa in votazione nel testo così
modificato.
MOZIONE
CONSIDERATO che il problema casa in Valle d'Aosta ed in
particolare nel capoluogo ha assunto aspetti drammatici sia per la
domanda che per l'esiguità delle aree a disposizione;
TENUTO CONTO che il Comune interessato disattende questo
problema accumulando ritardi enormi che se non portano alla perdita
totale dei finanziamenti comunque creano inflazione e disagi per
l'utenza;
PRECISATO che l'art. 4 della legge 5 agosto 1978, n. 457,
demanda alle Regioni la gestione dell'edilizia residenziale in
genere ed in particolare la responsabilità di tale politica;
VISTO l'art. 2 della legge 18 aprile 1962, n. 167, e l'articolo
7 della legge 22 ottobre 1971, n. 865, che danno ampi poteri alle
Regioni tra i quali la nomina di un commissario per la formulazione
di un piano di zona in caso di inadempienza da parte dei Comuni
stessi;
VISTO che l'articolo 1 della legge 18 aprile 1962, n. 167,
modificato dall'articolo 28 della legge 22 ottobre 1971, n. 865,
recita testualmente:
"Più Comuni limitrofi possono costituirsi in Consorzio per la
formazione di un piano di zona consortile... e la Regione può
disporre, a richiesta di una delle Amministrazioni comunali
interessate, la costituzione di Consorzi obbligatori tra Comuni
limitrofi per la formazione di piani di zona consortili";
CONSIDERATO che l'art. 40 della legge 5 agosto 1978, n. 457,
prevede la concessione di contributi in capitale, ai sensi
dell'art. 13 della legge 843/ 1978, per l'acquisizione di aree
estese di urbanizzazione a valere sui fondi speciali istituiti con
l'articolo 45 della legge 865 e che tali fondi stentano a trovare
collocazione;
Il Consiglio regionale
IMPEGNA
la Giunta regionale a verificare la possibilità di istituire un
consorzio di Comuni limitrofi per la formazione di un piano di zona
consortile.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK