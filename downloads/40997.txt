Consiglio Regionale della Valle d'Aosta - Oggetto del Consiglio n. 236 del 19 dicembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 236 del 19 dicembre 2018 - Resoconto
OGGETTO N. 236/XV - Reiezione di mozione: "Impegno
dell'Assessore al turismo, sport, commercio e trasporti ad
effettuare una consultazione sulla bozza del piano regionale dei
trasporti con i principali portatori di interesse".
Rini (Presidente) -
Punto 5 all'ordine del giorno.
La parola alla consigliera Minelli per l'illustrazione.
Minelli (IC) -
La mozione che presentiamo e che avevamo a
suo tempo depositato il 26 ottobre (più volte rinviata) riguarda il
piano regionale dei trasporti, di cui abbiamo già avuto modo in
questi due giorni di parlare. Nello specifico noi rileviamo che il
piano regionale dei trasporti è stato affidato a una società con un
provvedimento del 2017 e discende da una legge regionale che risale
al 1997, quindi con grave ritardo è stato dato il via a questo
piano. Il 22 febbraio di quest'anno la Regione ha quindi affidato
l'incarico per la redazione al raggruppamento temporaneo di imprese
Airis - Gruppo Clas per un importo di 120 mila euro, e lo
scadenzario dei lavori di questo gruppo era diviso in quattro fasi
da concludersi nel tempo di duecentoquaranta giorni. Quindi, in
base alla tempistica prevista, crediamo che l'Assessorato
competente dovrebbe essere in possesso quantomeno di una bozza
organica del piano dei trasporti. Quindi quello che noi chiediamo
come impegno al Consiglio regionale di dare mandato all'Assessore
per condurre nei prossimi trenta giorni una consultazione sulla
bozza del PRT con i sindacati del settore trasporti che sono
interessati a vedere questa prima bozza, l'associazione "Pendolari
stanchi", il Comitato "La Valle d'Aosta riparte" e tutti i
principali portatori di interesse. Crediamo che dare udienza alle
associazioni e ai portatori di interesse, in questa fase ancora di
strutturazione del piano, sarebbe un buon segnale di condivisione
di un importante atto amministrativo della Regione.
Dalle ore 19:34 assume la presidenza il Vicepresidente
Rollandin
.
Rollandin (Presidente) -
La parola all'assessore
Bertschy.
Bertschy (UVP) -
. Intervengo chiedendole, ne abbiamo
parlato questa mattina nel DEFR, la disponibilità a dare qualche
giorno di tempo all'Assessore per completare l'insediamento e fare
il suo lavoro e quindi, se possibile, a riportare l'argomento di
questa mozione in aula nel prossimo periodo, anticipandole quello
che in qualche maniera ho già sottolineato questa mattina: il piano
regionale dei trasporti andrà sottoposto a VAS, è previsto
all'articolo 11 come consultare e come permettere a tutti i
cittadini di avere con trasparenza informazioni a riguardo delle
previsioni del piano, degli obiettivi che vuole raggiungere;
sarebbe illegittimo limitare questa consultazione ad alcune
associazioni piuttosto che altri, pur sapendo che sono cittadini
informati e che hanno a cuore l'interesse dello sviluppo di buoni
trasporti e di una buona mobilità in Valle d'Aosta.
Quindi le chiederei di ritirare la mozione, altrimenti noi ci
asterremo. L'impegno è di completare l'iter di informazione presso
la Commissione, sapendo bene che siamo in una fase intermedia del
piano: siamo nella fase in cui bisogna cominciare ? ed è qui la
cosa importante che dovremmo fare, soprattutto come organismo
politico (Consiglio regionale e gruppi politici nelle Commissioni)
? a dare degli indirizzi perché oggi il piano è ancora molto
tecnico. C'è bisogno oggi d'indirizzare politicamente le scelte
future. Quindi, ripeto per l'ultima volta, se è possibile, le
chiedo di ritirare la mozione, altrimenti ci asterremo con
l'impegno di portare avanti gli obiettivi enunciati.
Presidente -
La parola al consigliere Restano.
Restano (GM) -
. Intervengo perché all'epoca della
presentazione di questa mozione ero responsabile dell'Assessorato
ai trasporti e, leggendo l'impegno, si legge: "impegna l'Assessore
a condurre rapidamente, entro i prossimi trenta giorni, una
consultazione sulla bozza del PRT con i sindacati del settore
trasporti, l'Associazione "Pendolari stanchi", il Comitato "La
Valle d'Aosta riparte" e tutti i principali portatori di
interesse"; come le è stato già detto dal collega, il piano ha
superato solo due fasi: la legge non permette di esercitare questo
confronto in questo momento, la legge n. 11 non lo permette:
incorreremmo in una violazione. Abbiamo appena terminato un
confronto sul rispetto della norma, questa sarebbe una palese
violazione della norma che noi stessi abbiamo votato. La norma
prevede una procedura per garantire a tutti, non solo agli
organismi dei quali noi facciamo parte, la piena conoscenza della
documentazione, quindi ci va una pubblicazione, ci va una procedura
esplicita. Non è stato fatto, perché non era possibile farlo, non
perché l'Assessore andava a spasso o a sciare, né quello precedente
né quello precedente ancora, semplicemente perché c'era il pieno
rispetto di una normativa anche da parte dei dirigenti. Questa
sarebbe una palese forzatura della norma. La pubblicazione serve
anche a portare a conoscenza il singolo cittadino che ha tutto il
diritto di presentare le proprie rimostranze rispetto a questa
procedura, non solo "Valle d'Aosta riparte", non è l'unica
associazione che esiste, vanno rispettati tutti e va rispettata la
pluralità d'idee.
Questo è ciò che mi preme sottolineare, perché sembra che
qualcuno abbia passato il tempo a dormire, invece tanta gente ha
lavorato, soprattutto i funzionari e i dirigenti, ai quali noi
dobbiamo tanto rispetto perché si sono impegnati veramente molto su
questo dossier. Purtroppo ci sono dei tempi da rispettare e anche
delle regole.
Presidente -
La parola alla consigliera Minelli.
Minelli (IC) -
La mia non era assolutamente una volontà
di sottolineare una mancanza di rispetto nei confronti di chi ha
lavorato a questo piano e sia per quel che riguarda l'azienda che
ha in carico il piano stesso sia per quanto riguarda gli uffici; io
credo, però, che nel momento in cui ci sono ormai delle fasi che
sono state portate a termine, si parla di quattro fasi da
concludersi in duecentoquaranta giorni, io ho presentato la mozione
a ottobre ed erano esattamente trascorsi quei tempi; voi mi dite
che la legge impone una diversa procedura, che non si possono
sentire le associazioni, i portatori d'interesse perché questo non
è previsto, io credo però che ci si riferisca al piano nella sua
interezza, qui stiamo parlando di uno studio che interessa tutti i
cittadini, tant'è vero che sono state indicate due associazioni e i
principali portatori d'interesse, quindi è una cosa pubblica. Certo
non in
streaming
come abbiamo fatto in altre situazioni.
Visto che l'Assessore ci ha anche detto, come mi pare logico, di
avere bisogno di tempo per insediarsi, io chiederei, piuttosto, se
è possibile ampliare il tempo ed estendere la possibilità di
partecipare a questo tavolo anche ad altre persone.
Presidente -
La parola all'assessore Bertschy.
Bertschy (UVP) -
. Credo che ora non abbia senso
modificare il testo. Da parte della maggioranza ci sarà il massimo
impegno a lavorare anche nel periodo delle feste per completare
l'insediamento nei vari Assessorati e prendere a cuore il lavoro
che dobbiamo affrontare. Sarà mia cura convocare le associazioni
che lei ha citato anche per un primo incontro conoscitivo su tutti
gli indirizzi strategici dove magari ci confronteremo anche
riguardo al piano regionale dei trasporti. Quindi noi manteniamo
l'astensione, con la massima collaborazione a iniziare un percorso
fattivo dopo le feste.
Presidente -
Non ci sono altre richieste di intervento,
metto in votazione la mozione.
La votazione è aperta. La votazione è chiusa.
Esito della votazione:
Presenti: 34
Votanti           
: 7
Favorevoli: 7
Astenuti: 27 (Aggravi, Baccega, Bertschy, Bianchi, Borrello,
Certan, Chatrian, Cognetta, Daudry, Distort, Farcoz, Ferrero,
Fosson, Gerandin, Luboz, Lucianaz, Manfrin, Marquis, Morelli,
Nogara, Restano, Rollandin, Sammaritani, Sorbara, Spelgatti,
Testolin, Viérin)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK