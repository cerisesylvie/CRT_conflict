Consiglio Regionale della Valle d'Aosta - Oggetto del Consiglio n. 3717 del 19 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3717 del 19 giugno 2024 - Resoconto
OGGETTO N. 3717/XVI - Interrogazione a risposta immediata:
"Informazioni relative alle scadenze e alle novità in merito
all'avvio dell'anno scolastico 2024/2025".
Bertin (Presidente) -
Punto n. 5.03 all'ordine del
giorno. Si è prenotata la consigliera Erika Guichardaz, ne ha
facoltà.
Guichardaz E. (PCP) -
Sappiamo che da adesso al 31 di
agosto ci sono scadenze fisse da rispettare, che faranno sì che
l'avvio dell'anno scolastico inizi in maniera ottimale o meno.
Siamo piuttosto preoccupate, ecco perché è un question time,
perché non vediamo ancora le graduatorie definitive dei concorsi,
c'è come scadenza l'aggiornamento delle graduatorie regionali delle
supplenze, le graduatorie d'istituto, che sappiamo essere un
adempimento pesante per le istituzioni scolastiche, c'è tutta la
questione della mobilità interregionale, di cui c'è già una bozza
di circolare del Ministero dei dirigenti scolastici, e ci dovrebbe
essere un probabile slittamento delle prove concorsuali dei
dirigenti scolastici, non so se nelle novità magari c'è già
qualcosa riferito a questo.
È del tutto evidente che tutte queste cose messe in fila possono
creare delle difficoltà, quindi quello che noi vogliamo capire è se
vi siano delle novità almeno su questi punti che abbiamo
evidenziato e quali siano le scadenze che vi siete posti come
Assessorato.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Come con l'altro question time,
le dico che, per quanto l'abbiamo fatta ridurre, fatto la versione
short della versione short, ci vanno almeno 7-8 minuti a
rappresentare in maniera super, per cui la inviterei poi a
riformularlo sotto forma d'interrogazione o d'interpellanza perché
interessa, credo, come lei ha evidenziato, agli insegnanti e alla
collettività.
Posso dire a premessa che gli uffici stanno lavorando a pieno
ritmo seguendo le scadenze e un cronoprogramma che è stato
stabilito e che molte delle sue domande fanno riferimento comunque
a procedure che, a livello nazionale, sono state tardate.
Anche solo il concorso per dirigenti, come lei sa, non è una
responsabilità nostra: noi siamo in pista, tant'è vero che abbiamo
mandato una lettera anche piuttosto allarmata al Ministero, che è
partita nei giorni scorsi, per avere informazioni più dettagliate
in merito alle date di svolgimento della prova scritta, che è unica
su tutto il territorio nazionale, segnalando la criticità delle
reggenze che, ovviamente, non è solo valdostana; sono nove allo
stato attuale e potrebbero aumentare con i pensionamenti, che sono
tutte situazioni sulle quali noi non possiamo incidere.
È evidente che, se a livello nazionale non riescono a sbloccare
la situazione entro termini brevi, noi, purtroppo, dovremo traslare
la prova, quindi per quello la invito, se vuole, a riformulare,
perché sono tutti dati che potrebbero servire.
Io le leggo ancora per un minuto. Al fine di pervenire al
regolare avvio dell'anno scolastico, il Dipartimento della
Sovraintendenza agli studi e la struttura del personale scolastico
in particolare devono attivare una serie di procedure
necessariamente consequenziali una all'altra, di cui di seguito si
indicano gli ultimi aggiornamenti e le relative scadenze: mobilità
definitiva dei docenti assunti a tempo indeterminato (il decreto
con i movimenti è stato pubblicato il 17 giugno); aggiornamento
delle graduatorie esaurimenti, GAE 2024-2026 (la scadenza delle
domande era il 10 maggio 2024). Nelle prossime settimane gli
uffici, che hanno appena terminato la mobilità definitiva,
aggiorneranno le graduatorie e il decreto di approvazione delle
graduatorie previsto per la seconda metà del mese di luglio.
Aggiornamento delle graduatorie regionali delle supplenze, GRS:
l'ordinanza ministeriale, la 88/2024, in cui è contenuta la
disciplina per l'aggiornamento delle graduatorie di supplenza, è
stata pubblicata solo il 20 di maggio, dopo quasi due mesi di
confronto con le Organizzazioni sindacali e il CSPI (Consiglio
Superiore della pubblica istruzione), parlo del livello nazionale;
negli scorsi anni veniva pubblicata ad aprile, e comunque mai oltre
i primi di maggio.
Aggiungo, tra l'altro, che le modifiche apportate, rispetto
all'ordinanza ministeriale del 2022, sono numerose e rilevanti e
hanno comportato l'adeguamento della piattaforma regionale che
comunque è stata avviata il 28 maggio e avrebbe dovuto chiudersi il
20 giugno prossimo venturo. Non vado avanti per questioni di
tempo.
Presidente -
Consigliera Erika Guichardaz per la
replica.
Guichardaz E. (PCP) -
A parte tutta la sua premessa, a me
interessavano le date: di quella del 17 l'ho visto anche io il
decreto d'approvazione mentre la novità che non conoscevo è questa,
che potrebbe essere per metà luglio quella delle GAE.
Sulle graduatorie dei concorsi, qui credo che invece la
responsabilità ricada sul livello regionale.
Le chiederei, se possibile, di avere la nota e poi sicuramente
farò un'interrogazione nel prossimo Consiglio per avere con più
precisione tutti i passaggi -in questo momento, molto
probabilmente, neanche lei li ha - tutti i passaggi proprio per
monitorare poi l'avvio dell'anno scolastico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK