Consiglio Regionale della Valle d'Aosta - Oggetto del Consiglio n. 1067 del 28 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1067 del 28 febbraio 1990 - Resoconto
OGGETTO N. 1067/IX - Provvedimenti per una riduzione del
traffico di transito di merci su gomma attraverso le Alpi.
(Reiezione di risoluzione).
Presidente - Do lettura della risoluzione presentata dal
Consigliere Riccarand:
RISOLUZIONE
Premesso che il transito di camion attraverso il tunnel del
Monte Bianco e l’intera Valle d’Aosta
ha avuto, in questi ultimi anni, un costante, pesante incremento
passando dai 434.691 transiti del 1983 (in media 1190 passaggi ogni
giorno dell’anno) ai 684.837 transiti del 1989 (in
media 1896 passaggi ogni giorno) con un aumento annuo che è
mediamente del 10%;
Rilevato che nel solo mese di settembre ’89 sono
transitati attraverso il tunnel del Monte Bianco 68.352 camions
(pari a 2.280 di media giornaliera) e che il 19 settembre 1989 si è
arrivati, in 24 ore, a 3.992 passaggi;
Evidenziato che tale intenso traffico di transito è costante
fonte di pericolo e di inquinamento atmosferico ed acustico,
fenomeni aggravati dal carattere stretto del fondovalle in tutta la
nostra regione;
Evidenziato altresì che, come dimostrato dalla situazione
verificatasi fra il 6 e l’11 febbraio 1990, si
verificano ormai frequentemente episodi di blocco e di paralisi
della circolazione che provocano gravi disagi e notevoli danni
all’economia regionale;
Sottolineato che la Valle d’Aosta, come già hanno
fatto le comunità alpine della Svizzera,
dell’Austria e del Sud-Tirolo, intende operare
attivamente per una riduzione del traffico di transito di merci su
gomma attraverso le Alpi;
il Consiglio regionale della Valle d’Aosta
delibera
di impegnare la Giunta regionale:
1) ad assumere i necessari provvedimenti perchè nel corso del
1990 si realizzi una inversione di tendenza rispetto
all’aumento del traffico di transito di camions,
operando in modo da ridurre tale traffico transito a livelli
sensibilmente inferiori di quelli del 1989;
2) ad illustrare alla Conferenza dei Capigruppo entro 30 giorni,
i provvedimenti che si intendono assumere per ottenere tale
riduzione.
Presidente
- Ha chiesto di illustrare la risoluzione il
Consigliere Riccarand, ne ha facoltà.
Riccarand (VA)
- Questo è un argomento che in questo
Consiglio è già stato affrontato altre volte, ma che credo si ponga
oggi con particolare drammaticità, tanto da poter parlare ormai di
una emergenza TIR in Valle d’Aosta dopo gli
avvenimenti che si sono verificati all’inizio del
mese di febbraio. Quindi credo che da questa discussione in
Consiglio debba oggi uscire una posizione chiara, per dire cosa
vuole fare la Valle d’Aosta negli anni novanta
rispetto al problema più grave che ci troviamo oggi ad affrontare,
rispetto all’assetto ambientale, alle condizioni di
salute, alle condizioni di vita nella nostra regione.
Tutti sappiamo che l’aumento notevolissimo che
c’è stato del traffico su gomma comporta dei costi
molto alti in termini di consumo ed anche di spreco energetico e in
termini di inquinamento. Questo problema generale del traffico su
gomma acquista poi una particolare gravità ed incidenza quando
andiamo ad analizzare un settore particolare che è il trasporto di
merci, cioè il trasporto su gomma di tonnellate e tonnellate di
merci su lunghe distanze, passando attraverso zone impervie come
sono le zone alpine. E questo traffico di merci su gomma è da ormai
una ventina di anni in costante incremento ed in particolare con
una ulteriore potente crescita in questi ultimi anni ed una
previsione di ulteriore aumento nel prossimo decennio.
I passaggi al tunnel del Monte Bianco di automezzi pesanti, di
camion, erano stati 46mila nel 1966, primo anno di esercizio del
traforo del Monte Bianco, sono stati 684mila nel 1989. Basta questo
dato per dirci come è cambiata tutta l’alta Valle
d’Aosta in conseguenza di una invasione di mezzi che
non era prevedibile sicuramente all’inizio degli
anni sessanta e che poi si è verificata e che adesso deve essere
misurata, controllata e ricondotta in binari accettabili.
Negli ultimi anni in particolare c’è stato ogni
anno un incremento del traffico di merci su gomma di circa il dieci
percento in più rispetto all’anno precedente, quindi
abbiamo ormai un aumento geometrico che diventa apparentemente
incontenibile. Dal 1983, primo anno della Giunta Rollandin, al
1989, siamo passati da 434mila TIR, transitati attraverso il tunnel
del Monte Bianco, a 684mila, con un aumento quindi di 250mila TIR
all’anno; nell’arco di un paio di
anni, se non si modifica questa tendenza, saremo al raddoppio
rispetto al 1983. Attualmente siamo ad una media che sfiora i 2000
passaggi al giorno al tunnel del Monte Bianco, con delle punte che
arrivano a quasi 4000 TIR al giorno in determinate giornate con
traffico particolarmente intenso.
Se lasciamo che le cose proseguano senza un controllo e senza
una disincentivazione, saremo sommersi da una media di 4-5000 TIR
al giorno: non più, dunque, un fattore di punta come attualmente
avviene, ma un fattore di media giornaliera. Sappiamo tutti che
l’unificazione del mercato europeo, quindi
l’abolizione di una serie di meccanismi e di
controlli che ancora esistono alle frontiere, incentiverà e
determinerà una crescente mobilità di merci e quindi una pressione
ancora più ampia sulle Alpi e sulla nostra Regione. Sappiamo anche
che le limitazioni che sono state introdotte dalla Svizzera e
dall’Austria rispetto al traffico di merci su gomma
stanno già dirottando verso la nostra Regione un traffico che non
riesce a passare attraverso altri valichi alpini, quindi già oggi
la Valle d’Aosta, la Valdigne, il tunnel del Monte
Bianco è diventato il principale canale di transito dei camions di
tutto l’arco alpino.
La realizzazione di una autostrada nell’Alta
Valle fino a Courmayeur, all’interno di questa
prospettiva, non solo non risolverà i problemi, ma anzi diventerà
essa stessa un fattore di attrazione per nuovo traffico e sarà un
elemento che renderà molto difficile mettere in atto una politica
di contenimento di questo traffico. Quindi diventa un fattore che
va a moltiplicare queste tendenze che già esistono
spontaneamente.
La Valle d’Aosta del Duemila, la Valle
d’Aosta di qui a dieci anni, riceverà soltanto più
danni da questo transito di milioni di camion, danni rappresentati
da congestionamenti, da pericoli costanti sulle nostre strade, da
un inquinamento acustico ed atmosferico che sarà sempre più
elevato, danni pesantissimi, senza contemporaneamente avere da
questo flusso di traffico nessun pur minimo vantaggio. I duemila
TIR che transitano attualmente attraverso la Valle
d’Aosta sono già adesso un attentato quotidiano alla
salute di migliaia di persone. Ogni anno sono ormai tonnellate di
ossido di azoto e di anidride solforosa che vengono immesse dal
traffico pesante e sono ogni anno centinaia di chilogrammi di
polveri e di idrocarburi.
I dati che sono stati forniti dal Treno Verde nelle rilevazioni
fatte nella città di Aosta lungo Via Parigi sono stati estremamente
eloquenti ed hanno indicato che siamo sopra la soglia di allarme in
determinate ore del giorno e durante tutta la giornata per quanto
riguarda gli idrocarburi. Ma non è stata questa
l’unica rilevazione che ha fornito degli elementi
preoccupanti. Sull’ultimo numero di "Nuova ecologia"
ci sono i dati sulle rilevazioni fatte il 3 e 4 gennaio a
Courmayeur, da cui si può notare come esistono dei livelli di
inquinamento da biossido di azoto, di particelle sospese e di
idrocarburi totali, che sono sopra la soglia di allarme. Quindi non
solo ad Aosta, ma anche in località turistiche, in località montane
come Courmayeur siamo ad un livello ormai di cosiddetto allarme
rosso, cosiddetto allarme da inquinamento atmosferico.
E’ veramente un dato vergognoso che queste
informazioni, questi rilievi, questi dati, ci debbano venire da
laboratori esterni alla nostra regione e che non siano stati in
grado i nostri strumenti, la Regione, la sua USL, di rendersi conto
del pericolo rappresentato da questo flusso di traffico e di
segnalare opportunamente questa situazione.
Abbiamo sottovalutato per troppo tempo le conseguenze di questo
flusso di traffico; le popolazioni che stanno vicino alla Valle
d’Aosta si stanno preoccupando ben più seriamente di
questa situazione. Si è parlato in un precedente Consiglio
regionale dell’indagine avviata dalla Comunità
Montana Dora Baltea Canavesana, che ha avviato una indagine proprio
sull’inquinamento veicolare provocato
dall’autostrada e dalla statale, ed ha affidato la
ricerca ad un istituto specializzato di Milano, Istituto Mario
Negri, proprio perchè è stato accertato ad una prima analisi che
l’inquinamento da traffico è il principale fenomeno
di inquinamento della zona fra Ivrea e Pont-Saint-Martin e che si
tratta di un dato che ormai è a livelli di allarme.
Quello della Comunità Montana Dora Baltea Canavesana non è
l’unico esempio; in una valle vicino a noi, con
problemi molto simili ai nostri, la Valle Susa, qui
l’USL n. 36, che fa capo alla cittadina di Susa, ha
messo a punto un progetto (di cui ho portato copia) che reca:
"Effetti del traffico veicolare sull’ambiente
della Valle Susa"
, in cui viene predisposta una analisi su
quelle che sono le conseguenze del traffico intenso soprattutto di
camion attraverso la loro valle, che non è ancora ai livelli della
Valle d’Aosta, ma che comunque è a livelli anche lì
estremamente preoccupanti.
Questo progetto porta la data del gennaio 1990, quindi è un
progetto recentissimo, che è stato illustrato anche sul quotidiano
"La stampa", dal quale leggo alcune considerazioni:
"L’idea di questa ricerca dell’USL
n. 36 non è nata solo dalle spinte ecologiche e dal timore che
l’incremento del traffico possa essere un duro colpo
all’ambiente, ma anche dalla constatazione che in
Valle Susa si è notato un incremento dei tumori rispetto alla media
del resto d’Italia"
. E ci sono gli indici di
questo incremento.
"I correttivi che fin d’ora si
possono prevedere vanno dalla formazione di barriere, anche
vegetali, antirumore ed antinquinamento,
all’allontanamento dai margini stradali delle
colture intensive ed estensive, alla conversione delle aree
adiacenti alle arterie di scorrimento, ma anche al contingentamento
del passaggio dei TIR ed al potenziamento del trasporto su
ferrovia"
.
Allora, dalla Valle Susa ci viene un segnale preciso: si
comincia a parlare concretamente di contingentamento di passaggio
di TIR, si comincia a dire che oltre un certo livello non possono
più passare perchè sono insostenibili rispetto
all’equilibrio ecologico di una vallata.
Abbiamo già citato in altri Consigli regionali
l’esempio della Svizzera: lì non ci sono soltanto
dei progetti, dei primi passi, lì ormai c’è una
realtà storica consolidata che pone il divieto di transito di mezzi
sopra 28 tonnellate, divieto di transito notturno, tassa sui TIR.
Sappiamo che in Austria hanno introdotto dal 1° dicembre il divieto
notturno di circolazione, sappiamo che si sono posti
l’obiettivo di ridurre gli attuali 3000 TIR che
transitano attraverso la Valle dell’Inn, Brennero, a
meno di 1000 TIR al giorno.
E noi in Valle d’Aosta cosa facciamo rispetto a
questa situazione? Noi, che siamo autonomi, che abbiamo più soldi,
più poteri, più possibilità di intervento della Comunità Montana
Dora Baltea e della USL n. 36 o della Valle Susa, cosa facciamo per
proteggere la salute della gente, della flora e della fauna della
Valle d’Aosta?
Finora abbiamo fatto una legge per finanziare la realizzazione
dell’autostrada, abbiamo fatto una legge per
finanziare la società Autoporto, la quale a sua volta deve
finanziare le società di spedizione perchè a loro volta facciano
passare più camions attraverso la Valle d’Aosta.
Cioè, noi stiamo facendo esattamente il contrario di quello che
fanno tutte le altre popolazioni dell’arco alpino e
sembriamo essere estranei alle preoccupazioni che da altre parti ci
sono. Continuiamo ad inseguire ormai disperatamente, perchè ormai
siamo alla disperazione in questo campo, quelle entrate
dell’IVA da importazione che sappiamo tutti sono
destinate a scomparire nell’arco di pochi anni.
Nel corso di questi ultimi mesi crediamo che su questo problema
siano suonati non dei piccoli segnali di allarme come si erano già
presentati in passato, ma siano ormai suonate le campane a stormo.
Quando le autorità austriache decidono, andando contro a tutta la
Comunità europea, andando quindi contro anche a delle resistenze
allo stesso ingresso dell’Austria che chiede di
entrare nella comunità europea, ma comunque quando essi decidono
che sono disposti a pagare qualsiasi prezzo pur di ridurre il
transito dei TIR attraverso le loro vallate e fanno i provvedimenti
che sappiamo (hanno determinato il blocco del Brennero nel mese di
settembre, hanno determinato una levata di scudi da parte del
governo italiano, dei governi europei, da parte dei Ministri CEE,
ecc), è perchè al fondo del problema ci sono dei fatti gravi che si
devono affrontare. E questo mi sembra un segnale molto preciso e
molto chiaro che dovremmo per-cepire.
Quando i lavoratori del Treno Verde ci dicono che siamo in
situazione di allarme rosso, anche qui abbiamo un segnale molto
forte e preciso. Ed infine, sicuramente anche il blocco della città
di Aosta e di una parte dell’Alta Valle
d’Aosta, fra il 6 e l’11 febbraio, è
un episodio che dovrebbe condurre questo Consiglio regionale a
prendere atto di una situazione che è diventata insostenibile e a
dire basta, a dire che bisogna cambiare strada.
Quindi chiediamo, con la risoluzione che abbiamo presentato, che
il Consiglio regionale abbia il coraggio di dire finalmente che
bisogna cambiare indirizzo rispetto alla politica dei trasporti in
Valle d’Aosta, che di camion, che di TIR attraverso
la Valle d’Aosta, in particolare attraverso il
tunnel del Monte Bianco, ne passano ormai troppi. Dobbiamo assumere
un impegno perchè il 1990, invece di essere un anno in cui
registreremo un nuovo picco in salita e in cui batteremo ogni
primato storico del passaggio dei TIR, sia invece un anno in cui
finalmente questa curva sarà decrescente e in cui quindi il punto
massimo nel transito dei TIR, nella storia della Valle
d’Aosta, sarà stato raggiunto nel 1989, dopo di che
si sarà invertito la tendenza.
Se vogliamo andare in questa direzione, dobbiamo cominciare a
dirlo chiaro, forte, ad alta voce. Dobbiamo prendere una posizione
precisa ed anche solenne da parte di questo Consiglio e poi andare
ad individuare gli strumenti concreti di intervento, che ci sono.
Bisogna però che ci sia la volontà.
Se questa Amministrazione regionale, se in particolare questa
Giunta, questo esecutivo non opera concretamente, attivamente,
ponendolo come uno degli elementi prioritari per invertire la
tendenza alla costante crescita del traffico dei TIR, allora si
rende complice di un attentato quotidiano alla salute dei
valdostani. E la salute non si monetizza neppure con le centinaia
di miliardi dell’IVA da importazione.
Ho visto che alcuni mesi fa il Sindaco di una cittadina
piemontese, la città di Chivasso, ha avuto il coraggio di fare una
ordinanza con cui ha vietato il transito dei TIR in una zona
ritenuta troppo centrale rispetto all’abitato, e lo
ha fatto con una ordinanza molto articolata sulla base di un
richiamo preciso ai valori difesi e tutelati dalla Costituzione. Vi
leggo solo alcuni passi:
"Considerata la particolare nocività
indotta dal traffico pesante per la grave quantità di emissione di
fumi altamente inquinanti, come risulta dalla relazione
dell’USL 24 di Grugliasco, e la correlazione fra la
percentuale di traffico pesante e il livello di inquinamento
acustico, relazione USL 40 di Ivrea, considerato che nella doverosa
comparazione di interessi, entrambi pubblici ma confliggenti,
quello diretto a ridurre le condizioni di specifica nocività in
danno e pericolo della salute dei cittadini residenti nel Comune
prevale su quello diretto a garantire la libera circolazione dei
veicoli, considerato ancora che la tutela delle condizioni di
salute coincide con quella più generale della salvaguardia
dell’ambiente, bene ritenuto dalla Corte
Costituzionale insuscettibile di essere subordinato a qualsiasi
altro, ivi compresi quelli economici, ecc."
.
Sulla base di questi presupposti, il Sindaco ha emesso una
ordinanza che vieta in determinate zone il transito dei TIR. Questo
ha avuto il coraggio di fare un povero Sindaco di un povero Comune
della provincia piemontese.
Il nostro Presidente della Giunta, che ha poteri di Prefetto,
che conosce e frequenta i potenti d’Europa, non ha
il coraggio di fare un decreto che estende anche solo di poche ore
i divieti nazionali che ci sono rispetto al transito dei TIR? Come
mai si ha questa reticenza, questa mancanza di coraggio
nell’aprire una battaglia per sottrarre la Valle
d’Aosta alla invasione dei TIR?
Chiediamo con questa risoluzione, con molta calma ma con molta
fermezza, di prendere una posizione di principio, di dire che
abbiamo raggiunto il punto massimo e che vogliamo tornare indietro,
e di cominciare ad individuare concretamente gli strumenti per cui
possiamo, in tempi ragionevoli, con il tempo che sarà necessario ma
in modo rapido ed efficace, tornare indietro e riportare
tranquillità alla Valle d’Aosta rispetto a questa
invasione dei TIR, che costituisce un elemento grave rispetto alle
condizioni di vita di tutta la nostra popolazione, e non solo della
popolazione umana, ma di tutto l’ambiente nel suo
complesso.
Presidente
- E’ aperta la discussione
generale.
Ha chiesto di parlare il Consigliere Tonino, ne ha facoltà.
Tonino (PCI)
- Voteremo la risoluzione presentata dal
Consigliere Riccarand, perchè condividiamo in toto anche
l’intervento e l’illustrazione che ha
fatto poco fa.
Lo abbiamo detto già in un’altra occasione:
riteniamo del tutto sbagliata, del tutto insufficiente la politica
regionale nei confronti del transito dei TIR; riteniamo miope la
cecità che questa Giunta dimostra rispetto ad un bisogno che ormai
è indilazionabile, di ridurre drasticamente il passaggio dei TIR
attraverso la nostra Regione. Bisogna in tal senso, anche qui mi
ripeto, manifestare una netta indicazione politica in tal senso da
parte della Regione e di questo Consiglio regionale. Se così non
sarà, avremo una situazione destinata ad aumentare in termini di
pericolosità e in termini di inquinamento, quindi in termini di
salute nei confronti dei cittadini valdostani.
Qualche giorno fa il Ministro Ruffolo ha lanciato una denuncia-
allarme, che è stata ripresa dal quotidiano
Italia Oggi
e
pubblicata venerdì 16 febbraio. Dice il Ministro Ruffolo:
"Lo
sviluppo addizionale del mercato unico europeo porterà con sè
sviluppi preoccupanti per l’ambiente. Due i casi
forse più critici: un peggioramento
dell’inquinamento atmosferico con un aumento
dell’8-9 percento dell’anidride
solforosa e del 12-14 percento degli ossidi di azoto, e un aumento
del traffico transfrontaliero su gomma del 30-50 percento. Due
fenomeni di non piccola portata, il cui impatto ambientale è
facilmente prevedibile"
. E’ il Ministro della
Repubblica che parla di un incremento del transito su gomma
transfrontaliero, che avrà un incremento del 30-50 percento con
l’apertura del mercato unico europeo.
Anche qui non è il caso di ripetere che, mentre altre regioni
dell’arco alpino stanno mettendo in atto misure per
contenere questo transito, siamo l’unica realtà,
ripeto, l’unica realtà dell’arco
alpino che non solo non si preoccupa di questo innaturale
incremento, ma attraverso una politica assurda di incentivi e
attraverso l’apertura a qualsiasi livello di
transiti favorisce nei fatti questo incremento dei passaggi.
Come non si possa vedere la necessità di arrivare ad un serio
contingentamento dei passaggi, che sia dimensionato sulla base
della potenzialità di questo nostro territorio, di questo nostro
ambiente, è cosa per noi incomprensibile. In questo senso ripetiamo
la necessità che sia la Regione Valle d’Aosta a
compire gli studi, le analisi, i rilevamenti necessari per valutare
il grado di inquinamento e quindi il grado di sopportabilità di
questo ambiente.
Le misure per ridurre il transito dei TIR sono misure possibili;
io rifiuto una tesi che in altre occasioni qui è stata sostenuta
dallo stesso Presidente della Giunta, per cui oggi questa Regione
non ha poteri in tal senso. Non è vero: eserciti innanzitutto un
potere politico che le spetta e che non esercita in questa fase, ed
utilizzi tutti gli strumen-ti normativi per poter arrivare
all’obiettivo del contenimento.
Queste sono le ragioni essenziali per cui, a nostro avviso, una
politica di contenimento e misure immediate, così come sono
richieste nella risoluzione proposta dal Consigliere Riccarand,
devono essere assunte dal Consiglio regionale.
Ancora una volta aspetteremo di conoscere dalla Giunta quali
risposte saprà dare a questa richiesta ormai reiterata dai banchi
dell’opposizione e valuteremo quindi sulla base
delle risposte che ci verranno date il livello della nostra
iniziativa.
Voglio sottolineare un fatto: il grado di sopportabilità che
ormai l’opinione pubblica dimostra nei confronti di
questo incremento abnorme del transito dei TIR sta raggiungendo
limiti. Avremo fra non molto una rivolta popolare nei confronti di
questo fenomeno, così come è avvenuto in altre regioni
dell’arco alpino. Sarebbe davvero segno di
arretratezza che le istituzioni non si ponessero per tempo e prima
questo problema, anzichè aspettare le reazioni popolari.
A proposito di reazioni, credo che lo stesso Consigliere
Stévenin in un momento di disperazione abbia emesso qualche
settimana fa un comunicato, che ho avuto modo di vedere, in cui
chiedeva di bloccare i TIR e definiva questo traffico
insopportabile. Credo che quella del Consigliere Stévenin sia la
reazione che avrà, e fra non molto e giustamente, la gente
valdostana.
Presidente
- Ha chiesto di parlare il Consigliere Rusci,
ne ha facoltà.
Rusci (PRI)
- Non è la prima volta che prendo la parola
in questo Consiglio per affrontare l’argomento del
trasporto su ruota. Anche oggi non so bene da cosa partire, se
dalla teoria del millenarismo catastrofico, secondo la quale alla
scadenza di ogni millennio si verificano atteggiamenti esistenziali
di insopportabilità, per cui Ottaviano Augusto prima e Cristo
assieme mettono fine al caos di guerre civili e di problematiche
spirituali all’inizio dell’era
cristiana, oppure dalla vendita delle indulgenze che tranquillizza
gli animi dei benpensanti di allora, convinti di non poter
continuare dopo il primo millennio; attualmente potrebbero essere
gli ambientalisti i venditori di nuove indulgenze. Non so se
riferirmi alla fusione fredda, che ha fatto ridere il mondo intero:
per alcune settimane ha tenuto testa sui mass media la notizia, per
cui sembrava si fosse arrivati ad una scoperta scientifica di
grandissimo pregio, risolutrice di tutte le problematiche
dell’umanità; non so se rifarmi alla teoria del buon
selvaggio, e mi è caro ricordare in questa occasione Rousseau.
La verità è che ho la sensazione che si perda il concetto del
buon senso per appiattirsi sul senso comune. Si è scoperto che
c’è questo problema, l’ambiente è il
problema del secondo millennio e siamo alla scadenza del secondo
millennio. C’è qualcuno che è in grado di vendere
indulgenze, ma, attenzione, le indulgenze sono rappresentate da una
serie di fotografie catastrofiche; non si va al di là di questo,
non si pensa alle implicazioni. Mi sembra che ci sia un
atteggiamento mentale di rifiuto a buon mercato della società
industriale avanzata, nella quale volenti o nolenti viviamo e con
la quale volenti o nolenti dobbiamo fare i conti.
C’è poi un vezzo della Sinistra, soprattutto di
una Sinistra estremamente avanzata, che è quello di non rispettare
le competenze istituzionali. E’ il solito discorso:
si propongono ordini del giorno sulla Cambogia alle riunioni di
condominio. Noi siamo degli amministratori regionali; io non ho
capito bene, qualcuno me le dovrebbe spiegare, quali sono le
competenze in questa materia dell’Amministrazione
regionale.
Allora io credo che siamo all’interno della
storia, siamo all’interno di uno sviluppo economico
di un certo tipo, operiamo e credo che in questa Regione si sia
operato con il senso delle cose, perchè qualcuno mi deve spiegare
se la proposta del tunnel ferroviario Aosta-Martigny serve a
soddisfare le esigenze di 200 possibili viaggiatori al giorno, o
l’obiettivo è invece quello di arrivare ad uno
sviluppo differenziato del trasporto, perchè se manca la componente
economica grossa, fondamentale ed importante del trasferimento di
buona parte del trasporto su gomma al trasporto su rotaia (non dico
di tutta, perchè questa è una posizione antistorica, non la si
potrà mai ottenere questa traslazione definitiva), mi si deve
spiegare a cosa pensiamo: ad un finanziamento di 3-4000 miliardi
per accontentare 200 Svizzeri che vengono il martedì a fare il
mercato nella città di Aosta? Non credo che questo sia
l’obiettivo delle proposte concrete che la
maggioranza ha in questo caso fatto.
La posizione geotopica della nostra Regione, lo sviluppo
economico di questo periodo, la nostra storia ci hanno collocati ad
essere anche regione di passaggio. Il nostro Stato, e questo è un
argomento in più di riflessione che voglio portare, è uno Stato
anche di tipo sociale caratterizzato da forti ammortizzatori. Qui
una sola parola non si è spesa e non viene spesa dalla Sinistra, e
questo mi fa specie, per il discorso degli autotrasportatori. In
Italia sono duecentomila, è un numero impressionante. Nessuno pensa
alle problematiche della categoria, mi sembra di capire.
C’è questa visione idilliaca delle pecorelle al
pascolo e si rifiuta l’autostrada, grande veicolo di
smistamento di traffico che allontana dai centri più abitati dove
forse, dico forse, possono insistere rischi dal punto di vista
ambientale per quello che è l’inquinamento acustico
e dell’aria, perchè qui ritorno al discorso della
fusione fredda: la certezza di aver trovato dal punto di vista
scientifico una conquista incredibile, poi risoltasi in una bolla
di sapone. Su questo argomento mi sembra che ci siano degli
atteggiamenti estremamente contraddittori, nel senso che gli
scienziati in questo momento, pur di attirarsi finanziamenti che
possono provenire dalle parti più disparate, sono pronti a
sostenere tutto e il contrario di tutto.
Abbiamo la fortuna di avere dei mass media che propinano una
serie di informazioni incredibili e dal punto di vista numerico e
dal punto di vista emotivo; raramente c’è la
dimostrazione della tesi: c’è la produzione della
notizia, c’è la produzione di ciò che fa
notizia.
Dobbiamo essere estremamente attenti in questo tipo di discorso,
perchè il Consigliere Ric-carand ha concluso il suo intervento
precedente dicendo che siamo arrivati al punto massimo (credo
volesse di-re al punto di rottura) e che è il momento di torna-re
indietro; io dico che siamo avanti sul cammino dello sviluppo della
storia di questa Regione ed è opportuno andare avanti con i
correttivi che le necessità impongono. E le proposte concrete ci
sono.
Ultima annotazione a margine. Siamo tutti convinti che i duemila
TIR che attraversano quotidianamente la nostra Regione siano
interessanti, fra virgolette, esclusivamente per i 400 miliardi
annui che ne derivano alle casse regionali. Ma, attenzione,
c’è un indotto, ci sono problematiche di occupazione
che rischierebbero il tracollo nel caso in cui si accettasse
l’infausta proposta di considerare questa una
Regione oleografica, in cui il paesaggio è considerato come il bene
massimo ed il bene supremo.
Noi, come repubblicani, su questa strada non marciamo e quindi
voteremo contro l’ordine del giorno presentato dal
Consigliere Riccarand.
Presidente
- Ha chiesto di parlare il Consigliere
Pascale, ne ha facoltà.
Pascale (PSI)
- Non credo che già oggi si possa parlare
di emergenza TIR, come ha detto il Consigliere Riccarand, anche se
non escludo che in prospettiva si possa arrivare ad una emergenza
TIR. Quindi respingo subito l’accusa velata che è
stata fatta dal Consigliere Tonino, che nell’ambito
delle forze di maggioranza non ci sia una preoccupazione per il
futuro della Valle d’Aosta di fronte a questo
problema.
Mi pare che allo stato attuale l’emergenza TIR
sia nata anche su un fatto emozionale, di fronte a quelle che sono
state circostanze eccezionali, cioè quelle relative al blocco della
circolazione nella settimana che va fra il 6 e l’11
febbraio. Circostanze eccezionali che sono già state evidenziate
stamattina dal Presidente della Giunta nella risposta che ha dato
alle varie interpellanze, facendo osservare che
nell’arco di questa settimana sono venute a
coincidere due agitazioni: una del personale doganale per le sue
rivendicazioni sindacali, e una determinata da un blocco improvviso
e secondo me anche immotivato dei camionisti. Perchè poi il punto
oscuro di tutta questa vicenda è come mai gli autotrasportatori
abbiano anticipato questa protesta che era già stata fissata per
l’11 marzo, ed abbiano scelto proprio Aosta per fare
questa anticipazione. Questo non l’ho ancora capito;
è un punto oscuro, sul quale forse varrebbe la pena di riflettere.
Mi pare che una delle motivazioni fosse quella per cui ad Aosta
mancava una corsia preferenziale per il transito; in realtà questo
non esiste neanche in altre dogane. Se andiamo a fare il paragone
con il Brennero, per il divieto notturno che c’è da
parte dell’Austria, lì ci sono condizioni di
transito per gli autotrasportatori peggiori di quelle che possono
trovare in Valle d’Aosta. Ecco perchè non ho capito
perchè proprio ad Aosta ci sia stata questa manifestazione degli
autotrasportatori.
Comunque sono state circostanze eccezionali che non possono
costituire la normalità. Al limite, se vogliamo parlare di
emergenza TIR o quanto meno di situazione insostenibile, questa va
riferita ad una parte del territorio della Valle
d’Aosta, cioè all’Alta Valle, dove
esiste un asse viario che indubbiamente è inadeguato a sostenere ed
a sopportare questo transito di veicoli commerciali. Ma la risposta
a questa situazione insostenibile noi l’abbiamo già
data ed è la scelta autostradale; anzi, questo conferma la validità
della scelta che è stata fatta dalla maggioranza di andare a
costruire questo anello mancante
dell’autostrada.
Nel momento in cui l’autostrada sarà in funzione,
i duemila TIR potranno circolare e, attenzione, potranno circolare
senza soste, perchè l’inquinamento maggiore avviene
dove ci sono incolonnamenti; è cosa che avviene anche nelle grandi
città dove si discute di inquinamento dovuto alla circolazione di
tutti gli autoveicoli.
Nel momento in cui l’autostrada sarà terminata,
potrà sopportare un transito veloce di questo flusso di TIR che
attualmente circola in Valle d’Aosta. Questo diciamo
pure nel medio-lungo periodo, cioè nell’arco di una
decina d’anni, perchè è vero quello che diceva il
Consigliere Riccarand: qui ogni anno il transito dei TIR aumenta
del 10%. Ma non è che aumenta perchè in Valle
d’Aosta c’è una politica a favore del
transito; questo non è vero, perchè aumentano dappertutto,
aumentano qui, aumentano al Brennero, al Fréjus, in quanto
aumentano gli scambi commerciali. Ed è vero che nel 1992, con il
mercato unico europeo, con l’apertura anche dei
mercati dell’Est, è prevedibile un ulteriore aumento
degli scambi commerciali all’interno di questo
mercato comune e quindi un aumento dei transiti commerciali.
Chiaramente, se andiamo ad una prospettiva che va oltre il
duemila, questa prospettiva ci preoccupa, ma non da adesso, ci ha
preoccupato anche prima, e se non si troveranno dei rimedi efficaci
e possibili, oltre il duemila anche la Valle
d’Aosta, come altre regioni attraversate dalle vie
internazionali, sarà sommersa dai TIR.
Quali i rimedi? Qui si parla sempre di un contingentamento e si
prende ad esempio la Svizzera e l’Austria. Ma la
Svizzera e l’Austria sono paesi che non fanno parte
del MEC, sono paesi sovrani che non hanno dei vincoli come può
averli una regione come la Valle d’Aosta, che è
all’interno di uno Stato italiano, che a sua volta
ha dei collegamenti all’interno del MEC. Non
dimentichiamoci che il traforo del Monte Bianco,
l’asse internazionale che passa attraverso il
traforo del Monte Bianco, oggi è una via internazionale, ma nel
1992 diventerà una via interna al MEC, ed io non so se è possibile
per una regione stabilire autonomamente delle limitazioni o dei
contingentamenti. Forse sarà possibile, ma sempre nel quadro di un
accordo europeo, e non so se questa è una ipotesi praticabile.
Tonino (PCI)
(fuori microfono) - Come ha fatto Pillitteri
a Milano? Lui c’è riuscito.
Pascale (PSI)
- Pillitteri lo ha fatto per quanto
riguarda la città di Milano e per quanto riguarda gli autoveicoli,
ma ha delle alternative. Pillitteri ha detto: la dogana non deve
essere al centro di Milano, vada fuori del centro di Milano.
Qual è l’alternativa che possiamo porre? Qui non
si parla di strutture che possiamo spostare, qui si parla di una
via che è internazionale, e come questa è quella del Brennero, è
quella del Fréjus. Mi pare che lo abbia detto Rusci, ma lo abbiamo
detto tante volte in questo Consiglio regionale:
l’unica alternativa è quella di diversificare i
mezzi di trasporto, cioè in modo particolare l’unica
alternativa vera e seria è quella del trasporto su rotaia.
La direzione è già stata assunta con iniziativa propria di
questa Regione; a mio avviso si tratta di insistere su questa
strada in sede nazionale e in sede europea, perchè deve crescere
anche la sensibilità di quelli che sono gli organismi competenti a
trovare alternative valide ad uno sviluppo abnorme del trasporto su
gomma.
Presidente
- Ha chiesto di parlare il Consigliere
Stévenin, ne ha facoltà.
Stévenin (UV)
- Je crois que presque tous les conseils
régionaux nous aurons le plaisir de discuter des poids lourds,
parce qu’on a voté une résolution il y a quelques
semaines et on avait voté une autre résolution il y a un mois et
demi à peu près. Je crois que certaines forces politiques veulent
se servir de ce problème en tant que prétexte pour fai-re un
certain jeu politique. Ça c’est tout à fait normal,
parce que c’est un problème qui existe, et sur le
fait que ce problème existe, nous sommes tous
d’accord.
La vérité est que ce qui s’est passé tout
dernièrement avec le bloc réalisé à la suite de la grève des
douaniers, est interprété de la part de M.Riccarand et peut-être
même de la part d’autres, comme une situation qui
doit trouver une solution en bloquant l’autoroute;
c’est-à-dire à la suite de ce qui
s’est passé, on s’est servi de cette
grève pour dire non à l’autoroute.
De notre part on tire des conclusions complètement opposées; je
suis convaincu que la plupart, 90%, sauf quelques exceptions, a
tiré les conclusions qu’il fallait absolument faire
le plus tôt possibile cette autoroute, pour créer une alternative
et pour éviter encore une fois que situations comme celles qui se
sont passées dans ces jours puissent se réaliser de nouveau.
Il est évident que ce qui s’est passé a procuré
toute une série de problèmes, surtout à ceux qui habitent la ville.
Il est évident qu’il y a eu la protestation de la
part des habitants et il est évident que moi également,
j’ai protesté, mais j’ai protesté
pour le fait que ce n’était pas juste que les
habitants de la ville d’Aoste devaient subir une
répercussion à la a suite d’une grève. Et
c’est bien pour cela qu’on a demandé
de bloquer les poids lourds, et d’ailleurs la
décision a été prise par le Gouvernement régional, par le comité de
salut public.
S’il se vérifiera dans l’avenir
une situation pareille, les poids lourds n’auront
plus la possibilité, comme ils ont eu dans le passé, de créer des
problèmes à la population.
Or, on l’a dit maintes fois que du fait
qu’il y a le tunnel du Mont Blanc
l’autoroute était indispensable et nécessaire. Nous
n’avons pas d’alternatives, comme il
en existe au Sudtirol, parce que nous n’avons pas le
chemin de fer.
Je crois que le comportement de cette majorité est exemplaire
pour le fait qu’on a prévu
l’autoroute, qui est indispensable pour relier notre
pays à l’Europe; on a prévu pour le futur la
solution du tunnel ferroviaire, qui pourra, si réalisé, éliminer
toute une série de problèmes qui existent
aujourd’hui.
Il y a là, donc, la réponse aux exigences qui a la Vallée
d’Aoste; tout le restant c’est de la
polémique inutile. Il est évident que les poids lourds augmentent,
il est évident que les poids lourds existent et nous créent des
problèmes, mais l’autoroute est le moindre des mals.
Il n’y a pas d’alternatives. Nous ne
sommes pas une république indépendante, nous devons faire face au
fait de faire partie d’un Etat et donc de subir en
ce sens des décisions qui malheureusement ne reviennent pas à nous.
La Suisse, l’Autriche, sont des Etats libres et
indépendants, nous ne le sommes pas.
Evidemment, c’est le premier passage, celui du
Fréjus, qui permet aux transports internationaux de venir en
Italie. L’Autriche peut décider d’une
façon différente, la Suisse également.
Je veux contester, d’ailleurs je
l’ai fait hier... J’ai eu la
possibilité de discuter pendant une heure et demie avec M.Riccarand
dans une télévision privée sur le même sujet, mais on a des données
qui nous disent qu’il y a une augmentation des
passages au Fréjus plus importante qu’au tunnel du
Mont Blanc, sauf au mois de septembre, là où il y a eu une
augmentation de 6000 poids lourds provenant du nord de
l’Allemagne, des poids lourds qui auraient passé
dans une situation de normalisation au tunnel du Brennero.
Là s’était créée une situation tout à fait
particulière; il y a eu la grève et c’est pour cela
qu’il y a eu cette augmentation au mois de
septembre. Par la suite tout est rentré dans la normalité. Alors là
c’est tout à fait contestable que cette situation,
qui s’est passée au mois de septembre, puisse se
vérifier encore une fois dans l’avenir.
Le risque que le passage des poids lourds augmente
c’est un risque que nous connaissons; mais
d’ailleurs ce que nous disons encore une fois
c’est que la seule solution que nous pouvons adopter
aujourd’hui c’est celle de terminer
le plus tôt possible cette autoroute et en même temps de continuer
notre oeuvre pour réaliser le tunnel ferroviaire entre Aoste et
Martigny, et par là éliminer l’un des problèmes les
plus importants que nous avons en ce moment.
D’ailleurs, pour ce qui est de la santé, parce
qu’évidemment on tient compte des problèmes
concernant les dangers du passage qui nous amènent les poids
lourds, nous venons de voter une résolution, où nous disons que
"La Giunta regionale si impegna a mettere in atto ogni utile
ricerca ed iniziativa tendente ad accertare i reali rischi di
inquinamento che i notevoli flussi di traffico possono comportare
per la salute della nostra popolazione ed a riferire
successivamente al Consiglio"
.
Alors, il y a déjà un engagement; la réalité
c’est qu’aujourd’hui
les poids lourds continuent a passer dans notre Région et
continuent à nous apporter des problèmes, et je crois - je le
répète pour la énième fois - que le moindre des mals sera la
réalisation de l’autoroute.
Presidente
- Ha chiesto di parlare il Consigliere
Limonet, ne ha facoltà.
Limonet (DC)
- Credo che ogni buon padre di famiglia, in
prima battuta, sceglierebbe di bloccare, o quanto meno di ridurre,
il traffico pesante in transito nella nostra Regione.
Soffermandoci sul problema, ci si accorgerà invece che detta
affermazione è di difficile attuazione per una regione come la
nostra che ha sempre puntato ad essere, grazie alla sua felice
posizione geografica (e la storia ce lo conferma), il
carrefour
d’Europa. Ridurre il transito ai
mezzi pesanti adesso vorrebbe dire mettere in forse delle scelte
nazionali ed internazionali, di conseguenza anche
l’esecuzione dell’ultimo tratto
autostradale, tratto che riteniamo essere indispensabile per
eliminare il crescente disagio degli abitanti
dell’Alta Valle.
Siamo anche convinti che senza autostrada il disagio
persisterebbe, malgrado la riduzione dello stesso traffico pesante.
Inoltre, se mettessimo in atto una eventuale politica di
restrizione del traffico, saremmo poco credibili nel proporci poi
come promotori nella costruzione di una nuova ferrovia, quindi
favoriremmo dei ripensamenti a chi avesse pensato di investire in
tale opera.
Voglio fare una riflessione ad alta voce, con la quale
naturalmente non pretendo di tranquillizzare nessuno. Affermo di
essere convinto che il domani del trasporto sarà
senz’altro nella ferrovia e presto, vuoi per le
giuste ragioni ecologiche o vuoi per il risparmio energetico, le
politiche si invertiranno, e se noi avremo saputo impostare un
giusto discorso, come riconosco che stiano facendo le istituzioni
responsabili, avremo una autostrada che rimarrà al servizio della
popolazione locale e di un turismo sempre più internazionale a cui
miriamo; avremo inoltre una ferrovia per un interscambio di
prodotti sempre più serrato. Tutto questo servirà, anche se adesso
ci costa un po’ di sacrificio, ad avviarci verso una
vita di miglior qualità e verso una autonomia culturale e
finanziaria sempre più completa.
Prendo l’occasione, come amministratore, per
evidenziare e quindi ringraziare la popolazione, le forze
dell’ordine e le categorie in causa, per
l’alto senso di responsabilità che hanno dimostrato
nell’occasione dell’agitazione
verificatasi dal 6 all’11 febbraio. Li inviterei
inoltre a continuare ad affrontarli, se vi saranno altri momenti di
difficoltà, con lo stesso senso di responsabilità finora
dimostrata, assicurando loro, assieme agli altri amministratori,
che l’effetto negativo del traffico pesante sarà
quanto prima contenuto nella tangenziale.
In ultimo, ma non per importanza, ringraziamo il Ministro
Bernini, che si è dimostrato sensibile alle problematiche locali ed
ha provveduto a sbloccare la situazione di disagio generale,
ascoltando e prendendo impegni per assolvere alle rivendicazioni
delle categorie in causa.
Presidente
- Ha chiesto di parlare il Consigliere Ricco,
ne ha facoltà.
Ricco (DC)
- In questo Consiglio regionale assistiamo ad
ogni seduta a continue richieste di maggiori spese da sostenere per
scopi sociali, umanitari, di investimento, per alleviare il grave
problema anche della disoccupazione.
Grazie alla legge 690/81, che ci permette di essere fra le
regioni che hanno pochi problemi finanziari, questo Consiglio
regionale può deliberare, come avviene, tali maggiori spese.
Come sappiamo, la maggior parte delle entrate tributarie fiscali
a favore della Regione ci provengono dalle entrate IVA
all’importazione, e conseguentemente dal transito
dei TIR attraverso la nostra bellissima valle, traffico che non
possiamo legalmente fermare. Ha detto bene il nostro collega
Stévenin: la Valle d’Aosta non è una repubblica
autonoma come l’Austria o la Svizzera; non possiamo
impedire questo sviluppo commerciale e turistico
dell’Europa unita che tutti noi auspichiamo.
L’intervento del Consigliere Riccarand è di
estremo interesse e non vedo chi potrebbe negare la veridicità di
quanto afferma, in buona parte almeno. Io dico che dobbiamo
deciderci, caro amico, se volere "la botte piena o la moglie
ubriaca" e la possibilità di poter soddisfare i bisogni impellenti
della nostra popolazione, che a mio avviso è il massimo scopo che
ci permette di far politica. Ogni entità politica ha il dovere di
tendere alla soddisfazione del maggior numero di bisogni dei suoi
cittadini in rapporto ai propri mezzi finanziari.
Cosa ha fatto questa maggioranza per diminuire o eliminare i
pericoli cui fa cenno giustamente il Consigliere Riccarand? Ha
approvato la creazione dell’autostrada, che sta
andando avanti con notevoli difficoltà anche grazie
all’opposizione. Si è dichiarata favorevole allo
sviluppo del trasporto su ferrovia, che certamente se ritarderà non
sarà addebitale a questa maggioranza, a questo Consiglio. Ha preso
e continuerà a prendere iniziative per ridurre il tasso di
inquinamento atmosferico, acustico ed altro che si può
aggiungere.
Si è accennato anche al problema che fra qualche anno verranno a
sparire i confini doganali. Per quello che mi riguarda, vi prego di
non credere ad una imminente fine delle barriere doganali. Intanto
è certo uno slittamento di almeno 3-4 anni per colpa, o merito, a
seconda dei punti di vista, dei paesi che attualmente fanno parte
della CEE; se poi ci aggiungiamo che fra 3-4 anni altre nazioni
saranno ammesse, su loro richiesta, nella nostra CEE (vedi Austria,
Turchia, forse Albania), capite bene che questi tempi oggi noti di
eliminazione delle barriere doganali slitteranno almeno
all’an-no duemila, forse come materia solamente di
discussione.
L’emergenza TIR potrà diminuire con la completa
costruzione dell’autostrada, con il potenziamento -
aggiungo - ipotetico da parte dello Stato del trasporto su
ferrovia, potenziamento che la Valle d’Aosta deve
continuare a chiedere con insistenza, anche partecipando.
Infine, il Presidente della Giunta è personalmente pregato da me
ed anche dai miei colleghi di prendere in seria considerazione la
possibilità di chiedere, direi quasi pretendere, dal Ministero
delle Finanze il raddoppio numerico del personale civile delle
dogane della Valle d’Aosta, al fine di eliminare lo
sfruttamento fisico del personale attualmente in servizio, che è
costretto ad un estenuante lavoro straordinario con grave
pregiudizio della loro salute.
Chiudo con una veloce elencazione del gettito IVA
all’importazione per gli anni 1988-1989 conseguito
nella sezione doganale di confine di Pollein. Nel 1988 la sezione
doganale di confine di Pollein ha accertato L. 332.496.323.425; nel
1989 L. 402.525.413.420.
Presidente
- E’ chiusa la discussione
generale.
Ha chiesto di parlare il Presidente della Giunta, ne ha
facoltà.
Rollandin (UV)
- Je croyais que le débat qui
s’était déroulé le 25 du mois de septembre de
l’année dernière avait donné la possibilité
d’examiner les différentes propositions et surtout
de savoir les engagements que les forces de la majorité étaient à
même de prendre face au problème du trafic des poids lourds, pas
seulement, mais au problème des transports dans le sens plus
général.
Par la suite il y a eu une autre résolution qui a été rappelée
de la part de M.Stévenin, qui synthétisait ce que le 25 septembre
on avait essayé de dire d’une façon la plus
complète.
Or, il y a eu pendant une semaine sans doute toute une série de
difficultés de la part de la population face à une série de
coincidences qui ont été déjà expliquées de la part de M.Pascale,
c’est-à-dire l’ensemble des problèmes
des douaniers et des transporteurs.
Le problème, comme il est posé de la part des Conseillers qui
ont présenté cette résolution, paraît comme s’il y
ait une série de forces politiques qui sont tellement myopes de ne
pas voir ce qui se passe, qui n’ont pas
l’intérêt de sauvegarder la santé de la population
et qui par conséquent n’adoptent pas les mesures
qu’on pourrait mettre sur pied pour éliminer les
dangers conséquents au trafic des poids lourds.
Je dois repousser avec toute la force qui nous vient des
résolutions et des engagements que nous avons déjà pris, cette
position, qui - je me permets de dire - face au problème risque de
devenir démagogique. Je voudrais m’expliquer.
On a cité une série d’interventions des unités
sanitaires locales des autres régions et toute une série
d’enquêtes qui ont été menées, pour mieux comprendre
et par conséquent juger le niveau auquel est arrivé la pollution
soit de l’air, soit de l’eau et de la
terre notamment. Depuis des années on a demandé de prévoir des
mesures qui soient à même de mener l’enquête. On
peut dire qu’il suffisait d’acheter
des structures mobiles qui puissent être à même de se déplacer dans
notre Région, pour avoir les données. Ça c’est vrai,
mais on a cru qu’étant donné que la connaissance de
la pollution quelques mois avant ou quelques mois après à un moment
donné ne changeait pas tellement les possibilités
d’intervenir, on pouvait le faire beaucoup mieux en
sachant qu’il y avait un réseau que nous sommes en
train de mettre sur pied aux frais de
l’Administration régionale, et c’est
la première région en Italie qui le fait avec une dépense globale
de 10 milliards, en prévenant le plan que le ministère compétent
est encore en train d’étudier, afin de mieux relier
les connaissances que l’USL pourra avoir sur le
territoire. Ce sera un réseau informatisé qui nous permettra de
donner une appréciation générale sur les faits différents.
N’oublions pas qu’au moment de
Chernobyl tout le monde s’était demandé quelles
étaient les méthodes que les Régions adoptent pour juger sur les
radiations existantes. Et tout le monde a acheté de petits
appareils qui étaient placés n’importe où... Le
temps est passé, la chose a été oubliée, les différents produits
ont été vendus ailleurs et personne ne parle plus de ça.
On croit qu’au contraire c’est
beaucoup plus sérieux d’avoir un réseau qui puisse
être à même de vérifier dès le début ce qui se passe. Et alors
voilà une mesure de prévention face aux centrales existantes, qui
sont une des causes de la pollution, voire Creis- Malville, voire
le débat sur un des risques pour notre Région.
En revenant à l’enquête, je répète
qu’on a déjà fait l’appel
d’offres pour avoir les deux structures mobiles, qui
seront à même de fournir toutes les données nécessaires pour notre
Région.
Au mois de mai on pourra déjà connaître le résultat de cet appel
d’offres, et donc avoir la structure même. Et cela
pour ce qui est de la connaissance, qui est la base pour savoir
quelle est la pollution dans notre Région.
Après il y a l’aspect des compétences de notre
Région face au problème des transports, qui n’est
pas un problème qui peut être lu uniquement dans un système
clos.
En effet il y avait eu des interventions qui demandaient aux
différentes régions et cantons de trouver un accord finalisé à
mettre sur pied des mesures limitant le passage des poids lourds et
pour transférer une grande partie des transports sur le chemin de
fer plutôt que sur les autoroutes. Les différentes communautés de
travail des Alpes soit occidentales que centrales ont examiné ce
problème, ont présenté des observations au ministère compétent et
je voudrais rappeler que sur le problème des transports
internationaux la compétence de l’Administration
régionale malheureusement ne dépasse pas les mesures des
compétences des régions à statut ordinaire. En plus je voudrais
souligner que si par hasard on pouvait le faire, je voudrais savoir
quel est le résultat de mettre un bouchon à Pont- Saint-Martin et
un bouchon au tunnel. Si quelqu’un est en train de
penser que c’est la solution de la politique des
transports, je crois que c’est une solution
risible.
La logique porte, au contraire, à examiner quelle est la
solution pour déclencher un plan qui soit appréciable et
qu’il y ait l’argent pour le
construire, car autrement on risque d’avoir des
beaux projets sans rien réaliser, qui puissent dire quelle est la
logique des transports par chemin de fer de
l’Europe; ce qu’on a tenté de faire
en Suisse, en Allemagne et en Autriche. L’Italie a
suivi cette partie de débat en se reliant un peu aux trains à
grande vitesse et dernièrement pour les transports des poids
lourds.
Quelqu’un a dit que dans d’autres
villes on a fait des décrets, on a adopté des mesures qui ont
limité la circulation des poids lourds: on peut le faire même ici,
mais quelle est la conséquence? Il faut étudier des alternatives et
en effet j’ai parlé ce matin du décret
qu’on a fait pour Aoste, mais justement en prévoyant
qu’il y ait dans le plus bref délai la possibilité
de faire passer les poids lourds qui s’arrêtent à La
Grenade tout de suite à l’autoport. Mais on ne peut
pas arrêter les poids lourds au tunnel du Mont Blanc.
On a examiné le problème avec les autorités de la Savoie pour au
moins demander qu’il y ait une entente sur le
système des transports, pour savoir si dans certaines occasions on
peut se relier, pour qu’il y ait de la part
française une intervention préalable, afin de ne plus permettre aux
poids lourds d’arriver en Vallée
d’Aoste lorsqu’il y a déjà une grève.
Là on a des difficultés à avoir ces accords et en plus
c’est impossible de prévoir un décret pour arrêter
le trafic des poids lourds ici.
Quelqu’un a dit que l’Haut Adige a
adopté cette mesure; mais c’est une mesure inutile,
l’avait déjà adoptée l’Autriche. La
conséquence est exactement la même: si on va fermer une porte
c’est inutile de interdire
l’autoport. Là c’est vraiment de la
démagogie.
En plus de cette démagogie, les poids lourds, qui doivent
s’arrêter pendant toute la nuit en Autriche, à
présent ont déjà créé des problèmes de pollution, car pendant
l’hiver ils doivent maintenir le moteur en marche,
par conséquent ils ont augmenté dans une zone limitée les dégâts
qui autrefois étaient au moins partagés. Ce sont les conséquences
de ce problème que le gouvernement autrichien est en train
d’examiner pour savoir quelle est
l’alternative. Quelqu’un a dit:
vraiment le Gouvernement régional ne veut pas adopter aucune
mesure, il suffirait d’utiliser au moins le chemin
de fer qui arrive jusqu’à Aoste. Moi
j’aimerais au moins qu’il y ait un
essai à ce propos; au premier tunnel qui arrive en Vallée
d’Aoste la chose se serait déjà arrêtée; nous avons
des tunnels qui ne sont pas à même déjà aujourd’hui
de supporter le trafic.
C’est une réalité et on peut le vérifier. En
prévoyant que quelque chose arrive à Aoste, quand elle arrive à la
gare d’Aoste, qu’est-ce
qu’on fait? Je n’ai pas eu de
réponses; j’aimerais bien savoir quelles sont les
conséquences à tirer de cette prise de position.
Au moment où on pourra démarrer avec le tunnel Aoste-Martigny,
n’oublions pas - si quelqu’un a
assisté à la présentation du projet - qu’il y a
toute une série de travaux à faire aussi sur la partie existante du
chemin de fer. Mais au moment où on prévoit le passage des
marchandises à un certain niveau, il faudra prévoir une surface
énorme pour donner la possibilité d’améliorer le
trafic.
Alors, les alternatives: on a prèsenté au mois de septembre
cette proposition, qui je croyais être assez claire, en disant
quelle est l’attitude face au trafic des poids
lourds. Et je répète encore une fois que l’autoroute
n’est pas en fonction des poids lourds,
n’est pas en fonction de faire augmenter les poids
lourds, qui - comme a rappelé M.Stévenin - ont augmenté partout et
augmenteront encore, davantage, car le trafic des marchandises
augmentera toujours.
C’est vraiment se refuser
d’examiner la réalité de dire qu’il
suffit de ne pas réaliser l’autoroute pour résoudre
le problème des poids lourds. Ça c’est faux et
c’est inutile d’insister sur ce
point, tandis qu’au contraire nous insistons sur le
fait que par exemple le problème du passage des poids lourds ce
n’est pas proportionnel aux recettes de
l’Administration régionale, car - et M.Pascale
l’a dit maintes fois - seulement une partie réduite
des poids lourds s’arrêtent pour dédouaner et
seulement ces derniers nous donnent un revenu, les autres ne
donnent rien du tout.
Si on veut présenter une mesure pour dire aux poids lourds
d’aller d’un autre côté, on est
favorable. Mais vous croyez que c’est possible faire
un discours de ce genre, lorsqu’on va prêcher de
l’Europe?
Je crois que l’Europe c’est aussi
un système de communication qui soit à même
d’accepter les différentes réalités et on a exprimé
le voeu qu’on puisse démarrer avec un projet de
chemin de fer sérieux, qui à présent n’existe pas. A
présent nous n’avons pas
d’alternatives.
Nous avons dit: on s’engage et on est disponible
à s’engager comme on a fait pour
l’autoroute même au point de vue financier. Les
ententes avec les vallées, que nous sommes en train de mener, vont
dans cette direction. Alors je crois qu’au-delà
d’une dispute idéale sur qui est plus écologiste ou
moins écologiste, je crois que ce serait beaucoup mieux de mettre
nos forces ensemble pour avoir des résultats au niveau de
Gouvernement et du Parlement, afin qu’il y ait une
politique des transports qui puisse maintenir un engagement pour la
Vallée d’Aoste qui peut se concretiser avec
l’Aoste-Martigny, et il faudra reprendre entièrement
le tronçon du chemin de fer qui passe en Vallée
d’Aoste. A ce moment-là il y aura quelques petits
problèmes à voir, qu’il faudra étudier ensemble.
Pour le restant, la résolution que nous avions adoptée le 25
septembre est encore valable. On disait:
"Ribadire
l’esigenza di un forte impegno per la
ristrutturazione e potenziamento del sistema ferroviario quale
condizione indispensabile per stabilire un diverso rapporto fra il
trasporto di persone e di merci su gomma e su rotaia; sostenere
l’esigenza che il Governo, dopo la scelta del
traforo ferroviario del Brennero, prenda in esame e decida la
costruzione del raccordo ferroviario Aosta-Martigny"
.
Au préalable on avait dit toute une série de raisons pour
lesquelles on est pour le trafic par chemin de fer; je crois
qu’au delà de ça on ne peut rien faire. Vu
qu’on avait déjà dit clairement les intentions du
Gouvernement, on s’abstiendra sur la motion.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- In diversi interventi si è fatta una
osservazione chiedendo: ma perchè torniamo a parlare di questa
questione, di cui già il Consiglio regionale si è occupato nei mesi
scorsi, e dopo che sono state votate delle risoluzioni sul problema
dei collegamenti internazionali e sui dati di rilevamento
dell’inquinamento atmosferico?
Credo che torniamo a parlarne perchè da settembre ad oggi sono
successi dei fatti nuovi....
Rollandin (UV)
(fuori microfono) - .... sono fatti
contingenti.
Riccarand (VA)
- Saranno anche contingenti, ma sono fatti
di una notevole portata. Dal primo dicembre è cambiata una cosa
fondamentale nella politica dei trasporti attraverso le Alpi,
perchè c’è un paese che ha deciso che di notte
attraverso le sue strade non passano più TIR. Questo è mica un
fatto che succede tutte le settimane, questo è un fatto di portata
storica! I dati che per la prima volta ufficialmente sono stati
rilevati sull’inquinamento atmosferico ad Aosta non
ce li avevamo fino ad oggi; un blocco come quello che si è avuto
dal 6 all’11 febbraio, anche se
c’erano stati tanti precedenti episodi
(rallentamenti, la via Parigi bloccata di notte), non si era mai
verificato prima.
I dati complessivi dei transiti del 1989 non si erano mai
verificati negli anni precedenti.
Quindi, abbiamo sicuramente un dato di aggravamento della
situazione che è in atto rispetto al quale dobbiamo rifare la
discussione che abbiamo fatto, rimeditare sulle scelte che abbiamo
fatto e vedere se rimangono valide oppure se dobbiamo
cambiarle.
Allora ho sentito oggi, da parte dei Consiglieri della
maggioranza, una comunanza su un obiettivo, che è quello di dire: i
TIR ci stanno bene, soprattutto quelli che producono IVA da
importazione; però con delle motivazioni diametralmente opposte,
perchè c’è stato un coro veramente stonato su quelle
che sono le motivazioni di fondo. C’è chi ha detto
che i TIR vanno bene perchè danno l’IVA,
c’è chi ha detto che i TIR vanno bene perchè sono un
segno di modernità della società, c’è chi ha detto
che i TIR vanno bene perchè giustificano la realizzazione
dell’autostrada, oppure perchè ci permettono di
chiedere il collegamento ferroviario internazionale. Che sono poi
tutti ragionamenti diversi l’uno
dall’altro e che, messi in concatenazione fra di
loro, non fanno un sillogismo aristotelico.
Vorrei dire che in questa risoluzione, per sgombrare subito il
campo da un equivoco che è stato tirato in ballo, non compare mai
la parola autostrada, Consigliere Stévenin; qui parliamo di
traffico di TIR, che ci sia o non ci sia
l’autostrada, questo è un altro problema. E comunque
lasciamo stare il discorso autostrada, perchè ci vorranno anni se
non decenni prima che sia realizzata. Nel frattempo mi chiedo cosa
farete, visto che il problema esiste oggi. Ma qui non affrontiamo
il problema autostrada, qui affrontiamo il problema del transito
dei TIR. Oggi, per come stanno le cose in Valle
d’Aosta, sosteniamo, e chiediamo che il Consiglio
regionale lo dica, che oggi i TIR sono troppi, che siamo arrivati a
dei livelli che non devono più aumentare, ma rispetto ai quali
dobbiamo scendere.
(Interruzione del Presidente della Giunta...)
No, non l’abbiamo mai detto questo; chiediamo che
questo sia esplicitato. Noi vogliamo parlare del passaggio dei
camion in Valle d’Aosta e con questa risoluzione
chiediamo al Consiglio regionale se vuole dire che i TIR che
passano dalla Valle d’Aosta sono troppi oppure no.
Questo non riguarda un problema di competenze, qui si tratta di un
problema di volontà politica.
(Interruzione del Presidente della Giunta...)
No, non lo abbiamo mai detto e c’è qualcuno che
non ha il coraggio di dirlo e non ha la volontà politica di dirlo,
per prima cosa.
Diceva il Presidente della Giunta, lo diceva anche il
Consigliere Limonet: "Bisogna puntare ad un riequilibrio in
prospettiva fra il trasporto su rotaia e il trasporto di merci su
gomma". Ma allora, se su questo siamo tutti
d’accordo, se siamo d’accordo cioè
che bisogna modificare alla radice questo sistema di trasporti, che
il trasporto di merci sulle lunghe distanze va fatto su rotaia,
come si spiega che andiamo a finanziare
un’autostrada? Come si spiega che continuiamo a
costruire le autostrade se invece il problema è di rovesciare la
situazione?
Se siamo convinti di questo, dobbiamo dire di bloccare, come è
stato fatto in Italia per un certo periodo, la costruzione delle
autostrade e di mandare avanti le ferrovie, e solo quando il
sistema sarà riequilibrato, allora eventualmente riprenderemo a
costruire le autostrade. Ma non dire: siccome c’è
uno squilibrio, in conseguenza di questo squilibrio facciamo
un’altra autostrada.
Comunque, ripeto, qui non parliamo di autostrada; qui parliamo
del problema se vogliamo dire (o meno) che questo livello di
traffico di TIR crea una situazione insostenibile in Valle
d’Aosta.
Il Consigliere Pascale dice che non siamo ancora
all’emergenza, ma che forse ci arriveremo: certo, se
per emergenza intendiamo quello che è successo fra il 6 e
l’11, può darsi che è rimasto un episodio, non
isolato, ma un episodio circoscritto; ma se per emergenza
intendiamo la qualità dell’aria che respiriamo ogni
giorno, siamo già in questa situazione di emergenza, e questo
nessuno lo può negare.
Allora, se siamo in una situazione di emergenza, cosa facciamo
per uscirne? Questo è il problema che poniamo. Per questo diciamo,
anzitutto, che questa politica, questo sistema, questa situazione
non ci va bene, chiediamo di invertire la direzione e poi, di
conseguenza, ci poniamo anche il problema degli strumenti. Non ho
mica detto che è tutto semplice e tutto facile, però ci sono gli
strumenti se si vogliono attivare. Ci sono degli strumenti che un
sindaco di un comune può attivare...
(...Interruzione del Presidente della Giunta...)
Mi stupisco di questa dichiarazione di incapacità, di impotenza
che viene fatta dalle file dell’Union Valdôtaine per
dire che qui non possiamo fare niente. Voi che vi dichiarate ad
ogni pie’ sospinto autonomisti, che difendete poteri
e competenze, quando mai avete cercato di usare una competenza
nostra in questo settore? Ma quando mai? Le avete usate per
derogare a divieti nazionali, tant’è vero che
abbiamo dovuto ricorrere ad un tribunale amministrativo contro le
deroghe del Presidente della Giunta, e il TAR ci ha dato anche
ragione, dicendo che quelle deroghe non erano consentite. Questo è
stato fatto per tanti anni, ed ancora adesso si fanno in parte
queste deroghe, e ancora adesso si fanno incentivazioni mese dopo
mese. Questa è la realtà dei fatti, questa è la scelta politica
della nostra Amministrazione regionale, della nostra Giunta e del
nostro Presidente.
Allora noi diciamo che questa direzione va invertita e ci sono
degli strumenti politici, prima cosa, come ha detto anche il
Consigliere Tonino. Quando mai siamo andati a dire apertamente in
tutte le sedi competenti che non vogliamo più i TIR in queste
dimensioni? Quali strumenti normativi, che pur abbiamo, quali
strumenti tariffari abbiamo usato? Noi abbiamo anche dei
Consiglieri di amministrazione alla Società del traforo del Monte
Bianco: quando mai abbiamo fatto una proposta di politiche
tariffarie per cercare di diminuire il passaggio dei TIR attraverso
il tunnel del Monte Bianco? O non abbiamo piuttosto voluto e
sostenuto dei meccanismi tipo il premio di fedeltà, che consente ai
TIR di passare a prezzi scontatissimi attraverso il tunnel del
Monte Bianco?
Ci sono degli strumenti giuridici, normativi, tariffari, oltre
che politici, che possiamo mettere in moto, bisogna avere la
volontà di metterli in moto; bisogna avere la volontà intanto di
fare delle scelte e di dare delle battaglie su queste cose; però,
se non si ha la volontà di dare battaglia, è chiaro che si dice che
non abbiamo la competenza.
Noi sosteniamo che invece questa non è una scelta arretrata,
quella di dire no ai TIR, di dire che sono troppi, di dire che ne
vogliamo di meno, ma che è una scelta che guarda ad un futuro reale
per la nostra Regione. E’ vero che la Valle
d’Aosta è una regione di transito, ma credo che non
debba essere e non debba diventare una regione di transito di
autotreni e di TIR pesanti; può diventare una regione di transito
di persone, di turisti, di gente che vuole conoscere la nostra
vallata, ma perchè deve diventare una regione di transito di
milioni di TIR, quando poi tutti diciamo che comunque quel sistema
di trasporti è sbagliato? E allora, se quel sistema di trasporti è
sbagliato, non facciamo niente per sostenerlo, anzi diciamo che noi
i TIR non li vogliamo più, che la Valle d’Aosta è
disposta a farsi carico dell’attraversamento sul suo
territorio di merci solo su rotaia. Facendo questo, facciamo una
scelta di sostegno a scelte fatte da altre popolazioni alpine,
dall’Austria e dalla Svizzera, che in condizioni
molto più difficili di noi hanno fatto queste scelte. E allora
bisogna avere del coraggio, bisogna guardare veramente al futuro,
bisogna avere una mentalità innovativa su queste cose e non
ripetere delle scelte passate, delle scelte sbagliate che avranno
fra pochi decenni delle conseguenze estremamente negative.
Per quanto riguarda il collegamento ferroviario Aosta-Martigny
sappiamo tutti che è un progetto che oggi non esiste, se intendiamo
per progetto un qualcosa che ha dei tempi di realizzazione che sono
definiti; non solo, ma diciamo anche che, se intendiamo il
collegamento ferroviario Aosta-Martigny come un collegamento
aggiuntivo a quello autostradale, è un progetto sbagliato.
E’ giusto che la Valle d’Aosta si
faccia carico di un collegamento ferroviario internazionale per il
trasporto merci, perchè è giusto che le merci passino attraverso le
Alpi e devono passare su ferrovia, ma è un peso per noi e questo
noi dobbiamo porlo come condizione e dire che passano solo su
rotaia, che siamo disposti a farci carico anche di sacrificare il
nostro territorio, la nostra tranquillità per far passare questi
treni, purchè non passino su strada.
E allora non si conciliano le due scelte: non è possibile dire
da una parte facciamo l’autostrada, e
dall’altra facciamo un collegamento come questo che
avrà delle conseguenze pesantissime sulla nostra Regione;
l’una scelta esclude l’altra e oggi
c’è una sola scelta, che è quella autostradale,
l’altra scelta non esiste. Fra
vent’anni saremo ancora qui a parlare di un progetto
di collegamento ferroviario internazionale, perchè quella scelta
non esiste e lo sappiamo tutti benissimo, è solo propaganda.
Qui non diciamo di dire sì all’autostrada o no
all’Aosta- Martigny, diciamo soltanto che il
Consiglio regionale deve prendere atto di questa situazione, deve
dire che siamo in una situazione di difficoltà, che vogliamo
tornare indietro rispetto a questa situazione e che cercheremo di
individuare gli strumenti per farlo. Solo questo c’è
scritto nella risoluzione.
Se non si vuole votare la risoluzione, vuol dire che vanno bene
le cose così; del resto il Consigliere Ricco, il Consigliere Rusci
ed altri hanno espresso delle motivazioni che hanno una loro
dignità, che noi non condividiamo e che la maggioranza della
popolazione valdostana credo condividerà sempre meno. E credo che
probabilmente anche voi, fra alcuni anni, quando questa benedetta
IVA da importazione finirà, allora alzerete la bandiera contro i
TIR. Ma forse in quel momento sarà un po’ trop-po
tardi.
Presidente
- Ha chiesto di parlare il Consigliere Tonino,
per dichiarazione di voto, ne ha facoltà.
Tonino (PCI)
- Una brevissima dichiarazione per
sottolineare innanzitutto alcuni pericolosi sbandamenti della
maggioranza su questo tema, il che mi fa dire che non è inutile
discutere.
Mi riferisco in particolare ad alcuni interventi che hanno in un
certo senso mitizzato il benessere portato da questo favoloso
incremento dei TIR nella nostra Regione e ad alcune osservazioni
che invece abbiamo accolto positivamente, sia
nell’intervento del Consigliere Pascale che
nell’intervento del Presidente della Giunta. Credo
che la sostanza sia chiarissima: tutti siamo
d’accordo sulla necessità di una inversione più
generale della politica dei trasporti, che privilegi la ferrovia
rispetto alla gomma. Dobbiamo ancora dividerci su questo? Credo di
no. Questo non ci esime - e qui è la debolezza di
quell’ordine del giorno del tutto vago e del tutto
ininfluente approvato dalla maggioranza di questo Consiglio - dal
porci un problema drammatico oggi, peggiorato gravemente e che (i
dati sono lì a dimostrarlo) è destinato ad aumentare paurosamente
nei prossimi anni in assenza di alter-native.
Allora, c’è qualcuno qui che non è disponibile a
manifestare con tutta la sua forza la necessità di costruire delle
alternative? Non credo, ci siamo tutti, anzi, e mi rivolgo al
Presidente della Giunta, quando vogliamo prendere queste iniziative
a livello nazionale ed a tutti i livelli, noi ci siamo. Ma cosa
facciamo oggi per esprimere sul piano politico, se avete voglia di
esprimerlo, il disagio rispetto a questo incremento dei TIR e per
chiedere che questa situazione sia modificata? Il Presidente della
Giunta risponde che è stato approvato un ordine del giorno a
novembre. No, quell’ordine del giorno non è
sufficiente; siamo per altre iniziative politiche ben più incisive,
subito, per individuare fra gli Stati, fra le regioni, in un
rapporto vero fra noi e la Repubblica italiana misure concrete da
mettere in atto oggi, per una riduzione del transito dei TIR nella
nostra Regione. E questa, caro Presidente, non è demagogia: questa
è una richiesta concreta, se ci teniamo a fare assieme questa
battaglia.
Rispetto le posizioni di coloro che dicono, come ha detto il
Consigliere Rusci, che sono le regole dello sviluppo economico, con
una posizione che io definisco un po’
protocapitalista, archeocapitalista, nel senso che ormai tutte le
forze cosiddette del capitalismo avanzato mostrano un grandissimo
interesse su quello che è oggi lo sviluppo sostenibile e quindi lo
sviluppo compatibile con l’ambiente.
E’ davvero singolare che questo tema non sia ormai
assunto da tutte le forze politiche, e in questo senso ritengo
piuttosto maldestro il tentativo di dipingere la Sinistra come una
forza che sia contraria allo sviluppo economico e alla qualità
dell’economia; è ben altro il problema. Il problema
di carattere mondiale che oggi tutti si pongono, anche le forze
imprenditoriali più avanzate, è quello del rapporto compatibile fra
lo sviluppo economico e l’ambiente; non mi pare che
questo sia un atteggiamento antindustriale, antieconomico,
antisviluppo. A me pare che quello è il nodo che abbiamo di fronte:
è disponibile questa maggioranza, a fronte di una situazione che
rischia di peggiorare giorno per giorno (e i dati sono di fronte a
noi) ad una iniziativa forte in questo senso? Noi siamo disponibili
e in questa direzione va l’ordine del giorno che ha
presentato il Consigliere Riccarand. Dire di no a questo ordine del
giorno e dire che avevamo già detto tutto a novembre e lasciare che
le cose vadano avanti così, è davvero una posizione che non
possiamo accettare.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Je voudrais qu’il
n’y ait pas de malentendus face à la position des
forces de la majorité.
Si on a demandé de l’abstention sur cet ordre du
jour c’est justement pour souligner deux aspects. Le
premier aspect c’est que
l’augmentation du trafic des poids lourds
n’est pas conséquence d’une
intervention de l’Administration régionale, mais
d’une économie européenne qui est modifiée. A ce
propos je veux souligner qu’au moment où
j’avais participé à une rencontre avec le Ministre
aux Travaux Publics, il y avait une délégation des syndics de
l’Emilia Romagna pour demander qu’il
y ait un déplacement du trafic de la zone des routes nationales sur
l’autoroute. La Région Abruzzo a demandé, pour faire
passer les poids lourds sur l’autoroute, de payer
30% de la cotisation de l’autoroute. Ces
propositions disent quelque chose à propos de
l’attitude des autres régions, qui ne sont pas des
régions contre le bien-être ou la santé de la population.
Alors, on a pris position au moment du débat du 25 du mois de
septembre, mais on est disponible encore aujourd’hui
de faire les pas nécessaires; à ce propos on a déjà prévu une série
de rencontres et on peut augmenter encore la force en prévoyant
qu’il y ait une rencontre officielle
d’une représentativité des forces du Conseil, pour
insister afin qu’il y ait une inversion de tendance
face à l’augmentation du trafic des poids lourds. Je
crois de le dire au nom de tout le Conseil.
Ce qui est intéressant c’est de voir quelle est
la politique des transports face aux difficultés que nous
connaissons, car le fait de dire, comme quelqu’un a
fait, que le projet Aoste-Martigny c’est un
avant-projet, c’est rien du tout; mais vous savez
que le projet Aoste-Martigny c’est le projet le plus
avancé des Alpes. Je crois qu’il faut au moins
reconnaître un peu de bonne foi face à un problème qui a été
prédisposé de la part de l’Administration régionale;
on est en train de prendre des contacts avec la Confédération
Suisse, avec le Valais pour essayer de porter de
l’avant ce projet, car autrement le Valais aurait
des difficultés à faire accepter de la Confédération le projet. Et
tous ces efforts sont rien du tout, c’est de la
démagogie: mais qu’est-ce qu’on doit
faire?
En même temps qu’on dit que le projet
c’est de la démagogie, on avait demandé de mettre
déjà cette année des milliards pour le chemin de fer
Aoste-Martigny. On a dit qu’il y aura un projet
approuvé, on est disponible à mettre de l’argent.
Alors il ne faut pas tout mélanger et dire que la position de
l’Administration régionale n’est pas
sérieuse; je crois qu’au contraire on a fait des
choix assez précis, on a demandé de soutenir cette inversion de
tendance en prévoyant qu’il y ait de plus en plus la
possibilité de prévoir un trafic des marchandises par chemin de
fer. Mais attention: ce n’est si simple de résoudre
ce problème, il ne s’agit pas d’un
problème qui est résolu demain. On peut insister et on est
disponible de cette façon, mais on ne pourra jamais dire que nous
sommes pour faire augmenter le trafic.
On a prévu une politique pour le trafic qui dédouane à Aoste
pour une question fiscale, qui est encore autre chose; mais pour le
restant on est disponible à n’importe quelle
intervention au niveau de Parlement afin qu’il y ait
le soutien nécessaire pour les problèmes du chemin de fer.
J’invite les Conseillers dès à présent avec
l’Assesseur, à faire de façon qu’il y
ait la possibilité de se déplacer à avoir les rencontres que vous
croyez nécessaires avec le Ministre, avec les représentants à la
Chambre et au Sénat, pour faire connaître nos intentions face à ce
problème.
Presidente
- Pongo in votazione la risoluzione in
oggetto.
Esito della votazione:
Presenti: 32
Votanti: 6
Favorevoli: 6
Astenuti: 26 (Agnesod, Aloisi, Andrione, Beneforti, Bich,
Bondaz, Faval, Fosson, Lanièce, Lanivi, Lavoyer, Louvin, Marcoz,
Martin, Milanesio, Mostacchi, Pascale, Perrin, Ricco, Rollandin,
Rusci, Stévenin, Trione, Vallet, Viérin e Voyat)
Il Consiglio non approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK