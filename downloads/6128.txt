Consiglio Regionale della Valle d'Aosta - Oggetto del Consiglio n. 571 del 15 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 571 del 15 maggio 1984 - Resoconto
OGGETTO N. 571/VIII - DISEGNO DI LEGGE CONCERNENTE:
"MODIFICAZIONE, INTEGRAZIONE E RIFINANZIAMENTO PER L'ANNO 1984,
DELLA L.R. 30.12.1982, N. 101, CONCERNENTE LA COSTITUZIONE DI FONDI
DI ROTAZIONE PER L'ARTIGIANATO, IL COMMERCIO E LA COOPERAZIONE E
RIFINANZIAMENTO DELLA L.R. 8.10.1973, N. 33, CONCERNENTE LA
COSTITUZIONE DI FONDI DI ROTAZIONE REGIONALI PER LA PROMOZIONE DI
INIZIATIVE ECONOMICHE NEL TERRITORIO DELLA VALLE D'AOSTA".
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP):
Per quanto riguarda il settore
di competenza, cioè la legge 101, si tratta del rifinanziamento dei
fondi di rotazione per le attività artigianali, commerciali e per
la cooperazione.
In effetti il fondo per la cooperazione non ha bisogno di
ulteriore integrazione perchè ha già una disponibilità di 2
miliardi, quindi non c'è bisogno di integrazione. C'è però una
modificazione che riguarda la cooperazione, in quanto erano ammesse
ai finanziamenti dei fondi di rotazione le cooperative di
produzione, lavoro e trasporto, purchè almeno il 40% dei soci
prestasse la loro opera quale lavoratore nella cooperativa
stessa.
Questa norma ha escluso una buona parte di cooperative di
consumo e quasi la totalità di quelle miste. Con l'art. 5, che è
modificato, si abolisce questo vincolo, per cui si consente alle
cooperative di accedere alle forme di intervento della legge dei
fondi di rotazione.
D'altra parte abbiamo anche previsto la possibilità di
trasferire da un fondo all'altro le somme che risultassero
eccedenti rispetto ad una necessità, in modo da consentire con
questa osmosi una maggiore flessibilità e maggiore utilizzo delle
somme.
Per quanto riguarda il fondo di rotazione dell'artigianato,
abbiamo già impostato un importo di 7 miliardi 450 milioni, abbiamo
approvato già 166 domande per complessivi 5 miliardi e mezzo
abbondanti, il tasso applicato è il 60% del tasso di riferimento
che attualmente è dell'11,52%, cioè il tasso applicato, fino ai
cinque anni, e l'11,40% oltre i cinque anni. L'importo massimo del
finanziamento è di 80 milioni.
Per il commercio le somme a disposizione erano 5 miliardi 332
milioni, le domande rifinanziate sono state 179 per 5 miliardi 119
milioni. E' stato applicato il 65% del tasso di riferimento, quindi
un tasso del 13,4%.
L'importo massimo del finanziamento per il commercio è di 250
milioni per le forme associative, cioè società cooperative ed
associazioni fra commercianti, 150 per le società promotrici di
centri commerciali ed 80 per le imprese individuali.
Per quanto riguarda la cooperazione, l'importo complessivo a
disposizione era di 2 miliardi 672 milioni; sono state finanziate 4
iniziative per 391 milioni; il tasso applicato è il 48% del tasso
di riferimento, cioè il 9% circa. L'importo massimo di
finanziamento per la cooperazione è 500 milioni per l'acquisto di
macchinari, 200 per l'acquisto di scorte, 400 per la costruzione di
stabilimenti, acquisti di terreni, impianti per la sicurezza,
igiene del lavoro, e così via.
Questo è il quadro complessivo della situazione. E' allo studio
da parte della Giunta la possibilità di verificare il miglioramento
della legge, sia per gli importi, sia per i tassi. Appena sarà
completato questo studio, informeremo il Consiglio e arriveremo qui
con delle proposte.
PRESIDENTE:
Si passa all'esame dell'articolato. Do
lettura dell'art. 1:
Art. 1
(Rifinanziamento fondi di rotazione)
La legge regionale 8.10.1973, n. 33, concernente la
costituzione di fondi di rotazione regionali per la promozione di
iniziative economiche nel territorio della Valle d'Aosta e la legge
regionale 30.12.1982, n. 101, concernente la costituzione di fondi
di rotazione per l'artigianato, il commercio e la cooperazione sono
rifinanziate per l'esercizio 1984 con lo stanziamento complessivo
di L. 21.800 milioni da ripartire come segue:
-
per gli interventi di cui al Capo
I della L.R. 33/1973
L. 6.500.000.000
-
per gli interventi di cui al Capo
II della L.R. 33/1973
L. 7.000.000.000
-
per gli interventi di cui all'art. 2 (artigianato) della
L.R. 101/1982
L. 4.800.000.000
-
per gli interventi di cui all'art. 3 (commercio) della L.R.
101/1982
L 3.500.000.000
PRESIDENTE:
Metto in approvazione l'art. 1:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 2:
Art. 2
(Fondo di rotazione per la cooperazione)
L'art. 5 della legge regionale 30.12.1982, n. 101, e così
modificato:
"Al fine di promuovere e favorire lo sviluppo ed il
potenziamento della cooperazione possono essere concessi
finanziamenti a cooperative di produzione e lavoro, di trasporto,
di consumo e miste, nonché ai consorzi tra le medesime, purché
siano in possesso dei seguenti requisiti:
a) essere iscritte nel registro delle imprese e nel registro
delle cooperative per la Valle d'Aosta;
b) avere sede e svolgere la propria attività prevalentemente nel
territorio della Valle d'Aosta".
PRESIDENTE:
Metto in approvazione l'art. 2:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 3:
Art. 3
(Trasferimento di somme da un fondo all'altro)
La Giunta regionale è autorizzata a trasferire, nell'ambito
dei fondi di rotazione istituiti dall'art. 1 della legge regionale
30.12.1982, n. 101, eventuali somme risultanti eccedenti rispetto
alle richieste di finanziamento e delle quali non se ne preveda
l'utilizzazione nel corso dell'anno.
PRESIDENTE:
Metto in approvazione l'art. 3:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 4:
Art. 4
(Norma finanziaria)
L'onere complessivo di L. 21.800.000.000 derivante
dall'applicazione della presente legge graverà sui capitoli 25350,
36650, 36950 e 37900 della parte spesa del bilancio preventivo
della Regione per l'esercizio finanziario 1984.
Alla copertura dell'onere di cui al comma precedente si
provvederà mediante riduzione di pari importo del cap. 50150 "Fondo
globale per il finanziamento di ulteriori programmi di sviluppo
(spese di investimento)" del bilancio di previsione della Regione
per l'anno 1984.
PRESIDENTE:
Metto in approvazione l'art. 4:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 5:
Art. 5
(Variazioni al bilancio di previsione)
Alla parte spesa del bilancio di previsione della Regione per
l'esercizio 1984 sono apportate le seguenti variazioni:
VARIAZIONE IN DIMINUZIONE
CAP. 50150 - Fondo globale per il finanziamento di spese per
ulteriori programmi di sviluppo (spese di investimento)
L. 21.800.000.000
VARIAZIONE IN AUMENTO
CAP. 25350 - Spese per finanziamenti su fondi regionali di
rotazione istituiti per lo sviluppo delle iniziative economiche in
Valle d'Aosta (Capo I - Villaggi rurali)
Legge regionale 8.10.1973, n. 33 e successive modificazioni
ed integrazioni
L. 6.500.000.000
CAP. 36650 - Spese per finanziamenti sul fondo regionale di
rotazione per l'artigianato
Legge regionale 30.12.1982, n. 101 e successive modificazioni
ed integrazioni
L. 4.800.000.000
CAP. 36950 - Spese per finanziamenti sul fondo regionale di
rotazione per il commercio
Legge regionale 30.12.1982, n. 101 e successive modificazioni
ed integrazioni
L. 3.500.000.000
CAP. 37900 - Spese per finanziamenti sui fondi regionali di
rotazione istituiti per lo sviluppo di iniziative economiche (Capo
II - Alberghi)
Legge regionale 8.10.1973, n. 33 e successive modificazioni
ed integrazioni
L. 7.000.000.000
PRESIDENTE:
Metto in approvazione l'art. 5:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 6:
Art. 6
(Dichiarazione d'urgenza)
La presente legge e dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 6:
ESITO DELLA VOTAZIONE
Presenti 23
Votanti 23
Maggioranza 18
Favorevoli 23
Il Consiglio approva all'unanimità
Si dà atto che dalle ore 17,18 assume la Presidenza il Vice
Presidente Dolchi.
PRESIDENTE:
Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK