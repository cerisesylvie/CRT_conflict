Consiglio Regionale della Valle d'Aosta - Oggetto del Consiglio n. 3001 del 10 luglio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3001 del 10 luglio 1987 - Resoconto
OGGETTO N. 3001/VIII - DISEGNO DI LEGGE CONCERNENTE:
"INTERVENTI A FAVORE DELLO SPORT".
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
L'esperienza maturata in questi anni di
applicazione della legge sugli interventi a favore dello sport ha
messo in evidenza la necessità di apportare alcune importanti
modifiche, volte a rendere tale normativa più snella, più efficace
e, in sostanza, più aderente alle nuove esigenze dello sport nella
nostra Regione.
Tra le novità introdotte con il presente disegno di legge, una
delle più importanti è certamente costituita dalla unificazione in
un solo organismo dell'Assemblea generale sportiva e della Consulta
per la promozione sportiva.
A parte le evidenti semplificazioni ed i conseguenti vantaggi
dal punte di vista organizzativo e amministrativo, si ritiene che
in tal modo sia possibile affrontare in modo più organico e
coerente i complessi problemi dello sport e, inoltre, raccordare
molto meglio e con più efficacia gli interventi e le iniziative
attinenti ai due fondamentali settori dello sport, quello
agonistico e quello della promozione sportiva, i quali conservano
peraltro la loro autonomia e la loro specificità anche a livello di
suddivisione dei contributi regionali previsti dalla legge.
La presente legge si suddivide in diversi titoli e nel primo
(Disposizioni generali) sono specificate le finalità, i requisiti
per accedere ai contributi, le modalità di riconoscimento delle
società, delle associazioni e degli enti di promozione sportiva, e
vi si prevede la costituzione di un albo delle società.
Il titolo secondo si occupa dell'Assemblea sportiva, della sua
istituzione e composizione. I suoi compiti fondamentali sono la
regolamentazione e l'autogestione del mondo dello sport, nonché
quello di consulenza per l'Amministrazione regionale in materia di
sport.
Credo che alla lettera c) del 3° comma dell'articolo 5, laddove
si parla di Assessore regionale alla Pubblica Istruzione, sarebbe
il caso di aggiungere dopo "... un suo delegato", l'aggettivo
"permanente", per garantire una certa continuità e costanza di
azione; ma se il Consiglio lo ritiene superfluo, se ne può fare
anche a meno.
Il titolo secondo si occupa anche della revocabilità e decadenza
dei componenti dell'Assemblea generale sportiva, delle sue
funzioni, della convocazione e del suo funzionamento.
Nell'articolo 10 del testo del disegno di legge ritrascritto
dalla Commissione, si precisa che il regolamento interno
dell'Assemblea dovrebbe essere approvato dal Consiglio regionale:
poiché si tratta di un regolamento interno, qualcuno mi suggeriva
di farlo approvare direttamente dalla Giunta, per snellire un po'
l'intera procedura. Pongo la questione all'attenzione del
Consiglio.
Nel Capo I del Titolo III, si è formalizzato il sistema di
erogare i contributi in percentuale, riservando agli sports
agonistici di un certo livello (per esempio: calcio, basket, rugby,
ecc.), ed in particolare alle squadre che partecipano a dei
campionati e che quindi sono costrette ad effettuare delle
trasferte lontane, una fetta dal 20% al 30%, come livello minimo e
massimo, della disponibilità la stessa percentuale è stata
riservata agli sports tradizionali valdostani ed un'altra
percentuale, tra il 12% ed il 15%, è stata riservata agli enti che
si occupano di promozione sportiva.
La percentuale rimanente, che dovrebbe aggirarsi tra i 500 ed i
600 milioni, verrà suddivisa secondo le disposizioni
dell'Assemblea.
Al Capo II del Titolo III si prevedono i contributi straordinari
e le modalità della loro concessione. Il Capo III del Titolo III,
che tratta di disposizioni comuni, si occupa della competenza nella
concessione dei contributi, della possibilità di erogazione rateale
e dei divieti in conseguenza dell'impiego irregolare dei fondi
erogati.
Le disposizioni transitorie previste dal Titolo IV sono state
inserite per facilitare la ripartizione dei finanziamenti relativi
all'anno 1987.
Nel Titolo V si prescrivono le disposizioni finali che
riguardano l'onere derivante dall'applicazione della legge.
Per quanto concerne l'impegno finanziario di sostegno a favore
dell'informazione sportiva, che prima era contemplato nella stessa
legge di regolamentazione degli interventi a favore dello sport (n.
35 del 26 agosto 1971), si provvederà con apposito disegno di legge
che sarà presentato dalla Giunta entro 60 giorni dall'entrata in
vigore della presente legge e che avrà comunque una durata limitata
di tre anni, al massimo.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei chiedere brevemente
all'Assessore, e quindi all'intero Esecutivo, di essere rassicurato
sulle finalità di questa legge, che, finalmente, mette ordine in un
settore in cui venivano erogati contributi straordinari secondo la
persona che avanzava o riceveva la richiesta. Speriamo che non si
verifichi più una situazione del genere.
Approfitto dell'occasione per chiedere ancora come mai per il
1987 sia previsto uno stanziamento di 225 milioni...
LANIECE
(fuori microfono): 300 milioni!
BALDASSARRE (P.S.D.I.):
Ah, 300? Ma ciò è dovuto al fatto
che sono ancora da erogare quei famosi finanziamenti straordinari,
oppure si tratta di una integrazione al finanziamento...
LANIECE
(fuori microfono): È una integrazione al
finanziamento.
BALDASSARRE (P.S.D.I.):
Queste erano, appunto, le domande
che intendevo porre, ma l'Assessore mi ha già risposto direttamente
e quindi mi ritengo soddisfatto.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
In linea di massima siamo favorevoli a
questo disegno di legge, che semplifica molte disposizioni
legislative, unifica gli organismi della Assemblea e della Consulta
per la promozione e rimuove, anche, alcune discrezionalità che,
fino ad oggi, esistevano nell'erogazione dei contributi alle
società sportive.
Le uniche perplessità riguardavano il fatto che nella relazione
era scritto che si rinviava al futuro, e cioè ad una trattazione
separata, la soluzione del problema del sostegno alla stampa
sportiva, perché, decadendo la legge n. 35/74, viene a decadere
anche l'articolo 10, che concede contributi per il sostegno della
stampa a diffusione regionale avente carattere esclusivamente
sportivo. Si poneva, quindi, il problema dell'unico organo di
informazione sportiva, che esiste da 14 anni in Valle d'Aosta,
"Sports Valdôtains", un organo di informazione che ha avuto ed ha
tuttora, indubbiamente, una sua funzione ed un suo ruolo, nel campo
dell'informazione sportiva e cioè quello di avvicinare al mondo
dello sport masse sempre più consistenti di popolazione ed in modo
particolare di giovani.
È vero che oggi ci sono altri organi di informazione che
trattano di sport, come ad esempio "La Stampa" ed il settimanale
"La Vallée"; vorrei, però, sottolineare che questi organismi
trattano soprattutto dello sport agonistico ed in termini
abbastanza superficiali, mentre un organo di informazione
esclusivamente sportiva tratta di tutto ed in particolare del
settore di formazione, di quello amatoriale e di quello degli
"esports de noutra tera".
Pertanto, anche se si possono esprimere dei rilievi o delle
critiche al modo in cui questo giornale viene redatto, io credo che
la funzione che lo stesso ha, nel mondo dello sport, debba essere
mantenuta intatta e la Regione dovrebbe tenerne conto, così come
tiene conto delle altre forme di stampa. Ieri, ad esempio, abbiamo
approvato il disegno di legge relativo all'informazione di
carattere non prettamente sportivo.
Su questo argomento avrei voluto presentare un ordine del giorno
proprio perché, a fine anno, scadono i contributi e "Sports
Valdôtains" dovrebbe chiudere, stando all'abrogazione della legge
n. 35 del 1974. Prendo atto, però, dell'impegno che l'Assessore ha
assunto in Consiglio, di presentare entro 60 giorni, e quindi nel
corso del prossimo autunno, un disegno di legge "ad hoc" per il
sostegno alla stampa sportiva, e, sulla base di questo impegno, non
presento l'ordine del giorno e noi, come Gruppo, voteremo a favore
del presente disegno di legge.
PRESIDENTE:
Ha chiesto la parola il Vice Presidente,
Consigliere Dolchi; ne ha facoltà.
DOLCHI (P.C.I.):
Non vi sono, in linea di massima,
particolari obiezioni alla regolamentazione in un unico
provvedimento legislativo di tutti gli interventi a favore dello
sport, che prima erano frazionati.
Vorrei sottolineare che, quando si dice che si abrogano delle
leggi regionali, costituenti la precedente normativa, il Consiglio
deve essere ben cosciente che le precedenti normative, che facevano
riferimento all'Assemblea generale sportiva, erano relative agli
interventi per sports non considerati professionistici. In questo
modo noi, forse, da un punto di vista più partecipativo, diamo la
facoltà a tutte le componenti dell'Assemblea generale sportiva di
entrare anche nel merito degli interventi che erano rivolti ad
associazioni e società che facevano parte di campionati
semiprofessionistici o professionistici. Teniamo anche conto, però,
che, in questo modo, l'onere diventa consistente e viene a mancare
quella discrezionalità che, se da una parte era negativa,
dall'altra metteva in condizione l'amministratore, sia la Giunta,
sia il Consiglio, secondo le competenze, di giudicare, di volta in
volta, della validità dell'intervento, specie per quelle squadre
che, facendo parte, a seconda delle vicende sportive, di un
campionato più o meno importante, avevano la possibilità di
ottenere un maggiore od un minore contributo.
Volevo, quindi, che di ciò il Consiglio fosse a conoscenza,
perché questa legge "abdica", in un certo qual modo, a questo
giudizio discrezionale, lasciando ogni decisione di merito
all'Assemblea generale sportiva, dove è rappresentato il Consiglio
regionale e dove c'è anche un componente della minoranza, la quale,
però, non dà più, in base a questa legge, un giudizio di
opportunità politico-amministrativa e, se volete, sportiva e
turistica, per quelle squadre e per quei campionati che, in certo
qual modo, potevano collegarsi con un'attività promozionale e
turistica; ma, proprio per la composizione e la caratteristica
dell'assemblea generale sportiva, questo giudizio rimarrà più
eminentemente sportivo, più tecnico, e, quindi, più legato alle
vicende dei campionati dello sport.
Sono anch'io dell'avviso che, in base alle dichiarazioni
dell'Assessore Lanièce, non si facciano decorrere i 60 giorni, se
possibile, dalla pubblicazione della legge, che potrebbe andare a
settembre e quindi potremmo non avere il tempo materiale di
provvedere alla nuova legge per la stampa sportiva, ma si operi il
più rapidamente possibile, e cioè all'inizio della ripresa dei
lavori, altrimenti, se aspettiamo la pubblicazione della legge, che
avverrà alla fine di settembre o addirittura ad ottobre, non ci
saranno, forse, i tempi tecnici necessari per arrivare ad un
provvedimento entro il 31 dicembre.
Anche per questo orientamento, noi riteniamo che si debba fare
al più presto possibile la legge relativa alla stampa sportiva, in
quanto, proprio tutti questi soldi, che sono notevoli e che vengono
dati a tutte le discipline sportive, hanno un valore se poi, con
una periodicità settimanale, come quella di "Sports Valdôtains", si
dà notizia di tutta la notevolissima e svariata attività
dilettantistica e professionistica che avviene con il finanziamento
che andiamo ad approvare. Grazie.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Ad una delle questioni sollevate dal
Consigliere Baldassarre ho già risposto direttamente e all'altra,
riguardante i contributi, posso rispondere ricordando che al Titolo
III, Capo II, dell'attuale legge viene specificata tutta la
normativa riguardante i contributi.
In riferimento alla questione dei campionati, sollevata dal Vice
Presidente Dolchi, ricordo che, proprio per tutelare certe
prerogative del campionato al quale partecipa ogni singola squadra,
nell'articolo 11 è stata fissata una suddivisione in percentuale
della contribuzione disponibile, in modo che sia garantita la
contribuzione; altrimenti, avendo una rappresentanza minoritaria in
seno all'Assemblea generale sportiva, alcune società avrebbero
rischiato di ricevere una contribuzione eccessivamente ridotta. Lo
stesso discorso valga per gli sports popolari, che, avendo solo tre
rappresentanti in seno all'Assemblea, potrebbero venire scavalcati
dalle decisioni della maggioranza dell'Assemblea stessa.
Per quanto concerne la questione della stampa sportiva,
sollevata dai Consiglieri Pascale e Dolchi, tengo a precisare che
il limite dei 60 giorni dalla pubblicazione della presente legge è
stato posto per riuscire ad ottenere, nel frattempo, anche il
parere della nuova Assemblea, visto e considerato che si tratta di
un organo che dovrebbe occuparsi di pubblicizzare e propagandare lo
sport in genere. Di questo, del resto, avevo già parlato "a
quattr'occhi" con il Consigliere Pascale.
Non si tratta, quindi, di rinviare o procrastinare, perché,
entro la fine dell'anno, comunque, la Giunta proporrà all'esame del
Consiglio il progetto di legge per risolvere anche il problema
della stampa sportiva.
PRESIDENTE:
Passiamo all'esame dell'articolato, nel testo
che è stato proposto dalla Commissione consiliare permanente.
Do lettura dell'articolo 1:
TITOLO I
DISPOSIZIONI GENERALI
Articolo 1
(Finalità)
1. La Regione Valle d'Aosta promuove e favorisce lo sviluppo
delle attività sportive, considerando la pratica delle stesse un
fondamentale servizio sociale e un elemento di formazione
psicofisica.
2. Riconosce altresì il ruolo dell'attività agonistica ai fini
del miglioramento tecnico e qualitativo dello sport.
3. Attribuisce pertanto primaria importanza all'attività delle
società e fede razioni sportive e degli enti di promozione sportiva
operanti nella Regione.
4. Per il raggiungimento delle finalità di cui alla presente
legge vengono concessi contributi alle federazioni sportive
nazionali e agli enti di promozione sportiva riconosciuti dal
C.O.N.I., nonché alle società sportive regolarmente costituite e
alle associazioni di sport popolari valdostani.
PRESIDENTE:
Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 2:
Articolo 2
(Requisiti per accedere ai contributi)
1. Per l'ottenimento dei contributi i soggetti di cui al quarto
comma dell'articolo 1 devono essere costituiti, domiciliati o
rappresentati in Valle d'Aosta ed ivi operanti.
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 3:
Articolo 3
(Modalità di riconoscimento delle società, associazioni e degli
enti di promozione sportiva)
1. Le società sportive si intendono regolarmente costituite
quando abbiano un proprio statuto e siano affiliate alle
corrispondenti federazioni sportive nazionali o ad un ente di
promozione sportiva riconosciuti dal C.O.N.I. ovvero, qualora la
corrispondente attività non figuri come attività sportiva
inquadrata in una federazione sportiva nazionale, quando facciano
parte di una associazione sportiva riconosciuta ufficialmente dalla
Regione.
2. Tale riconoscimento è attribuito dalla Giunta regionale su
proposta dell'Assessore al Turismo, Urbanistica e Beni culturali,
sentito il parere dell'Assemblea generale sportiva di cui al
successivo articolo 5.
3. Sono altresì considerate regolarmente costituite a tutti gli
effetti di legge le società che facciano parte di una associazione
già riconosciuta quale associazione sportiva regionale ai sensi
dell'articolo 2 della legge regionale 26 agosto 1974, n. 35,
concernente: "Interventi a favore dello sport".
PRESIDENTE:
Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 4:
Articolo 4
(Albo delle società, associazioni, degli enti di promozione
sportiva e delle federazioni sportive nazionali)
1. Le società e le associazioni sportive regolarmente
costituite in base alle disposizioni dell'articolo precedente sono
iscritte in apposito albo tenuto dall'Assessorato regionale del
Turismo, Urbanistica e Beni Culturali, unitamente alle federazioni
sportive nazionali e agli enti di promozione sportiva che
rispondono ai requisiti di cui all'art. 2.
PRESIDENTE:
Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 5:
TITOLO II
ASSEMBLEA GENERALE SPORTIVA
Articolo
5
(Istituzione
e
composizione)
1. È istituita presso l'Assessorato regionale del Turismo,
Urbanistica e Beni Culturali l'Assemblea generale sportiva.
2. L'Assemblea generale sportiva
è
presieduta
dall'Assessore regionale al Turismo, Urbanistica e Beni Culturali e
viene nominata con suo decreto.
3. Fanno parte dell'Assemblea generale sportiva:
a) i rappresentanti delle federazioni nazionali riconosciute dal
C.O.N.I. e delle associazioni sportive riconosciute dalla Regione
ai sensi dell'articolo 3, designati dai rispettivi organismi a
livello regionale;
b) i rappresentanti degli enti di promozione sportiva
riconosciuti dal C.O.N.I., designati dai rispettivi comitati
regionali;
c) l'Assessore regionale alla Pubblica Istruzione o, in caso di
assenza, un suo delegato;
d) tre Consiglieri regionali, di cui uno della minoranza,
designati dal Consiglio regionale;
e) l'Assessore allo sport del Comune di Aosta o, in caso di
assenza, un suo delegato;
f) il delegato regionale del C.O.N.I. o, in caso di assenza, un
suo delegato;
g)
un rappresentante dell'Associazione dei sindaci
della Valle d'Aosta;
h) un rappresentante delle organizzazioni sindacali CGIL, CISL,
UIL e SAVT, designato d'intesa tra le stesse;
i) il dirigente dell'Ufficio regionale per il Turismo o, in caso
di assenza, un suo delegato.
4. In caso di assenza
o
impedimento l'Assessore
regionale al Turismo, Urbanistica e Beni Culturali può delegare uno
dei Consiglieri regionali di cui alla lettera d) del comma
precedente a presiedere l'Assemblea in sua vece.
5. Le mansioni di Segretario sono svolte da un dipendente
dell'Assessorato, del Turismo, Urbanistica e Beni Culturali.
6. Non è consentito il cumulo di più rappresentanti in capo ad
uno stesso componente l'Assemblea generale sportiva.
7. L'Assemblea, ove lo ritenga opportuno, può di volta in volta
invitare a partecipare alle proprie riunioni, senza diritto di
voto, esperti di particolare competenza.
PRESIDENTE:
Se nessuno chiede la parola, pongo in
votazione l'articolo 5, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 6:
Articolo 6
(Revocabilità e decadenza dei componenti)
1. I componenti dell'Assemblea sono revocabili in qualunque
momento dagli organi che li hanno designati; tuttavia essi
rimangono in carica, anche se sono venute a mancare le condizioni
di rappresentatività della loro nomina, fino alla data di
emanazione del decreto con cui si provvede alla loro sostituzione
2. Tre assenze consecutive non giustificate di un componente
dell'Assemblea provocano la dichiarazione di decadenza d'ufficio
del componente stesso e l'immediata richiesta di una nuova
designazione all'organismo che egli rappresentava.
PRESIDENTE:
Se nessuno chiede la parola, pongo in
votazione l'articolo 6, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 7:
Articolo 7
(Funzioni)
1. Fermo restando quanto previsto dal secondo comma
dell'articolo 3, l'Assemblea generale sportiva formula proposte e
pareri in materia di politica dello sport ed elabora il piano di
riparto dei contributi ordinari e straordinari a favore degli enti
ed organismi sportivi di cui al quarto comma dell'articolo 1, da
sottoporre all'approvazione della Giunta regionale. Essa deve
inoltre essere sentita in relazione alla concessione di qualsiasi
contributo straordinario a favore dei medesimi enti ed organismi
sportivi.
2.
Il parere dell'Assemblea generale sportiva può
essere sentito ogni qualvolta l'Assessore al Turismo, Urbanistica e
Beni Culturali, la Giunta regionale
o
la Commissione
consiliare permanente
competente per materia lo ritengano
opportuno.
PRESIDENTE:
Se nessuno chiede la parola, pongo in
votazione l'articolo 7, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 8:
Articolo 8
(Convocazione)
1.
L'Assemblea
è
convocata dall'Assessore al
Turismo, Urbanistica e Beni Culturali ogni qualvolta egli lo
ritenga necessario nonché quando ne faccia richiesta scritta almeno
un terza dei componenti.
2.
L'Assemblea è convocata mediante avvisi scritti,
contenenti l'ordine del giorno, da recapitare ai membri almeno
cinque giorni prima della riunione.
PRESIDENTE:
Se nessuno chiede la parola, pongo in
votazione l'articolo 8, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 9:
Articolo 9
(Funzionamento)
1.
Affinché le deliberazioni dell'Assemblea siano
valide, il numero dei presenti non deve essere inferiore ad un
terza dei componenti. Le
deliberazioni sono approvate quando
riportano il voto
favorevole della maggioranza dei
presenti.
2.
Delle deliberazioni
è
redatto verbale a cura
del segretario.
3.
È facoltà dell'Assemblea disciplinare ulteriormente
il proprio funzionamento, adottando appositi regolamenti da
approvarsi dal Consiglio regionale.
PRESIDENTE:
Se nessuno chiede la parola, pongo in
votazione l'articolo 9, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 10:
Articolo 10
(Regolamento sulle modalità di presentazione delle domande ed
individuazione degli organismi beneficiari)
1. Entro quattro mesi dall'entrata in vigore della presente
legge, l'Assemblea generale sportiva dovrà adottare un proprio
regolamento, da approvarsi dal Consiglio regionale, volto a
stabilire i tempi e le modalità per la presentazione dei documenti,
nonché a determinare i criteri per l'individuazione degli organismi
beneficiari dei contributi di cui alla lettera a) del secondo comma
dell'articolo 11. Il medesimo regolamento potrà altresì stabilire
ulteriori criteri, integrativi di quelli già previsti dalla
presente legge, da seguire per la definizione del piano di
riparto.
PRESIDENTE:
Se nessuno chiede la parola, pongo in
votazione l'articolo 10, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 11:
TITOLO III CONTRIBUTI
CAPO I
CONTRIBUTI ORDINARI
Articolo 11
(Piano di riparto)
1. I contributi ordinari hanno carattere di periodicità e
vengono concessi annualmente dalla Giunta regionale sulla base di
apposito piano di riparto.
2. In sede di definizione del piano di riparto dovrà tenersi
conto delle seguenti disposizioni:
a)
una quota, non inferiore al 20% e non superiore al
30% dell'ammontare complessivo del piano di riparto, dovrà essere
riservata a favore delle società sportive che esplicano una
attività agonistica classificabile di alto livello; a tale fine
dovrà tenersi conto dell'importanza nell'ambito delle singole
discipline sportive, dei campionati o delle manifestazioni
agonistiche cui la società regolarmente e continuativamente
partecipa nell'arco della stagione cui i contributi si
riferiscono;
b)
una seconda quota pari al 15% dell'ammontare
complessivo del piano di riparto, diminuito del 30%, dovrà essere
riservata alla Federazione e alle Associazioni degli sport popolari
valdostani, di cui alla legge regionale 11 agosto 1981, n. 53,
concernente la disciplina e la tutela dei giochi tradizionali
valdostani;
c)
una terza quota, non inferiore al 12% e non
superiore al 15% dell'ammontare complessivo del piano di riparto,
diminuito del 30% e della quota di cui alla lettera b), dovrà
essere riservata agli enti di promozione
sportiva;
d) le somme che residuano dopo aver
dedotto
le quote
di cui alle lettere
a), b) e c) dovranno essere
riser
vate
alle società sportive, ai comitati regionali delle
federazioni sportive nazionali riconosciute dal C.O.N.I. e alle
associazioni sportive regionali riconosciute ai sensi dell'art. 3,
a condizione che non abbiano già avuto accesso ai contributi di cui
alle lettere a), b) e c).
PRESIDENTE:
Se nessuno chiede la parola, pongo in
votazione l'articolo 11, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 12:
Articolo 12
(Fondo per le attività agonistiche di alto livello)
1. Qualora in sede di definizione del piano di riparto non
risulti immediatamente possibile una integrale suddivisione tra
l
e
società interessate della quota
di cui alla
lettera a) del secondo comma dell'art. 11, le somme non assegnate
confluiscono temporaneamente in uno speciale "fondo per le attività
agonistiche di alto livello".
2. La parte di tale fondi che non risulti specificamente
attribuita entro il 31 ottobre di ciascun esercizio finanziario è
resa nuovamente disponibile per la concessione dei contributi
ordinari e straordinari previsti a favore degli organismi di cui
alla lettera d) del secondo comma dell'articolo 11.
PRESIDENTE:
Se nessuno chiede la parola, pongo in
votazione l'articolo 12, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 13:
Articolo 13
(Determinazione dei contributi ordinari)
1.
In sede di determinazione dei contributi ordinari
si dovrà tenere conto dell'attività sportiva effettivamente svolta
e delle spese di funzionamento delle singole società, federazioni,
associazioni, enti di promozione sportiva, nonché del numero degli
atleti in attività presso ciascuno di essi.
2.
Sono riconosciuti come spese di funzionamento anche
gli oneri relativi alla formazione e all'aggiornamento dei tecnici
e dei dirigenti degli organismi sopraelencati.
3. Per quanto concerne gli enti di promozione sportiva, i
criteri contributivi debbono tener conto dell'azione promozionale e
di sviluppo dell'attività amatoriale da essi svolta nel settore
dello sport.
PRESIDENTE:
Se nessuno chiede la parola, pongo in
votazione l'articolo 13, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 14:
Articolo 14
(Divieto di cumulabilità dei contributi)
1. Le società con doppia affiliazione (ad una federazione o
associazione sportiva regionale e ad un ente di promozione
sportiva) non possono cumulare contributi per la medesima
attività.
PRESIDENTE:
Se nessuno chiede la parola, pongo in
votazione l'articolo 14, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 15:
Articolo 15
(Modalità di concessione)
1. Per la concessione dei contributi ordinari gli enti e gli
organismi sportivi debbono presentare annualmente una relazione
finanziaria consuntiva e previsionale nonché una relazione
illustrativa dell'attività da loro svolta.
2. Quando si tratti di società, le anzi dette richieste,
relazioni e consuntivi devono essere approvati dalla relativa
federazione sportiva o dagli enti di promozione sportiva
competenti.
3. I contributi ordinari possono di norma essere concessi alle
società solo dopo che queste abbiano svolto almeno un'annata di
regolare attività.
4. In via eccezionale, le società di nuova costituzione possono
ottenere il contributo relativo al primo anno di funzionamento
anche in corso di attività, previo parere favorevole della
federazione, ente o associazione di appartenenza, nonché
dell'Assemblea generale sportiva.
PRESIDENTE:
Se nessuno chiede la parola, pongo in
votazione l'articolo 15, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 16:
CAPO II
CONTRIBUTI STRAORDINARI
Articolo 16
(Spettanza)
1. I contributi straordinari sono concessi unicamente per
l'organizzazione di manifestazioni non rientranti nella normale
attività agonistica e debbono essere richiesti dall'ente,
federazione o associazione competente per settore.
PRESIDENTE:
Se nessuno chiede la parola, pongo in
votazione l'articolo 16, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 17:
Articolo 17
(Modalità di concessione)
1.
Per la concessione dei contributi straordinari
devono essere presentati una richiesta illustrante dettagliatamente
la manifestazione progettata e un analitico preventivo delle
relative entrate e uscite finanziarie. La liquidazione avverrà a
manifestazione conclusa e su presentazione di idonei giustificativi
di spesa.
2.
Quando si tratti di società, le anzidette
richieste, relazioni e consuntivi devono essere approvati dalla
relativa federazione sportiva o dagli enti di promozione sportiva
competenti.
PRESIDENTE:
Se nessuno chiede la parola, pongo in
votazione l'articolo 17, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 18:
CAPO III
DISPOSIZIONI COMUNI
Articolo 18
(Competenza alla concessione dei contributi)
1. La concessione dei contributi previsti dalla presente
legge è di competenza della Giunta regionale.
PRESIDENTE:
Se nessuno chiede la parola, pongo in
votazione l'articolo 18, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 19:
Articolo 19
(Possibilità di erogazione rateale)
1. I contributi possono essere erogati anche ratealmente, in
relazione alle esigenze finanziarie dei beneficiari, fatta sempre
salva la garanzia del corretto e totale impiego delle somme
concesse.
PRESIDENTE:
Se nessuno chiede la parola, pongo in
votazione l'articolo 19, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 20:
Articolo 20
(Divieti - Conseguenze dell'impiego irregolare dei fondi
erogati)
1.
Non possono essere concessi contributi per attività
nel settore dello sport al di fuori di quelli previsti nella
presente legge.
2.
Tutti i contributi devono essere destinati
esattamente agli scopi per i quali sono stati concessi; l'impiego
irregolare dei fondi erogati determina una azione di recupero,
ovvero la sospensione temporanea o definitiva dei contributi
all'organismo responsabile della violazione.
PRESIDENTE:
Se nessuno chiede la parola, pongo in
votazione l'articolo 20, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 21:
TITOLO IV
DISPOSIZIONE TRANSITORIA
Articolo 21
(Piano di riparto per l'esercizio finanziario 1987)
1. Limitatamente all'esercizio 1987, in sede di definizione
del piano di riparto dei fondi stanziati con la presente legge, non
si applicano le disposizioni di cui al secondo comma dell'articolo
11 e del primo e secondo comma dell'articolo 12.
2. Nell'ambito del piano di riparto di cui al primo comma
particolare rilievo dovrà essere assicurato al sostegno delle
attività agonistiche di alto livello, di cui alla lettera a) del
seconda comma dell'articolo 11.
PRESIDENTE:
Se nessuno chiede la parola, pongo in
votazione l'articolo 21, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 22:
TITOLO V
DISPOSIZIONI FINANZIARIE
Articolo 22
(
Onere derivante dall'applicazione della legge)
1. L'onere derivante dall'applicazione della presente legge,
valutato in lire 300 milioni relativamente all'esercizio 1987 e in
annue lire 1.000 milioni per quanto riguarda gli esercizi
successivi, graverà sul cap. 47500 del bilancio preventivo della
Regione per l'esercizio finanziario 1987 e sui corrispondenti
capitoli dei bilanci futuri.
2. Alla copertura dell'onere di cui al comma precedente si
provvede:
a)
per l'esercizio 1987:
quanto a £. 225.000.000 mediante prelievo di pari importo
dallo stanziamento iscritto al cap. 50000 "Fondo globale per il
finanziamento di spese per l'adempimento di funzioni normali (spese
correnti)" del bilancio di previsione, per l'anno 1987 a valere
sull'apposito accantonamento previsto all'allegato n. 8 al bilancio
stesso;
quanto a £. 75.000.000 mediante prelievo di pari importo
dallo stanziamento iscritto al cap. 50100 "Fonda globale per il
finanziamento di spese per ulteriori programmi di sviluppo (spese
correnti)" a valere sull'accantonamento previsto all'allegato n. 8
del bilancio in corso relativo a "Finanziamento della Riforma
dell'organizzazione turistica"; su detto intervento rimane, quindi,
disponibile la minor somma di £. 725.000.000;
b)
per gli esercizi 1988 e 1989 mediante utilizzo
delle seguenti risorse disponibili già iscritte sul bilancio
pluriennale 1987/1989:
programma 2.2.4.10: promozione culturale sportiva e sociale
per lire 1.924.000.000
programma 3.2.: altri oneri non ripartibili per lire
76.000.000
PRESIDENTE:
Se nessuno chiede la parola, pongo in
votazione l'articolo 22, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 23:
Articolo 23
(Variazioni di bilancio)
Alla parte spesa del bilancio di previsione della Regione per
l'esercizio 1987 sono apportate le seguenti variazioni:
In diminuzione
cap. 50000 "Fondo globale per il finanziamento di spese per
l'adempimento di funzioni normali (Spese correnti)" £
225.000.000
cap. 50100 "Fondo globale per il finanziamento di spese per
ulteriori programmi di sviluppo (Spese correnti)" £.
75.000.000
TOTALE IN DIMINUZIONE £. 300.000.000
In aumento
cap. 47500 "Contributi per attività sportive L.R. n. £
.
300.000.000
PRESIDENTE:
Se nessuno chiede la parola, pongo in
votazione l'articolo 23, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 24:
TITOLO VI
ABROGAZIONE DI NORME
Articolo 24
(Abrogazione di norme)
1. Sono abrogate:
a)
la legge regionale 26 agosto 1974, n. 35
concernente: "Interventi a favore dello sport" così come modificata
ed integrata dalla legge regionale 5 luglio 1976, n. 21;
b)
le sottoelencate leggi di spesa e di
rifinanziamento delle leggi regionali di cui alla lettera
a):
1)
legge regionale 4 agosto 1975, n. 33
2)
legge regionale 3 gennaio 1977, n. 7
3)
legge regionale 18 luglio 1977, n. 51
4)
legge regionale 15 giugno 1978, n. 19
5)
legge regionale 28 dicembre 1979, n. 84
6)
legge regionale
14 luglio 1982, n.
25
7)
legge regionale 6 luglio 1984, n.
35
8)
legge regionale 22 novembre 1984, n.
59
c)
il primo e il secondo comma dell'art. 9 della legge
regionale 11
agosto
1981, n. 53, concernente la disciplina e
la tutela dei giochi tradizionali valdostani;
d)
il primo comma dell'art. 1 della legge regionale 24
dicembre 1982, n. 98, concernente l'aumento della percentuale di
intervento per l'attuazione dei compiti della "Federachon di sport
de Noutra Tera".
La
presente legge sarà pubblicata nel Bollettino
Ufficiale della Regione.
È fatto
obbligo
a
chiunque spetti di osservarla
e farla osservare come legge della Regione Valle d'Aosta.
PRESIDENTE:
Se nessuno chiede la parola, pongo in
votazione l'articolo 24, testé letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 31
Votanti: 31
Favorevoli: 28
Contrari: 3
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK