Consiglio Regionale della Valle d'Aosta - Oggetto del Consiglio n. 3187 del 9 gennaio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3187 del 9 gennaio 2008 - Resoconto
OBJET N° 3187/XII - Communications du Président de la
Région.
Président
- La parole au Président de la Région,
Caveri.
Caveri (UV) -
Je pense que dans les paroles de l'Evêque
Albert Marie Careggio il y a eu hier un rappel exact de la
personnalité de Dinella Bruschi, une femme qui a démontré jusqu'à
la fin de ses jours, en affrontant avec beaucoup de courage sa
maladie, son portrait de femme courageuse, déterminée, c'est un
exemple qui a porté même dans la vie politique, dans son engagement
au Conseil communal de la ville d'Aoste. Aujourd'hui bien sûr
l'Assesseur Cerise ne participera pas aux travaux du Conseil de la
Vallée, mais je pense pouvoir exprimer la pensée de l'ensemble du
Gouvernement régional qui s'associe aux paroles du Président Perron
pour dire à Albert que nous sommes proches à lui, à sa famille pour
la perte dramatique de sa femme.
Brevemente ora qualche comunicazione riguardo all'attività
svoltasi nel periodo intercorso fra l'ultimo Consiglio regionale e
quello di oggi. Spiace dover cominciare con un tono polemico, ma
devo dire che l'assoluta malafede della pagina regionale de "La
Stampa" di Torino è oggi affermata da questo virgolettato: "Napoli,
dacci i tuoi rifiuti". Chiedo ai giornalisti de "La Stampa" quando
mai avrei pronunciato tale frase: "Napoli, dacci i tuoi rifiuti",
perché questo è un virgolettato e il virgolettato è una frase che
si riferisce a qualcosa che è stato detto. Visto che ieri non ho
ricevuto nessuna telefonata da nessun giornalista de "La Stampa" e
c'è stata una mia dichiarazione ANSA che viene riportata
nell'articolo... sono stufo di sentirmi dire dai colleghi di quel
quotidiano... e, essendo giornalista professionista da moltissimi
anni, so meglio di molti altri che i titoli sono i titoli e, visto
che i titoli non hanno mai un papà, voglio dire che questo è un
titolo in malafede perché vorrei brevemente ricostruire i fatti. I
fatti sono molto semplici: ho ricevuto 2 giorni fa da Palazzo Chigi
un colpo di telefono, perché il Presidente Prodi stava facendo un
giro di telefonate con tutte le Regioni per sapere dalle Regioni
quale tipo di aiuto potevano dare alla Campania. Le mie
dichiarazioni rese ai rappresentanti di Palazzo Chigi e
successivamente al Presidente della Regione Emilia Romagna Vasco
Errani, che coordina i Presidenti di Regione sono che eravamo
disponibili a mettere a disposizione del personale della Protezione
civile, dei vigili del fuoco della Valle d'Aosta, del Corpo
forestale valdostano per ogni esigenza di coordinamento di questa
gigantesca emergenza che c'è in Campania, che va considerata come
una grande calamità naturale, con l'unica differenza che in tale
caso invece vi sono nomi e cognomi molto umani e non tanto divini,
che sono i responsabili di questa calamità e i responsabili sono
quelli dei "no"...
Venturella
(fuori microfono)
- ... si chiama
Camorra!
Caveri (UV)
- ... anche la Camorra, esatto, perché lì gli
eletti sono tutti votati, caro amico mio! Non volete il
termovalorizzatore di Acerra come non vorrete quello di Aosta e i
risultati si vedono nelle strade con centinaia di migliaia di
tonnellate di rifiuti! Pecoraro Scanio in un Paese normale avrebbe
già dato le dimissioni, se in Valle d'Aosta ci si trovasse di
fronte ad un'emergenza del genere, il Presidente della Regione se
ne andrebbe a casa, invece lì sono tutti attaccati con il "bostik":
dal Sindaco di Napoli al Presidente della Regione fino al Ministro
responsabile, che è il Ministro dell'ambiente! Volevo dire che già
nel 2004 era stato chiesto alla Regione Valle d'Aosta un intervento
rispetto alla possibilità di ospitare dei rifiuti, la risposta era
stata che la Valle d'Aosta era disponibile a prendere 10 tonnellate
per 10 giorni e questa è la risposta che ho dato al rappresentante
governativo, perché non siamo in grado, vista la piccolezza della
Regione, di fornire se non un piccolissimo supporto; siamo in grado
invece di fornire un supporto più grande nel caso ci chiedessero
uomini e mezzi per partecipare a tale emergenza nazionale: questo
ho detto e che tale questione sia diventata una cosa completamente
trasformata mi dispiace. Sono avvilito che le parole che ho
pronunciato siano state stravolte in questo modo con un titolo
scorretto: "Napoli, dacci i tuoi rifiuti". Se così fosse, vista la
quantità dei rifiuti esistenti, che credo sia alta come il Cervino,
ritengo che fare un secondo Cervino di rifiuti sarebbe un'idea
forse bellissima dal punto di vista dell'arte contemporanea, ma
assolutamente bizzarra per la sanità mentale del sottoscritto.
Président
- La parole au Conseiller Frassy.
Frassy (CdL) -
Nell'intervenire sull'ultima comunicazione
del Presidente Caveri, devo paradossalmente dare ragione e smentire
il Presidente Caveri. Gli devo dare ragione perché la stampa libera
o perlomeno "La Stampa" di Torino effettivamente molto libera non
deve essere, perché, se il Presidente Caveri avrà avuto le sue
buone ragioni per disconoscere un titolo virgolettato, esprimiamo
lo stupore per non vedere riportata la posizione non individuale,
ma di una forza politica, di un gruppo che ha dignità in questo
Consiglio regionale, che è intervenuto non al bar, ma con una
posizione ufficiale, che è stata riportata da altri organi di
informazione, ma che è stata completamente ignorata da "La Stampa",
omessa, perciò pensiamo che "La Stampa" in questo momento si stia
avvicinando ad un organo di informazione politica e non più un
organo libero e invitiamo l'Amministrazione regionale a considerare
anche le pubblicità che vengono fatte sulla stampa libera in
maniera diversa dalle pubblicità fatte sugli organi politici. "La
Stampa" di Torino, perlomeno nelle cronache della Valle d'Aosta,
sta facendo della politica ed è giusto forse che venga considerato
come giornale di parte. Questa è una premessa, pur tuttavia
importante, perché quando si fa politica, si fa politica perché le
proprie posizioni vengano portate a conoscenza in maniera obiettiva
della popolazione e non perché vengano distorte o manipolate.
Dobbiamo invece darle torto rispetto ad alcune affermazioni sul
merito di quella vicenda e qui riassumiamo la posizione che fin da
ieri abbiamo preso su questo argomento e sul quale fin da ieri
abbiamo annunciato la presentazione di una risoluzione oggi in
Consiglio regionale. Il fatto che Prodi le telefoni ci può far
piacere...
(interruzione del Presidente della Regione, fuori
microfono)
... o chi per Prodi... ci piacerebbe però che il Gabinetto di
Prodi le telefonasse per i problemi della Valle d'Aosta, che sono
tanti, e a quanto pare Prodi e il suo Gabinetto hanno l'abitudine
sistematica nella finanziaria, prima dopo e durante, di dimenticare
completamente le aspettative della Valle d'Aosta. Va bene esprimere
solidarietà, va bene dire che abbiamo dei forestali e dei vigili
che sono bravissimi e che possono insieme alla Protezione civile
portare la solidarietà a quelle popolazioni, ma da lì a importare
14 anni di mal governo e di mal governo che ha dei nomi, dei
cognomi e delle matrici politiche... perché sappiamo benissimo la
Campania e Napoli da chi sono stati governati in questi 14 anni,
che hanno connotato un disastro continuato nella gestione dei
rifiuti, 14 anni di commissariamento che non hanno portato a nulla.
I giornali dicevano che con i finanziamenti che sono stati erogati
a quei commissari, a quelle comunità locali sarebbero stati risolti
non 1, ma 2, 3, 4, 5, 7 volte i problemi dell'emergenza. Riteniamo
allora che non si possa affrontare il problema dell'emergenza della
Campania facendosene carico, seppure in minima parte, la Regione
Valle d'Aosta e lo diciamo a maggior ragione dopo che questo
Consiglio ha approvato nello scorso novembre la legge sullo
smaltimento rifiuti. Il piano 2003 è in scadenza, la legge
regionale nuova non dà certezze e non fa scelte politiche e
programmatorie rispetto al dopo discarica di Brissogne, un dopo
discarica che è notoriamente molto vicino, perché la discarica è in
esaurimento; riteniamo irresponsabile per la necessità della
Comunità valdostana farsi carico di importare dei rifiuti quando
non sappiamo nel medio breve che ne sarà dei rifiuti prodotti dalla
Comunità valdostana: ecco perché ritenevamo giusto che in questo
momento alcune questioni venissero chiarite. Approfondimenti
ulteriori su questo argomento li faremo nell'ambito di quella
discussione che verrà fatta sulla risoluzione che chiederemo di
iscrivere in via d'urgenza.
Président
- La parole au Conseiller Secrétaire
Venturella.
Venturella (Arc-VA) -
Le dichiarazioni del Presidente
Caveri assumono un sapore di velleitaria voglia di protagonismo,
perché quando si riferisce a questo aiuto... perché infatti il
comunicato ANSA era per aiutare la Regione Campania a risolvere
l'emergenza rifiuti nel proprio piccolo... se sono, come ha
dichiarato il Presidente, poche centinaia di tonnellate di rifiuti
che dovrebbero essere trasportati per circa 1.000 km., la proposta
appare ridicola. È quanto mai grave la misconoscenza del Presidente
della Regione rispetto alla situazione campana, con un po' di
confusione fra le democratiche istanze dei cittadini e delle
associazioni che operano in Campania e la "Nuova Camorra
Organizzata". Presidente, non confonda una serie di imprese
industriali legate alla Camorra organizzata... e che forse lei non
sa, ma è il fallimento di queste famose imprese industriali... una
fra tutte è la "Impregilo", che doveva costruire un impianto per
CDR (combustibile da rifiuto) che si è scoperto non produceva CDR,
nonostante tutte le valutazioni positive date nel 2005, quando
ancora non vi era il "Governo Prodi": questo non per dire che non
c'entra nulla il "Governo Prodi", ma Destra e Sinistra, collega
Frassy, su questo hanno tutti responsabilità! Quello che ci lascia
stupefatti è il tentativo da parte del Presidente Caveri,
sfruttando l'emergenza o, meglio, lo scandalo campano dei rifiuti,
di fare passare, come ha dimostrato ora, l'ipotesi che la panacea
di tutti i mali, ossia l'utilizzo del sacro fuoco, sia
l'inceneritore. Forse lei non sa che il primo Ministro
dell'ambiente che ha dato l'autorizzazione, "obtorto collo" per
storia personale, alla costruzione di questi 3 inceneritori da
circa 500mila tonn/anno è proprio il Ministro Pecoraro Scanio.
Ascolti, Pecoraro Scanio è Ministro dell'ambiente dal 2006, mi
permetta o mi consenta come dicono i colleghi del Centro-Destra...
La invitiamo, Presidente, a non confondere sempre le carte e
gettare confusione, sabbia, nebbia, a valutare... a parlare, perché
ne ha tutto il diritto, ma anche a saper ascoltare: nella Regione
Campania l'emergenza rifiuti viene provocata in maniera precisa,
quasi con matematica precisione, e ad arte, dal fatto che in alcuni
casi la raccolta differenziata, in molti Comuni del napoletano e
del casertano è ridotta a zero. Non esiste raccolta differenziata,
non esiste compostaggio domestico, i contenitori sono tutti
stradali, non vi è partecipazione dei cittadini. Infatti anche noi
abbiamo presentato una risoluzione 5 minuti fa e credo sia
l'occasione in questo Consiglio per approfondire in maniera seria e
corretta, senza voglia di protagonismo su radio e televisioni
nazionali, il problema dei rifiuti in Campania.
Président
- La parole au Conseiller Sandri.
Sandri (PD) -
Su queste comunicazioni 3 brevi
osservazioni: la prima è a tutela dei colleghi giornalisti e de "La
Stampa". Credo che i politici, per quanto possano essere
infastiditi da titoli e da articoli, dovrebbero essere sempre
rispettosi di quello che è un contropotere istituzionale: la
stampa, che è quella che ci aiuta a leggere la realtà. Tutti si può
sbagliare, ma credo che ci debba essere un rispetto istituzionale e
io voglio difendere con questo intervento i colleghi della stampa
in generale e de "La Stampa" di Torino in particolare, perché mi
sembra sia una questione di rispetto reciproco. Fra l'altro, se si
vuole leggere con serenità il titolo: "Napoli, dacci i tuoi
rifiuti", non c'è il punto esclamativo...
(ilarità dell'Assemblea con applausi)
Frassy
(fuori microfono)
- ... accademico della
frutta, non della crusca...
Sandri (PD) -
... nel senso che questo può essere
interpretato come ciascuno vuole e penso che tutti noi siamo
anzitutto inorriditi dalla situazione esistente in Campania, una
situazione che ha disonorato il nostro Paese, compresa la Valle
d'Aosta, in tutto il mondo perché siamo stati messi alla berlina su
tutti i mezzi di comunicazione di massa, non ultimo "Al
Jazeera".
Di fronte a questa situazione, se c'è un "mea culpa" che deve
essere fatto, è legato alla voglia di protagonismo da parte del
Presidente Caveri, probabilmente certe affermazioni, se fossero
rimaste all'interno delle istituzioni, non avrebbero provocato
certe reazioni, averle voluto esternare in luoghi che non sono
quelli devoluti alla politica... perché anch'io ho partecipato una
volta ad una trasmissione radiofonica che si chiama "Caterpillar",
ma era un "cater-raduno" in quel di Cervia ed è stata una cosa
molto simpatica, perché è una trasmissione umoristica... e credo
che su queste cose di andare a scherzarci ci si penserebbe 2 o 3
volte; questo è un invito ad evitare il protagonismo, per evitare
di passare per un masochista. Mi dispiace di non poter parlare
della "questione Casinò", perché sui giornali di oggi ci sono delle
notizie in materia che sono emerse ieri in Commissione, sarebbe
stato utile poterci esprimere su questo tema, ma avremo modo nel
prosieguo della seduta.
Président
- La parole au Conseiller Ottoz.
Ottoz (CdL) -
Come altri in quest'aula, uno è il
Presidente che lo ha detto, sono iscritto all'Albo dei giornalisti
dal 1969, credo di essere uno dei più vecchi e sono da tempo
inorridito per l'uso artistico e capzioso, nonché distorsivo delle
virgolette che viene fatto sulla stampa locale: non mi limito a "La
Stampa", ma sulla stampa. Dato che le frasi contenute da virgolette
si presumono frasi letteralmente pronunciate, tanto che la stessa
presunzione può essere portata in tribunale in caso di causa per
querele per diffamazione, o per altri motivi, o richieste di danni
e dato che a mie successive ripetute lamentele sul fatto che viene
spesso riportato fra virgolette un contenuto o una frase che non ho
mai pronunciato... vorrei che fosse chiaro che la risposta che
viene data: "no, ma noi mettiamo la sintesi" non va bene, è
scorretta. La sintesi il giornalista la scrive, il commento lo
scrive come una valutazione sua personale, è libero di farlo anche
contro le dichiarazioni fatte, ma quello che c'è fra virgolette
deve essere stato detto. I giornalisti poi possono estrarlo dal
contesto, citarne solo una parte, non entro nel merito sul fatto
che i giornalisti possano avere le loro idee politiche, e sappiamo
che le hanno, ma bisognerebbe - invito il Consiglio a riflettere su
questo punto e a fare un'iniziativa se non questa volta, portare la
questione in Commissione e portarla la prossima volta, ma potremmo
valutare se farla ora - riflettere sul fatto che l'Ordine dei
giornalisti della Valle d'Aosta dovrebbe intervenire in modo da
raccomandare in modo educato... ma fermo il fatto del rispetto dei
principi deontologici del mestiere del giornalista... il quale,
quando riporta una frase fra virgolette, sta dicendo: "questa cosa
è stata detta così", questa è la prima considerazione.
Sulla Campania, che poi qualcuno scrive con la "gn" e qualche
altro con la "n", e di più non dico, vorrei fare un'osservazione di
sintesi finale. La prima diretta al collega Venturella: non
mettiamoci a parlare di differenziata, di migliorare la cultura o
di fare azioni nelle scuole, tutto vero, ma per i tempi normali
come definizione di strategie di lungo periodo, l'emergenza è
l'emergenza e non c'entra niente né con la differenziata, né con la
cultura nelle scuole, l'emergenza va affrontata con sistemi
emergenziali.
Secondariamente, e concludo, la sintesi è molto semplice: quando
lo Stato e la criminalità organizzata - perché la "Nuova Camorra
Organizzata" è solo una delle cosche della Campania, Consigliere
Venturella, non è la Camorra la "Nuova Camorra Organizzata", è una
delle grandi famiglie - competono per il controllo dello stesso
territorio, o si fanno la guerra, o si mettono d'accordo, è chiaro?
Di più non dico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK