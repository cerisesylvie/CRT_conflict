Consiglio Regionale della Valle d'Aosta - Oggetto del Consiglio n. 4206 del 18 dicembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Centri storici
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4206 del 18 dicembre 2024 - Resoconto
OGGETTO N. 4206/XVI - Reiezione di Mozione: "Azioni
finalizzate a prevenire il degrado urbano della piazza Severino
Caveri".
Bertin (Presidente) -
Punto n. 4.01.
Si è prenotato il consigliere Ganis per illustrare la mozione,
ne ha facoltà.
Ganis (FI) -
Questa iniziativa ha come finalità quella di
valorizzare, e se vogliamo rimanere un po' in tema, anche quella di
controllare la piazza Severino Caveri, un luogo di grande
importanza artistica, culturale, dedicata a un personaggio di
spicco della storia e politica valdostana.
Le prime tracce di questa piazza risalgono all'epoca romana e
nel corso dei secoli ha subìto numerose trasformazioni, adattandosi
così alle esigenze delle diverse epoche.
La piazza è stata testimone negli ultimi anni di eventi storici
importanti e ha vissuto un susseguirsi di diverse generazioni di
aostani.
Negli ultimi anni, piazza Severino Caveri è stata oggetto di un
importante intervento di restauro che ha permesso di valorizzare le
antiche vestigia romane e di creare un nuovo spazio pubblico più
funzionale e accogliente.
Ricordo che nei pressi dell'area sono ubicate una serie di
attività commerciali e di ristorazione, che durante il periodo
estivo mettono a disposizione dei propri clienti i
dehors
.
Ma non solo, durante tutto l'anno nella piazza si svolgono
numerosi eventi come i mercatini di Natale, feste e manifestazioni
culturali, diventando così un punto di incontro per aostani e
turisti.
È presente inoltre l'Assessorato dei beni culturali, turismo,
sport e commercio.
Purtroppo oggi, nei pressi dell'area e di quella archeologica,
assistiamo a una serie di incurie da parte di diversi soggetti:
parlo ad esempio della cattiva abitudine di alcuni proprietari di
cani a non raccogliere le deiezioni, o ancora lasciarli liberi di
girovagare, e in altri casi nel vedere le persone a bivaccare nei
pressi dell'area, seduti ad esempio sui resti romani.
Questi comportamenti non solo rendono sgradevole l'ambiente
circostante, ma trasmettono un'immagine di trascuratezza e di
degrado, compromettendo così la bellezza e l'estetica della
piazza.
L'Amministrazione regionale ha un ruolo fondamentale nel
risolvere questo problema e nel mantenere il decoro urbano.
Per queste ragioni, quindi, come gruppo impegniamo il Governo
regionale a inserire in prossimità della piazza Severino Caveri un
sistema di cartelli o segnaletica finalizzati a prevenirne il
degrado urbano.
Presidente -
Apriamo la discussione generale sulla
mozione: la discussione generale è aperta. Qualcuno vuole
intervenire in discussione generale? Non vedo richieste di
intervento, posso chiudere la discussione generale? La discussione
generale è chiusa.
Replica per il Governo il Presidente della Regione: ne ha
facoltà.
Testolin (UV) -
Diciamo che raccogliamo questa mozione
come un momento di dibattito che possa essere propedeutico a
sottolineare un'attenzione civica nei confronti di determinati
atteggiamenti che non fanno onore alla collettività in generale,
che sia quella di Aosta o quella di qualsiasi posto nel mondo.
Evidentemente, sulla mozione noi ci asterremo, non tanto perché
non si possa condividere una volontà di andare a migliorare, ma
diciamo che non è proprio nelle finalità di un Governo regionale
attivarsi per la posa di cartelli che competono evidentemente a
delle strutture comunali, al netto di questa valorizzazione.
Quello che invece è da condividere è un'attenzione da parte
dell'Amministrazione regionale che, nel tempo, ha contribuito in
maniera fondamentale al recupero della zona, alla valorizzazione da
un punto di vista storico e culturale della piazza Severino Caveri,
che adesso assume una rilevanza importante; nel tempo è anche stata
sede del Marché Vert Noel, insomma, ha avuto un'attenzione del
tutto particolare.
La piazza è ancora di proprietà regionale perché il passaggio di
proprietà al Comune non è ancora arrivato. Su questa piazza
insistono delle telecamere che, al momento, sorvegliano
squisitamente gli ingressi delle strutture regionali.
Quello che può essere disincentivante per degli atteggiamenti
che non sono, come dicevo prima, consoni a un agire civile può
essere di implementazione di queste stesse telecamere, che possono
fungere da disincentivo per atti di vandalismo o di noncuranza del
bene pubblico. E su questo ci si può lavorare.
Detto questo, sulla mozione, di suo, ci asterremo.
Presidente -
Consigliere Ganis, a lei la parola.
Ganis (FI) -
Ringrazio il presidente Testolin per la
risposta. Ovviamente mi dispiace molto che lei non abbia colto
questa mozione, tenuto conto che il decoro urbano spetta
all'Amministrazione comunale e in questo caso, dato che è di
proprietà della Regione, spetta appunto a voi. Quindi noi l'abbiamo
messa anche su un piano umano, diciamo così. Il fatto di mantenere
una piazza pulita è un gesto di civiltà e anche attenzione nei
confronti del cittadino.
Noi porteremo comunque al voto questa mozione.
Presidente -
Mettiamo in votazione la mozione, la
votazione è aperta. La votazione è chiusa.
Presenti: 34
Votanti: 13
Favorevoli: 13
Astenuti: 21 (Barmasse, Bertin, Bertschy, Carrel, Caveri,
Chatrian, Cretier, Di Marco, Grosjacques, Guichardaz Erika,
Guichardaz Jean-Pierre, Jordan, Lavevaz, Malacrinò, Marguerettaz,
Marzi, Minelli, Padovani, Rosaire, Sapinet, Testolin).
La mozione non è approvata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK