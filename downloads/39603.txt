Consiglio Regionale della Valle d'Aosta - Oggetto del Consiglio n. 2733 del 9 maggio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
LINGUA FRANCESE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2733 del 9 maggio 2017 - Resoconto
OGGETTO N. 2733/XIV - Interpellanza: "Individuazione di
eventuali responsabilità in merito alle irregolarità riscontrate
nella prova scritta per l'accertamento della lingua francese
svoltasi il 19 aprile 2017".
Rosset (Presidente) -
Punto n. 20 all'ordine del giorno.
Ha chiesto la parola il consigliere Marguerettaz, ne ha
facoltà.
Marguerettaz (UV) -
Questa interpellanza è per avere
delle informazioni. Oggi il collega Guichardaz ha detto: parlate di
meno e lavorate di più; lo ha detto a lei in modo specifico,
Presidente. In questo caso, invece, non parlate! Abbiamo avuto
degli articoli sui giornali dove è stato dato un particolare
rilievo a un fatto: una prova di concorso è stata annullata, è
stata sospesa. Ci sono state delle indiscrezioni giornalistiche
dove sembrerebbe ci siano delle prove d'esame precompilate o
predisposte; però sono indiscrezioni giornalistiche. Rispetto a
questo, il Governo non ha detto nulla, quindi io mi limito - credo
che l'interpellanza sia abbastanza chiara - a chiedere cosa è
successo e cosa intenda fare il Governo, ma soprattutto lei,
Presidente, per verificare la situazione.
Presidente -
Ha chiesto la parola il Presidente della
Regione, ne ha facoltà.
Marquis (SA) -
Grazie, collega Marguerettaz,
dell'interpellanza, che ci consente di dare alcuni chiarimenti su
un fatto che probabilmente non ha avuto dei grossi riflessi di
comunicazione da parte nostra.
Il 21 aprile scorso il presidente delle commissioni esaminatrici
della procedura unica selettiva per l'assunzione a tempo
indeterminato di sei collaboratori nel profilo di geometra ha
segnalato al competente dirigente del Dipartimento personale e
organizzazione alcune circostanze che si sono verificate durante lo
svolgimento della prova, mettendo a disposizione tutti gli atti
relativi ai fatti segnalati. Dall'esame di questi atti, sono emersi
elementi per i quali l'ufficio concorsi rilevava una violazione dei
principi di buon andamento della pubblica amministrazione, di
segretezza delle notizie d'ufficio e di non rispetto dell'obbligo
di pari trattamento dei candidati, con conseguente concreta
possibilità che la prova scritta per l'accertamento della lingua
francese fosse stata inficiata da circostanze tali da non
garantirne la sua regolarità. Pertanto, con il provvedimento
dirigenziale richiamato dall'interpellanza, sono stati disposti
l'annullamento della prova, la revoca delle commissioni
esaminatrici nominate per la procedura selettiva in argomento e
l'ammissione dei candidati già ammessi alla prova di accertamento
della conoscenza della lingua francese alla ripetizione della
prova, che sarà effettuata non appena possibile.
Seconda domanda: "cosa si intende fare per individuare le
eventuali responsabilità". Su questo argomento, per quanto riguarda
l'accertamento di eventuali responsabilità, il 26 aprile è stato
presentato un esposto al Procuratore della Repubblica presso il
Tribunale ordinario di Aosta per le valutazioni di competenza
dell'autorità giudiziaria. Inoltre, il coordinatore del
Dipartimento personale e organizzazione ha avviato un'indagine
interna, richiedendo al personale dipendente dell'ufficio concorsi
e al dirigente responsabile del medesimo una relazione scritta
dettagliata in merito ai fatti avvenuti, per evidenziare le
eventuali responsabilità.
Presidente -
Ha chiesto la parola il consigliere
Marguerettaz, ne ha facoltà.
Marguerettaz (UV) -
Credo che il risultato di questa
interpellanza sia pressoché nullo, perché le cose che mi ha detto
si leggevano nel provvedimento dirigenziale, per cui ci troviamo
con degli articoli di giornale che sono più puntuali e più
dettagliati rispetto a quello che dice lei. Aspettiamo gli esiti di
queste denunce e rilevo che, quando ci sono dei problemi, la nebbia
invade i banchi della Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK