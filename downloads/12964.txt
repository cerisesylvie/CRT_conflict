Consiglio Regionale della Valle d'Aosta - Oggetto del Consiglio n. 3920 del 10 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3920 del 10 novembre 1992 - Resoconto
OGGETTO N. 3920/IX Riapprovazione, ai sensi dell'ultimo comma
dell'articolo 31 dello Statuto speciale, della legge regionale:
"Modificazioni alla legge regionale 16 giugno 1988, n. 41:
Intervento della Regione autonoma Valle d'Aosta nella costruzione
di edifici di culto".
Presidente
Ha chiesto di illustrare il disegno di
legge il relatore, Consigliere Ricco, ne ha facoltà.
Ricco (DC)
Questo disegno di legge fu approvato
nel mese di luglio, durante giorni pochi belli per me, in quanto
ero ammalato allora.
E' stato restituito dal presidente della commissione di
coordinamento, che ha fatto rilevare che da questo disegno di legge
venivano esclusi dalla fruizione del benefici le confessioni
religiose giuridicamente riconosciute. La commissione ha provveduto
ad integrare il disegno di legge con le osservazioni fatte dal
presidente della commissione di coordinamento, e oggi il disegno di
legge viene ripresentato per la sua approvazione.
Non vedo il conrelatore, che doveva essere indicato a mio
giudizio, Consigliere Martin, in quanto fa parte anche lui della
commissione che ha modificato il disegno di legge.
La legge regionale 16 giugno 1988, n. 41, approvata alla fine
della decorsa legislatura regionale, affrontò con molta serietà il
problema degli interventi regionali nella costruzione degli edifici
di culto. Il presente disegno di legge 376 si innesta nel testo
della suddetta legge del 1988, la riformula, la rinnova in parte,
allo scopo di eliminare alcuni dubbi interpretativi e renderla più
aderente alle reali esigenze che si sono manifestate nella fase
della sua pratica applicazione.
Con il nuovo articolo 1 la regione è autorizzata ad assumere a
suo carico totalmente o parzialmente gli oneri per la costruzione,
per il completamento, per la ristrutturazione di edifici per il
culto, e relativi immobili di pertinenza quali case canoniche e
altre, nonché di edifici per svolgimento di attività senza scopo di
lucro, funzionalmente connessi alla pratica religiosa delle
comunità locali.
Fra gli oneri finanziari di cui sopra si intendono compresi
anche gli oneri relativi all'acquisto di aree necessarie o di
immobili esistenti, da destinare a edifici per il culto e per lo
svolgimento di attività senza scopo di lucro, funzionalmente
connessi alla pratica religiosa delle comunità locali, qualora tali
aree o tali immobili non siano stati ceduti gratuitamente da
altri.
La differenza tra il nuovo articolo e quello che si intende
sostituire sta nel fatto che viene demandata alla Regione - e in
relazione ai vari casi - la quantificazione dell'intervento.
Inoltre viene rimossa la principale incongruenza rappresentata
dalla penalizzazione degli interventi di recupero e di
ristrutturazione rispetto alla costruzione al rustico del nuovo
edificio. Infine non era prevista l'acquisizione degli eventuali
immobili occorrenti negli interventi di recupero e di
ristrutturazione. Questi interventi si sono rivelati nella realtà
molto più importanti dei primi, perché possono essere approntati
spesso all'uso con una spesa leggermente superiore a quella per la
costruzione al rustico del nuovo. Inoltre permettono la
conservazione e non l'abbandono di strutture già esistenti, spesso
di un certo valore.
Non dobbiamo dimenticare che la tendenza prevalente è quella di
tenere quanto più possibile le unità immobiliare connesse alla
pratica religiosa, anziché disperderle in ampi spazi.
Altro problema molto importante: in sede di applicazione della
legge 41/1988 le case canoniche venivano considerate facenti parte
dei veri e propri edifici di culto, cioè pertinenze, oppure
venivano assimilate agli edifici per lo svolgimento di attività
senza scopo di lucro, oppure venivano escluse. Con il nuovo disegno
di legge che stiamo riapprovando, viene chiarito in modo
inequivocabile che nell'ambito di applicazione della legge
rientrano le case canoniche.
Molta importanza assume anche l'articolo 3 bis, che prevede
l'esecuzione dei lavori da parte della Regione mediante appalto,
sulla base di un progetto esecutivo redatto a cura e spese degli
enti riconosciuti proprietari o beneficiari degli edifici stessi,
qualora per la realizzazione dei lavori non sia possibile ricorrere
al sistema della concessione. In questo caso la Giunta regionale è
delegata ad assumere ogni provvedimento necessario per
l'approvazione del progetto, per l'appalto, per l'aggiudicazione ed
esecuzione dei lavori, per la liquidazione degli stati di
avanzamento, per il collaudo e la liquidazione finale. Ciò facendo,
si tutelano quei richiedenti privi di ogni supporto tecnico ed
organizzativo, e si tutela altresì l'Amministrazione cui fa capo la
spesa, o parte di essa.
Altra innovazione è rappresentata dall'articolo 6 bis, con il
quale i fabbricati costruiti, acquistati o recuperati con i
finanziamenti previsti dalla presente legge, non possono mutare
destinazione d'uso per un periodo di venti anni dalla ultimazione
dei lavori o dalla data di vendita. Il suddetto vincolo deve essere
trascritto nei registri dell'ufficio delle ipoteche.
Presidente
E' aperta la discussione generale. Nessun
Consigliere chiede di parlare?
Ricordo che si tratta di riapprovazione ai sensi dell'articolo
31 dello Statuto speciale, voteremmo solo il comma quarto
dell'articolo 1 e poi la legge nel suo insieme con la maggioranza
assoluta dei voti.
Do lettura dell'articolo 1 integrato come previsto dal comma
4°:
Articolo 1 L'articolo 1 della legge regionale 16 giugno 1988, n.
41 "Intervento della Regione autonoma Valle d'Aosta nella
costruzione di edifici di culto" è sostituito dal seguente:
Articolo 1
1. La Regione autonoma Valle d'Aosta è autorizzata ad assumere a
suo carico gli oneri per la costruzione, per il completamento, per
la ristrutturazione, per la manutenzione straordinaria e per il
risanamento conservativo di edifici per il culto e relativi
immobili di pertinenza quali case canoniche e altre funzionalmente
connesse alla pratica religiosa delle comunità locali e purché non
siano adibite ad attività aventi scopo di lucro, nelle seguenti
misure:
a) l'80 percento dell'intera spesa per importi di lavori non
eccedenti lire 600.000.000,
b) il 70 percento dell'intera spesa per importi di lavori
compresi tra lire 600.000.001 e lire 800.000.000.
2. Tra gli oneri di cui al comma 1 si intendono compresi anche
gli oneri relativi all'acquisto di aree necessarie o di immobili
esistenti da destinare a edifici per il culto e per lo svolgimento
di attività senza scopo di lucro funzionalmente connessi alla
pratica religiosa delle comunità locali, qualora tali aree o tali
immobili non siano stati ceduti gratuitamente da altri.
3. Gli immobili di pertinenza agli edifici di culto o
funzionalmente connessi alla pratica religiosa possono essere
costruiti indipendentemente dagli edifici di culto già esistenti o
da costruirsi.
4. Il programma annuale delle opere da ammettere a contributo e
la relativa spesa a carico della Regione autonoma Valle d'Aosta
sono fissati dalla Giunta regionale su proposta del Consiglio degli
affari economici della Diocesi di Aosta per gli edifici di culto
cattolico e, per gli edifici di altri culti, su proposta delle
Chiese giuridicamente riconosciute, o i cui rapporti con lo Stato
sono regolati da intesa in attuazione dell'articolo 8 della
Costituzione Italiana".
5. I lavori sono affidati in concessione agli enti
giuridicamente riconosciuti proprietari o beneficiari degli edifici
di culto e di quelli per lo svolgimento di attività senza scopo di
lucro funzionalmente connessi alla pratica religiosa delle comunità
locali.
Presidente
Pongo in votazione l'articolo 1 testé
letto:
Esito della votazione
Presenti, votanti e favorevoli: 27
Il Consiglio approva all'unanimità
Presidente
Pongo in votazione la legge nel suo
complesso:
Esito della votazione
Presenti, votanti e favorevoli: 28
Il Consiglio approva all'unanimità
Presidente
In base all'esito della votazione risulta
pertanto riapprovato il seguente disegno di legge:
Articolo 1 L'articolo 1, della legge regionale 16 giugno
1988, n. 41, "Intervento della Regione autonoma Valle d'Aosta nella
costruzione di edifici di culto", è sostituito dal
seguente:
Articolo 1
1. La Regione autonoma Valle d'Aosta è autorizzata ad assumere a
suo carico gli oneri per la costruzione, per il completamento, per
la ristrutturazione, per la manutenzione straordinaria e per il
risanamento conservativo di edifici per il culto e relativi
immobili di pertinenza quali case canoniche e altre funzionalmente
connesse alla pratica religiosa delle comunità locali e purché non
siano adibite ad attività aventi scopo di lucro, nelle seguenti
misure:
a) l'80 percento dell'intera spesa per importi di lavori non
eccedenti lire 600.000.000,
b) il 70 percento dell'intera spesa per importi di lavori
compresi tra lire 600.000.001 e lire 800.000.000.
2. Tra gli oneri di cui al comma 1 si intendono compresi anche
gli oneri relativi all'acquisto di aree necessarie o di immobili
esistenti da destinare a edifici per il culto e per lo svolgimento
di attività senza scopo di lucro funzionalmente connessi alla
pratica religiosa delle comunità locali, qualora tali aree o tali
immobili non siano stati ceduti gratuitamente da altri.
3. Gli immobili di pertinenza agli edifici di culto o
funzionalmente connessi alla pratica religiosa possono essere
costruiti indipendentemente dagli edifici di culto già esistenti o
da costruirsi.
4. Il programma annuale delle opere da ammettere a contributo e
la relativa spesa a carico della Regione autonoma Valle d'Aosta
sono fissati dalla Giunta regionale su proposta del Consiglio degli
affari economici della Diocesi di Aosta per gli edifici di culto
cattolico e, per gli edifici di altri culti, su proposta delle
Chiese giuridicamente riconosciute, o i cui rapporti con lo Stato
sono regolati da intesa in attuazione dell'articolo 8 della
Costituzione Italiana".
5. I lavori sono affidati in concessione agli enti
giuridicamente riconosciuti proprietari o beneficiari degli edifici
di culto e di quelli per lo svolgimento di attività senza scopo di
lucro funzionalmente connessi alla pratica religiosa delle comunità
locali.
Articolo 2 1. Al comma 1 dell'articolo 2 della legge
regionale 41/88 sono aggiunte, in fine, le parole: "... o quelle
già esistenti".
2. Il comma 2 dell'articolo 2 della legge regionale 41/88 è
sostituito dal seguente:
"2. Il pagamento delle somme corrispondenti al costo delle opere
ed all'acquisto delle aree o degli immobili a norma dell'articolo 1
è effettuato dopo il collaudo dei lavori. Sono tuttavia ammesse
liquidazioni parziali in corso d'opera in base a documenti
giustificanti l'effettiva esecuzione delle opere".
Articolo 3 1. Dopo l'articolo 3 della legge regionale 41/88 è
inserito il seguente articolo 3 bis:
"Articolo 3 bis.
1. Qualora, per la realizzazione dei lavori, non sia possibile
ricorrere al sistema della concessione la Regione, previa richiesta
degli enti di cui all'articolo 1 comma 5 può procedere alla
esecuzione dei lavori mediante appalto sulla base di un progetto
esecutivo, o di relativo stralcio, redatto a cura e spese degli
Enti riconosciuti proprietari o beneficiari degli edifici stessi, e
da questi ultimi trasmesso corredato delle necessarie
autorizzazioni e licenze.
2. In caso di ricorso alla procedura di cui al comma 1, la
Giunta regionale è delegata ad assumere ogni provvedimento
necessario per l'approvazione del progetto, per l'appalto, per
l'aggiudicazione e l'esecuzione dei lavori, per la liquidazione
degli stati di avanzamento, per il collaudo e per la liquidazione
finale."
Articolo 4 1. Il comma 1 dell'articolo 4 della legge regionale
41/88 è sostituito dal seguente:
"1. Per la realizzazione degli interventi di cui all'articolo 1,
di importo superiore a lire 800.000.000, la Regione autonoma Valle
d'Aosta è autorizzata a concedere agli enti interessati
giuridicamente riconosciuti, proprietari o beneficiari di edifici
di culto nonché di quelli per lo svolgimento di attività senza
scopo di lucro funzionalmente connessi alla pratica religiosa delle
comunità locali, mutui agevolati assistiti dal contributo
regionale, della durata massima di anni venti, da contrarre con la
"Finaosta S.p.a." o con gli istituti di credito convenzionati con
la Regione autonoma Valle d'Aosta".
Articolo 5 1. Le lettere a) e b) del comma 1 dell'articolo 5
della legge regionale 41/88 sono sostituite dalle seguenti:
"a) dall'importo dei lavori;
b) dal costo dell'area o dell'immobile che devono essere
acquistati.
Articolo 6 1. La rubrica del capo III (Norme finanziarie) è
sostituita dalla seguente: "Disposizioni finali".
Articolo 7 1. Al capo m della legge regionale 41/88 è inserito,
prima dell'articolo 7, il seguente articolo 6 bis:
"Articolo 6 bis
1. I fabbricati costruiti, acquistati o recuperati con i
finanziamenti di cui alla presente legge non possono essere mutati
di destinazione d'uso per un periodo di anni venti a partire dalla
data della compravendita o dell'ultimazione dei lavori. Tale
vincolo di destinazione è trascritto dalla conservatoria dei
registri immobiliari a cura e spese degli interessati."
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK