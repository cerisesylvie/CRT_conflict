Consiglio Regionale della Valle d'Aosta - Oggetto del Consiglio n. 2145 del 22 dicembre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Anagrafe patrimoniale - Indennità e previdenza
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2145 del 22 dicembre 2011 - Resoconto
OGGETTO N. 2145/XIII - Reiezione della proposta di legge:
"Disposizioni in materia di contenimento dei costi della politica.
Soppressione dell'assegno vitalizio spettante ai Consiglieri
regionali e riduzione dei contributi finanziari per il
funzionamento dei gruppi consiliari. Modificazioni alle leggi
regionali 8 settembre 1999, n. 28, e 17 marzo 1986, n. 6".
CAPO I
MODIFICAZIONI ALLA LEGGE REGIONALE 8 SETTEMBRE 1999, N.
28
Articolo 1
(Modificazione all'articolo 6)
1. Alla lettera b) del comma 1 dell'articolo 6 della legge
regionale 8 settembre 1999, n. 28 (Interventi per il contenimento
della spesa in materia di previdenza dei consiglieri regionali.
Costituzione dell'Istituto dell'assegno vitalizio. Modificazioni
alla legge regionale 21 agosto 1995, n. 33 (Norme sulle indennità
spettanti ai membri del Consiglio e della Giunta e sulla previdenza
dei consiglieri regionali)), le parole: "stabiliti dall'Ufficio di
Presidenza in misura non superiore al doppio della trattenuta
obbligatoria a carico del consigliere regionale" sono sostituite
dalle seguenti: "quantificati dall'Ufficio di Presidenza in misura
non superiore alla trattenuta obbligatoria a carico del consigliere
regionale".
Articolo 2
(Modificazioni all'articolo 7)
1. Il comma 1 dell'articolo 7 della l.r. 28/1999 è sostituito
dal seguente:
"1. Nel regime della capitalizzazione, l'ammontare
dell'assegno vitalizio è costituito dalla rendita, mensile e
posticipata, determinata applicando al capitale accantonato, come
definito all'articolo 6, comma 1, coefficienti di conversione
variabili in funzione dell'età, del sesso e della reversibilità.
Nel regolamento di applicazione di cui all'articolo 1, comma 2,
sono indicati i parametri necessari ai fini del calcolo dei
predetti coefficienti di conversione.".
2. Il comma 3 dell'articolo 7 della l.r. 28/1999 è
abrogato.
CAPO II
MODIFICAZIONE ALLA LEGGE REGIONALE 17 MARZO 1986, N.
6
Articolo 3
(Modificazione all'articolo 4)
1. Il comma 1 dell'articolo 4 della legge regionale 17 marzo
1986, n. 6 (Funzionamento dei Gruppi consiliari), è sostituito dal
seguente:
"1. I contributi finanziari per gli oneri di funzionamento
dei Gruppi consiliari e per le spese di aggiornamento, studio e
documentazione, compresa l'acquisizione di consulenze, nonché per
l'organizzazione di convegni e conferenze per diffondere le
conoscenze sull'attività dei Gruppi stessi e promuovere la
partecipazione sulle questioni di competenza del Consiglio
regionale, sono erogati a favore dei rispettivi capigruppo nelle
seguenti misure fisse mensili:
a) euro 1.000 per componente, fino al secondo;
b) euro 500 per componente, dal terzo al decimo;
c) euro 300 per componente, a partire
dall'undicesimo.".
CAPO III
DISPOSIZIONI FINALI
Articolo 4
(Soppressione dell'assegno vitalizio)
1. A decorrere dalla XIV legislatura è soppresso l'assegno
vitalizio spettante ai consiglieri regionali ai sensi della l.r.
28/1999.
2. Per i consiglieri regionali in carica nel corso della XIII
legislatura o cessati dal mandato entro la XIII legislatura si
applicano le disposizioni inerenti all'assegno vitalizio di cui
alle leggi regionali 21 agosto 1995, n. 33 (Norme sulle indennità
spettanti ai membri del Consiglio e della Giunta e sulla previdenza
dei consiglieri regionali)), e 28/1999.
3. Per i consiglieri regionali rieletti nella XIV legislatura
o in legislature successive l'esercizio del mandato non produce
alcun ulteriore effetto giuridico ed economico rispetto
all'ammontare dell'assegno vitalizio già maturato nel corso delle
precedenti legislature.
Articolo 5
(Entrata in vigore)
1. La presente legge entra in vigore il 1° gennaio
2012.
Presidente
- Passiamo alla proposta di legge n. 164
presentata dai colleghi del gruppo ALPE.
Pongo in votazione l'articolo 1:
Consiglieri presenti e votanti: 32
Favorevoli: 7
Contrari: 25
Il Consiglio non approva.
Presidente
- Ai sensi dell'articolo 77, comma 2, del
Regolamento interno, essendo stato respinto l'articolo 1, la
proposta di legge decade.
Il Consiglio
respinge pertanto la proposta di legge n. 164: "Disposizioni
in materia di contenimento dei costi della politica. Soppressione
dell'assegno vitalizio spettante ai Consiglieri regionali e
riduzione dei contributi finanziari per il funzionamento dei gruppi
consiliari. Modificazioni alle leggi regionali 8 settembre 1999, n.
28, e 17 marzo 1986, n. 6".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK