Consiglio Regionale della Valle d'Aosta - Oggetto del Consiglio n. 1827 del 8 marzo 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1827 del 8 marzo 2006 - Resoconto
OBJET N° 1827/XII - Nomination des Commissaires aux comptes
chargés du contrôle des comptes de la Région au titre de l'exercice
2005.
Presidente - Colleghi, vorrei proporvi sulla programmazione dei
lavori di rimandare a domattina tutte le leggi e di fare oggi i
punti 24, 27, 28 e 29 dell'ordine del giorno. Il Consiglio conviene
sulla proposta? Grazie. Si passa alla discussione del punto 24.
Collègues, comme vous le savez, il est nécessaire de nommer les
3 Commissaires aux comptes chargés du contrôle des comptes de la
Région, cela au titre de l'exercice 2005; aux termes de l'article
115 du Règlement intérieur pour le fonctionnement du Conseil, les
Commissaires doivent être choisis parmi les Conseillers régionaux
qui n'étaient pas au Gouvernement au cours de l'exercice au titre
duquel ils sont nommés, et qui ne sont pas conjoints ou apparentés
jusqu'au 4e degré avec le Trésorier régional et avec les membres du
Gouvernement qui ont participé à la gestion à laquelle le bilan se
rapporte. Les Commissaires aux comptes doivent être nommés au
scrutin secret et chaque Conseiller peut choisir un seul
commissaire; le nombre minimum de voix requis est de 3, les 3
Conseillers qui auront obtenu le plus grand nombre de voix seront
élus.
La parole au Conseiller Frassy.
Frassy (CdL) - Il mio intervento probabilmente non sarà
originale, però devo prendere atto che la profezia che avevamo
fatto un anno fa, si è puntualmente verificata anche quest'anno ed
è una profezia facile da fare e da verificare poi nel suo
accadimento.
È dall'inizio di questa legislatura per non dire - rispetto alla
mia esperienza - dall'inizio della scorsa legislatura e forse
qualcuno potrà anche dare testimonianza di tempi ancor più datati,
che c'è sempre l'impegno di rivedere questo meccanismo. Meccanismo
sul quale ci eravamo già convinti qualche anno fa che fosse
necessario rivedere, proprio perché le competenze che vengono
richieste per questo tipo di certificazione non sono più gestibili
nell'ambito del ruolo politico che svolge un Consigliere regionale.
Avevamo messo in cantiere una revisione del Regolamento consiliare,
c'era stato l'impegno dell'Assessore Marguerettaz di occuparsi
della revisione della legge, che regolamenta questo tipo di nomina,
di conseguenza dando fiducia all'Assessore Marguerettaz la
Commissione del Regolamento ha stralciato dalle modifiche dello
stesso la modifica riguardante la nomina dei revisori.
Penso che lei, Assessore, qualche impegno più serio lo debba
prendere rispetto al Consiglio e questa volta non in Commissione
Regolamento, ma nella pubblica seduta odierna, perché non invidio i
colleghi che anche quest'anno con spirito di servizio andranno a
mettere la loro firma in calce a un conto consuntivo. Conto
consuntivo che verificheranno con tutta la buona fede e l'impegno
che ci mettono, ma che è una verifica - per approfondita che possa
essere - improponibile rispetto agli impegni che un tipo di questa
verifica richiede. Pensiamo solo che per andare a verificare i
bilanci delle società di capitali anche le più piccole è necessario
avere dei criteri di tipo professionale, per poter essere nominati
sindaci o revisori, per andare a certificare il bilancio più
importante della Regione è sufficiente una nomina politica.
Penso che lei, Assessore, stavolta l'impegno se lo debba
prendere in maniera seria ma in primis davanti alla sua
maggioranza.
Presidente - La parola alla Consigliera Squarzino Secondina.
Squarzino (Arc-VA) - Su questo argomento concordo pienamente con
il collega Frassy. Sono andata a riprendere un ordine del giorno
approvato da questo Consiglio nel 2004, in occasione del consuntivo
della finanziaria 2003, in cui si erano affrontati in modo
approfondito questa serie di problemi e il Consiglio ha voluto
mettere una "pietra miliare" per dire: "guardate, questa a nostro
avviso dovrebbe essere l'ultima volta".
Lo rileggo questo ordine del giorno, perché forse...
(interruzione del Consigliere Frassy, fuori
microfono)
... possiamo ripresentarlo... L'ordine del giorno era stato
presentato dai colleghi Viérin Marco, Viérin Adriana e Fey, perché
erano quelli che erano stati nominati revisori dei conti e
recitava:
"Il Consiglio regionale, considerato che l'articolo 115 del
Regolamento interno del Consiglio regionale stabilisce che 3
Consiglieri regionali debbano provvedere alla revisione del
rendiconto generale del bilancio della Regione Valle d'Aosta,
rilevato che la norma non specifica la tipologia dei controlli da
svolgere sul documento contabile, che presenta una tale vastità di
vincoli legislativi nonché di parti contabili attive e passive, che
richiederebbe un lavoro sistematico e specifico di revisori
contabili professionisti, impegna il Consiglio regionale a voler
esaminare attentamente la questione sopraccitata e rivedere la
norma del regolamento interno del Consiglio regionale, articolo
115".
Mi sembra che ci fosse a livello di Commissione Regolamento una
proposta che stava emergendo...
(nuova interruzione del Consigliere Frassy, fuori
microfono)
... già formalizzata, quindi che già poteva andar bene, quando
l'Assessore alle finanze è intervenuto dicendo: "provvedo io, in
qualche modo". A questo punto ci troviamo oggi a dover nominare dei
revisori dei conti che si trovano a dover affrontare in modo
inadeguato, per quanto bravi possano essere, il compito che viene
loro richiesto. Non è stata approvata la modifica all'articolo 115
del Regolamento, che già avremmo avuto, se non ci fosse stato lo
"stop". Non abbiamo neanche adesso gli strumenti che erano stati
promessi, credo che questo Consiglio debba fare una riflessione.
Anch'io ringrazio vivamente i colleghi Consiglieri che, pur sapendo
questa situazione, proprio per spirito di servizio accettano di
fare quello che l'articolo 115 chiede.
Presidente - La parola all'Assessore al bilancio, finanze,
programmazione e partecipazioni regionali, Marguerettaz.
Marguerettaz (UV) - Prendo atto di questa affinità e di questa
assonanza fra il Consigliere Frassy e la Consigliera
Squarzino...
Frassy (fuori microfono) - ... anche il Consigliere Fey...
Marguerettaz (UV) - ... i ragionamenti fatti credo che siano
assolutamente meritevoli di tutta la considerazione di cui sono
capace.
Appassionandosi con il digitale, sono entrati proprio in una
logica di "switch-off",
nel senso che hanno chiuso le
trasmissioni e hanno immagazzinato solo alcuni passaggi, ma non c'è
il passaggio sostitutivo. Siccome avete un approccio metodologico,
che ho sempre apprezzato, deve esserci proprio questo "switch-off",
perché abbiamo approvato una legge regionale - qui il più colpevole
è Frassy - concernente disposizioni in materia di controllo sulla
gestione finanziaria e istituzione della relativa autorità di
vigilanza. L'articolo 10, al 2° comma, dice che spetta altresì
"... all'autorità verificare la regolare tenuta della
contabilità e la puntuale rilevazione dei fatti di gestione nelle
scritture contabili della Regione"
; il Governo presieduto dagli
stessi partiti che adesso si trovano alla mia destra, ha impugnato
la legge e rispetto a questa attività di supporto c'è stato il
"semaforo rosso".
Il Consigliere Frassy dice: "ma come, non ci sono i supporti"!
Lo avevamo previsto, lo abbiamo scritto in legge e il Governo che a
lei sta tanto a cuore ha impugnato la legge regionale, ad Aosta
dite una cosa e a Roma ne dite un'altra, la schizofrenia è
galoppante! Ecco perché quando abbiamo discusso, abbiamo detto che
il Consiglio è sovrano, quindi un intervento dei Consiglieri è
fondamentale, ed è stata sollevata la necessità di avere un
sostegno di soggetti qualificati e professionalmente adeguati, cosa
che l'autorità di vigilanza era, perché all'interno della nomina
avremmo individuato persone con dei profili professionali adeguati;
quindi ecco che rimando al mittente le osservazioni, perché non
siamo stati inerti, abbiamo fatto quello che era previsto negli
impegni, ma qualcuno non ha condiviso - adesso vedremo la decisione
-, comunque rispetto a questo abbiamo fatto il nostro dovere.
Ribadisco che questo è un compito del Consiglio, non è un
compito della Giunta; noi abbiamo dato il contributo che ci è stato
richiesto.
Presidente - La parola al Consigliere Frassy, per secondo
intervento.
Frassy (CdL) - Solo per chiarire una visione parziale che
l'Assessore ha voluto dispensare all'aula. È una visione parziale,
perché lei sa qual è stata la nostra posizione politica dall'inizio
alla fine dell'esame di quel disegno di legge, dalla Commissione
all'aula abbiamo espresso una serie di giudizi negativi per diversi
profili, fra i quali c'era anche il modo in cui era stato inserito
successivamente il meccanismo della revisione dei conti; avevamo
sostenuto che quel tipo di problematica andava gestita in una legge
che doveva essere diversa rispetto alla legge istitutiva della
autorità di vigilanza.
Ora, Assessore, nell'ipotesi non remota, ma probabile, che la
norma venga cassata dalla Corte costituzionale, auspico che lei sia
solerte nel riporre mano alla materia, ma la invito a farlo in una
maniera differente, perché non può inserire questa problematica in
una "legge omnibus" sui controlli, perché il rischio alla fine è di
non fare un passo avanti! Lo avevamo detto in tempi non sospetti e
ancora una volta la nostra previsione si è puntualmente
verificata!
Presidente - La parola al Consigliere Cesal.
Cesal (UV) - Era solo per ricondurre la discussione ad un
livello leggermente inferiore rispetto ai toni che ha ora
assunto.
Convengo con parte di quanto affermato dall'Assessore
relativamente all'autorità di vigilanza, di cui sono stato relatore
in quest'aula e di cui ho condiviso tutto il percorso e anche la
filosofia di fondo e le finalità che questa legge si prefiggeva;
fra le finalità evidentemente era ricompreso anche il controllo del
bilancio dell'Amministrazione regionale. Lascio perdere i toni
apocalittici di "terrorismo psicologico", se vogliamo, nel dire che
è pericoloso perché ormai nella nomina dei revisori dei conti da
parte del Consiglio credo che siamo giunti a 50-60, non si è mai
verificato alcun tipo di azione negativa nei loro confronti, per
cui tranquillizzo i commissari che verranno nominati anche
quest'anno. Mi auguro che nel frattempo la Corte costituzionale dia
ragione alla Regione in ordine alle nostre prerogative di carattere
costituzionale circa la possibilità che abbiamo di organizzare un
sistema di controlli autonomo sulla base della legislazione
vigente.
Indico i nominativi a nome dei gruppi della maggioranza nelle
persone dei colleghi Lavoyer Claudio e Praduroux Renato e invito il
Consiglio ad esprimersi in questa direzione.
Presidente - La parola alla Consigliera Squarzino Secondina.
Squarzino (Arc-VA) - Per la minoranza proponiamo il collega
Lattanzi, che ringraziamo per la sua disponibilità.
Le Vice-président Lanièce remplit les fonctions de Président
de la séance de 19 heures 18 jusqu'à 19 heures 19.
Presidente - Dichiaro l'esito della votazione:
Consiglieri presenti e votanti: 29
Hanno riportato voti:
Praduroux Renato: 10
Lavoyer Claudio: 9
Lattanzi Massimo: 7
Bortot Alessandro: 3
Presidente - Dichiaro quindi eletti revisori dei conti i
Consiglieri Praduroux, Lavoyer e Lattanzi.
Le Conseil
Considérant qu'il est nécessaire de nommer les trois
Commissaires aux Comptes chargés du contrôle des comptes de la
Région au titre de l'exercice 2005, au sens de l'article 115 du
Règlement intérieur pour le fonctionnement du Conseil;
Considérant que lesdits Commissaires doivent être choisis
parmi les Conseillers régionaux qui n'ont pas fait partie du
Gouvernement au cours de l'exercice au titre duquel ils sont nommés
et que les fonctions en cause ne peuvent être attribuées aux
parents et alliés, jusqu'au 4ème degré, du trésorier ou des membres
du Gouvernement régional ayant exercé leurs fonctions dans le cadre
de l'exercice auquel les comptes se rapportent;
Considérant que lesdits Commissaires aux Comptes doivent être
nommés au scrutin secret (bulletin unique pour les trois
Commissaires), que chaque Conseiller peut choisir un seul
Commissaire, que les trois Conseillers qui auront obtenu le plus
grand nombre de voix seront élus et que chaque Commissaire doit
obtenir un minimum de trois voix;
Vu l'avis favorable exprimé par le Directeur des Affaires
générales de la Présidence du Conseil, aux termes des dispositions
combinées des articles 13, premier alinéa, lettre e) et 59,
deuxième alinéa, de la loi régionale n° 45 du 23 octobre 1995,
quant à la légalité de la présente délibération;
Délibère
la nomination des Conseillers Praduroux, Lavoyer et Lattanzi,
en tant que Commissaires aux Comptes chargés du contrôle des
comptes de la Région au titre de l'exercice 2005.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK