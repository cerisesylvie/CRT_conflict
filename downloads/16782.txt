Consiglio Regionale della Valle d'Aosta - Oggetto del Consiglio n. 78 del 23 settembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
Precedente
Successivo
Resoconto integrale del dibattito dell'aula
Oggetto del Consiglio n. 78 del 23 settembre 1998 - Resoconto
SÉANCE DU 23 SEPTEMBRE 1998 (MATIN)
OGGETTO N. 78/XI Determinazioni inerenti l'elevazione del tetto
di iscrizione delle imprese artigiane. (Interrogazione)
Interrogazione Richiamata la mozione presentata dai Consiglieri
regionali Parisi, Lanièce ed Aloisi approvata all'unanimità dal
Consiglio regionale nella seduta del 25 marzo 1998 avente per
oggetto "Elevazione del tetto di iscrizione delle imprese artigiane
per l'esecuzione di lavori pubblici";
Considerato che sono trascorsi cinque mesi dall'approvazione
della mozione in oggetto;
Sottolineata nuovamente l'urgenza della soluzione di tale
problema;
il sottoscritto Consigliere regionale
Interroga
la Giunta regionale per sapere:
se la stessa ha già predisposto un disegno di legge che preveda
di elevare il tetto di iscrizione delle imprese artigiane tenendo
conto anche della riforma in atto dell'A.N.C.;
2) in caso di risposta negativa, quali sono i tempi e le
modalità previsti per la presentazione del disegno di legge di cui
sopra.
F.to: Lanièce
Président La parole à l'Assesseur au territoire, à
l'environnement et aux ouvrages publics, Vallet.
Vallet (UV) Per quanto riguarda la prima domanda, la risposta è
no in quanto a mio parere è opportuno attendere che il Ministero
dei lavori pubblici completi la riforma dell'Albo nazionale
costruttori. Infatti, questa riforma per attuarsi necessita di due
atti: uno è già stato definito ed è un decreto legislativo del 15
maggio 1998, n. 304, che definisce il Regolamento concernente la
nuova tabella delle categorie di iscrizione all'ANC; questo decreto
legge è stato pubblicato solo sulla Gazzetta del 24 agosto 1998. È
necessario, dicevo, per completare la riforma dell'Albo, un secondo
provvedimento, probabilmente un DPR che regoli il procedimento di
iscrizione all'Albo nazionale costruttori.
Questo DPR è già stato approvato dal Consiglio dei ministri, è
ora in attesa della registrazione da parte della Corte dei conti,
quindi in attesa di pubblicazione.
Tale atto regolerà le nuove classifiche andando a stabilire
novità importanti nel senso che la classifica più bassa per
l'iscrizione è prevista a 750 milioni rispetto ai 75 milioni
attuali. Prevederà anche l'obbligo di essere iscritti all'Albo
nazionale costruttori per chi partecipa ad appalti superiori ai 300
milioni.
Per concludere, credo sia opportuno aspettare la pubblicazione
di questo secondo DPR, poi noi potremo valutare l'opportunità di
scegliere la cifra che potrà essere ricompresa fra 300 e 750
milioni. Per definire la questione è sufficiente modificare la
legge n. 8/85 che consiste in un articolo unico per cui se il
decreto verrà pubblicato a breve, ipotizzo che per la fine
dell'anno sia possibile prevedere la presentazione del
provvedimento.
Président La parole au Conseiller Lanièce.
Lanièce (Aut) Ringrazio l'Assessore per aver espresso la volontà
della Giunta di modificare al più presto la legge in modo da venire
incontro alla richiesta, che è più che mai legittima, di elevare il
tetto di iscrizione delle imprese artigiane per l'esecuzione dei
lavori pubblici ad un importo superiore a 150 milioni, tenuto conto
che l'importo attuale è molto limitativo anche perché la maggior
parte dei lavori consistono in interventi superiori ai 150
milioni.
Quindi giustamente andare ad un'elevazione del tetto vorrebbe
dire consentire alle imprese artigiane valdostane di poter svolgere
più lavori e costituirebbe anche un incentivo per quanto riguarda
l'occupazione in Valle.
Pertanto prendiamo atto, come da risposta dell'Assessore, che si
è in attesa di quest'ultimo DPR in modo da poter prendere poi i
provvedimenti necessari.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK