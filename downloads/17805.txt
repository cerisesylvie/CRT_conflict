Consiglio Regionale della Valle d'Aosta - Oggetto del Consiglio n. 967 del 17 novembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 967 del 17 novembre 1999 - Resoconto
OGGETTO N. 967/XI Ratifica della deliberazione n. 3651, in
data 18 ottobre 1999, adottata dalla Giunta regionale in via
d'urgenza.
Oggetto n. 3651 in data 18 ottobre 1999
: Approvazione
dell’individuazione e perimetrazione aree a rischio
idrogeologico molto elevato e del programma degli interventi
urgenti per la riduzione del rischio di cui al piano straordinario
di bacino ex art. 1, comma 1 bis, L. 267/98 e successive
modificazioni.
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
Molto brevemente per motivare specificatamente
le ragioni dell'urgenza con cui la Giunta ha assunto questa
delibera e che sono tutte nel termine del 31 ottobre posto
dall'autorità di bacino per la presentazione di queste
perimetrazioni e per presentare un emendamento che va a sostituire
la tabella B allegata alla delibera, emendamento che si rende
necessario in quanto nel frattempo il Ministero ha precisato qual è
la quota parte di finanziamenti che spettano alla Regione Valle
d'Aosta, superiore a quanto era stato anteriormente comunicato,
finanziamenti che andiamo quindi a ridistribuire per la
realizzazione degli interventi che sono stati previsti ed elencati
nella tabella B allegata alla delibera.
Président
L'amendement proposé par l'Assesseur Vallet est
en cours de distribution.
La parole à la Conseillère Squarzino Secondina.
Squarzino (PVA-cU)
Rispetto a quest'atto amministrativo
avrei bisogno di chiedere all'Assessore alcune informazioni,
intanto sarebbe interessante capire come mai delle 48 zone
segnalate dall'autorità di bacino soltanto 12 siano state
individuate come zone effettivamente ad alto rischio e cosa ne è di
tutte le altre zone.
Le zone che sono state segnalate dall'autorità di bacino sono
state esaminate dal punto di vista dei diversi rischi? Cioè rischio
delle frane, rischio delle alluvioni, rischio delle valanghe?
Quando avrò visto l'emendamento proposto, mi riservo di fare
ulteriori osservazioni o d'intervenire dopo la risposta
dell'Assessore.
Président
Si personne ne s'inscrit pour parler, je ferme
la discussion générale.
La parole à l'Assesseur au territoire, à l'environnement et aux
ouvrages publics, Vallet.
Vallet (UV)
La legge n. 183/89 prevede la predisposizione
di quello che si chiama il piano stralcio dell'assetto
idrogeologico riguardante il bacino del fiume Po che è in queste
settimane in pubblicazione ed è stato notificato ai comuni della
Valle d'Aosta. Quel piano individua le 48 zone a rischio di
dissesto idrogeologico, che ha citato la Consigliera Squarzino,
quindi una programmazione che è da far risalire alla legge n.
183/89.
La cosiddetta "legge Sarno", che è la legge n. 267/98, il cui
nome chiarisce il fondamento della legge, prevede la
predisposizione di un piano di interventi straordinari e richiede
quindi alle amministrazioni di individuare quelle che fra le zone
individuate dal piano di assetto idrogeologico hanno le
caratteristiche per essere definite aree ad elevato rischio e
quindi prevede finanziamenti specifici per intervenire in queste
zone.
Come sono state individuate le zone? Questa è una risposta che
presuppone delle cognizioni tecniche puntuali e specifiche. Credo
che in commissione il geologo abbia illustrato ai consiglieri quali
sono i criteri. Sono comunque i criteri che sono stati dati
dall'autorità stessa e che hanno consentito alle strutture
dell'Amministrazione di definire 12 fra le 48 aree individuate dal
piano per l'assetto idrogeologico.
Le aree sono state evidenziate sotto tutti i punti di vista sia
per quanto riguarda il rischio valanghivo, sia per quanto riguarda
il rischio di frane, sia per quanto riguarda il rischio di
alluvioni.
Credo di aver risposto compiutamente alle due domande che mi
sono state formulate.
Président
La parole à la Conseillère Squarzino Secondina
pour déclaration de vote.
Squarzino (PVA-cU)
Dichiaro l'astensione del nostro gruppo
perché la spiegazione dell'Assessore non è stata esauriente, nel
senso che non poteva riferire qui tutto quello che è stato detto in
commissione e questo lo capisco, ma c'è un elemento che mi
preoccupa e cioè il fatto che quest'analisi è stata fatta proprio
da quegli esperti che si occupano di frane e di alluvioni, ma non
appare da nessuna parte che c'è stata un'analisi di tutte le zone
in cui c'è un pericolo eventuale di valanghe. Non è chiaro se
effettivamente, rispetto alle zone soggette a valanghe, è stato
fatto un accurato esame dei rischi che ci sono.
Le esperienze che purtroppo ci sono state nella nostra regione
ci fanno dire che questo settore è molto importante e che avrebbe
dovuto essere oggetto di un'attenzione particolare, che da questo
piano non appare.
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
Mi rendo conto che la materia è complessa e
sicuramente per mio difetto non sono stato sufficientemente
chiaro.
Siamo di fronte ad una serie di pianificazioni che sono messe in
atto da leggi dello Stato, la legge n. 183/89 che prevede la
definizione del piano per l'assetto idrogeologico; siamo di fronte
a pianificazioni che attengono legislazioni regionali, mi riferisco
al catasto delle valanghe. Non è assolutamente vero che il fenomeno
valanghivo non è indagato, come ho avuto modo di rispondere ad
un'interpellanza del gruppo di Forza Italia, tutte le valanghe
della Regione Valle d'Aosta sono censite e descritte e quindi
abbiamo cognizione puntuale e precisa.
Questo che è oggi all'attenzione del Consiglio è un piano
d'interventi straordinari voluto da una legge straordinaria che si
inserisce in un contesto di pianificazione ordinaria.
I tempi per eseguire queste valutazioni sono stati tempi
rapidissimi perché, come spesso capita a Roma, si scoprono le
problematiche che non si sono scoperte per 30 anni e poi
improvvisamente il giorno dopo bisogna dare la risposta. I nostri
uffici hanno fatto un esame ed è scritto nella delibera, di tipo
speditivo perché si trattava di dare risposte nel giro di poche
settimane.
Non è assolutamente vero che, rispetto al fenomeno delle
valanghe, la problematica non è nota e non è codificata, ben lungi,
disponiamo di un puntualissimo catasto delle valanghe che poco ha a
che vedere con questo strumento che, ripeto, è uno strumento di
pianificazione straordinaria che si inserisce in un contesto invece
di pianificazione ordinaria.
Président
La parole au Conseiller Lattanzi.
Lattanzi (FI)
Per dichiarare che voteremo a favore di
questo provvedimento con una motivazione molto precisa.
Non tutto il quadro è chiaro, come diceva la Consigliera
Squarzino, però ci sentiamo di votarlo in quanto molti degli
interventi che sono previsti e che saranno finanziati da questo
provvedimento sono stati da noi più volte richiesti con una serie
d'interpellanze in quest'anno di attività e quindi ci sentiamo di
condividere il fatto che questo provvedimento va a risolvere tutta
una serie di problemi che ci sono e che, visto che riguardano
l'incolumità delle persone, come Forza Italia ci sentiamo di
sostenere.
Président
Je donne lecture de l'amendement proposé par
l'Assesseur Vallet:
Emendamento "La tabella B, allegata alla deliberazione n.
3651 del 18.10.1999, è sostituita dalla nuova tabella
allegata."
Je soumets au vote par une seule votation l'ensemble de la
délibération dans le texte amendé par l'Assesseur Vallet:
Conseillers présents: 33
Votants: 27
Pour: 27
Abstentions: 6 (Beneforti, Comé, Curtaz, Lanièce, Marguerettaz,
Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK