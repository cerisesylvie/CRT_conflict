Consiglio Regionale della Valle d'Aosta - Oggetto del Consiglio n. 73 del 6 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 73 del 6 ottobre 1983 - Resoconto
OGGETTO N. 73/VIII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 5243 in data 2 settembre 1983
:
Lavori di ampliamento dell'Istituto Professionale Regionale in
Comune di Aosta - Approvazione di perizia di variante suppletiva -
Approvazione ed impegno di spesa - Approvazione di nuovi prezzi -
Concessione di proroga.
PRESIDENTE:
La parola al Consigliere Baldassarre, ne ha
facoltà.
BALDASSARRE - (P.S.D.I.):
Io vorrei conoscere
dall'Assessore competente i criteri di questa perizia suppletiva.
Su un appalto di 600 milioni c'è una perizia suppletiva di circa
300 milioni; non solo, ma oltre ai 300 milioni di perizia
suppletiva, viene concessa all'impresa una proroga di 60 gg. Questa
proroga può comportare una revisione dei prezzi concordati con i
tecnici dell'Assessorato per cui non ritengo morale, dal mio punto
di vista, che su un appalto di 600 milioni ci sia una perizia
suppletiva di 300 milioni, quando, nel capitolato, certe voci
dovevano giù essere comprese e si concedano all'impresa 60 gg. di
proroga. Questo comporterà certamente un aumento del costo di
quest'opera perchè ci sarà una revisione dei prezzi. Io quindi
esprimo un giudizio nettamente negativo su questa delibera di
Giunta.
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
La proroga si è resa necessaria perché
è cominciato l'anno scolastico e non c'è assolutamente niente di
immorale nel fatto di non poter lavorare quando le aule sono
occupate dagli alunni. L'aumento dell'importo dei lavori da 600 a
900 milioni è dovuto al fatto che le classi dell'Istituto
professionale regionale sono più numerose, quindi si è ampliata
quella che era la previsione iniziale.
PRESIDENTE:
La parola all'Assessore Borbey, ne ha
facoltà.
BORBEY - (D.C.):
Faccio una precisazione prettamente
tecnica: quando c'è una perizia suppletiva e quindi maggiori
lavori, per forza di cose l'impresa chiede una proroga, in quanto
sono lavori non previsti dall'appalto; quindi, se si devono fare
lavori per 200 milioni in più rispetto all'appalto, è chiaro che ci
dovrà essere un tempo per eseguirli, altrimenti l'impresa non
accetterebbe a perizia suppletiva.
Anche l'Istituto Autonomo Case Popolari fanno così quando
appaltano: se c'è una perizia per dei lavori in più, l'impresa
chiede il tempo necessario per eseguirli.
PRESIDENTE:
La parola al Consigliere Baldassarre, ne ha
facoltà.
BALDASSARRE - (P.S.D.I.):
Tu mi insegni benissimo che
cosa voglia significare perizia suppletiva e proroga di 60 gg.
quindi le mie perplessità sono fondate. Certe spese - ho visto a
motivazione di questa spesa suppletiva - esistevano già al momento
dell'appalto quindi dovevano esistere già nel capitolato. Si è
aspettata a perizia suppletiva per fare dei lavori che potevano
benissimo essere inseriti nell'appalto, anche per consentire alle
altre imprese... INTERRUZIONE... logico che c'è un abbassamento del
24/25%: è ricompensato con la perizia suppletiva, con la proroga
dei 60 gg. e quindi con la revisione dei prezzi!
E' questa allora una situazione tutta particolare: non stiamo
pertanto a giustificarla con il numero in più o in meno degli
alunni, non mi sembra corretta una prassi di questo genere.
PRESIDENTE:
Se nessun altro chiede la parola metto in
votazione la delibera n. 5243.
ESITO DELLA VOTAZIONE
Presenti: 24
Votanti: 24
Favorevoli: 15
Contrari: 9
Il Consiglio approva
Oggetto n. 5279 in data 2 settembre 1983:
Approvazione ed impegno della maggiore spesa di £ 100.000.000
per lavori di straordinaria manutenzione dello stabile di proprietà
regionale denominato "Eremo" sito in frazione San Romolo in Comune
di Sanremo.
PRESIDENTE:
Vorrei soltanto dire al Consiglio che c'è una
piccola correzione per un errore materiale nella seconda pagina
della deliberazione: dove è scritto 31.12.1983, naturalmente deve
intendersi 31.12.1982.
La parola al Consigliere Tonino, ne ha facoltà.
TONINO - (P.C.I.):
Siccome sono circa 2 anni che parliamo
di questo "Eremo" si San Romolo, volevo sapere dalla Giunta se
questi sono gli ultimi lavori e se ha un'idea di quanto è costato
complessivamente e quando dovrebbe entrare in funzione questa
struttura per gli anziani della Valle d'Aosta.
PRESIDENTE:
La parola al Consigliere Aloisi, ne ha
facoltà.
ALOISI - (M.S.I.):
Io volevo avere solo una risposta di
carattere informativo: sapere cioè che cosa è questo stabile di
proprietà della Regione che si chiama "Eremo", sito in questa
frazione.
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
Si tratta di una grossa costruzione, a
metà fra una struttura alberghiera ed un condominio, sulla collina
di Sanremo, a quota 875 m., acquistata dalla Regione 2 anni fa per
800 milioni di lire e destinato a luogo di soggiorno per anziani
durante l'inverno e per i giovani durante l'estate.
Per quanto riguarda le domande fatte dal Consigliere Tonino,
credo di dovere rispondere in parte perchè fino ad adesso non si è
trovato, se non affrontando delle spese di un tipo particolare, chi
gestisse questo "Eremo", per cui bisognerà farlo rientrare nella
struttura ospedaliera della Valle d'Aosta (la USL) per l'assistenza
ala terza età o farlo gestire da estranei, dietro compenso. Le
spese in questione sono dovute al fatto che, purtroppo, non è stato
possibile iniziare prima l'attività e lo stabile è in uno stato non
dico di abbandono, ma di vetustà perchè era disabitato:
è
saltato l'acquedotto, per cui occorrerà rifarlo, è entrata acqua
dal tetto e quindi occorrerà ripararne una parte ed inoltre
provvedere urgentemente a certe sistemazioni sanitarie.
Non credo di rivelare un segreto dicendo che ho chiesto
personalmente alle Suore di S. Giuseppe (che hanno rifiutato) di
darci una mano per utilizzare ed assistere gli anziani a Sanremo,
perchè rischiamo di spendere di più per la gestione di quanto
abbiamo speso per l'acquisto.
Ci sono dei problemi di carattere organizzativo, che
probabilmente, il Consigliere Tonino conosce meglio di me, ma
sembra che l'USL non abbia più certe possibilità di spesa. Come
facciamo? D'altra parte abbiamo una villa a Bordighera e mandiamo
delle persone della terza età in svariate località di soggiorno
perché hanno necessità di clima marino; ci sono alcuni che hanno se
non a silicosi almeno a siderosi e che hanno bisogno di un certo
tipo di soggiorno.
Noi faremo tutto il possibile per attivare quanto prima questa
struttura affinchè sia usata in maniera corretta per quelle persone
che ne hanno bisogno.
PRESIDENTE:
La parola al Consigliere Torrione, ne ha
facoltà.
TORRIONE - (P.S.I.):
Anche io non ho capito quali sono
state, Signor Presidente, le motivazioni che hanno spinto a Giunta
regionale ad acquistare questo stabile. Le finalità sono state
dette e cioè utilizzarla per la terza età. Su questo argomento,
obiettivamente, anche il Comune di Aosta ha trovato delle
difficoltà a gestire a sua colonia, perché gli anziani hanno delle
caratteristiche particolari che non sono assimilabili a quelle dei
giovani, quindi non tutti gli anziani sono "gestibili" in una
struttura di questo tipo. Io mi chiedo se le difficoltà gestionali,
cioè che sorgono in questo momento, sono state prese in
considerazione al momento dell'acquisto: o c'era qualcuno che aveva
sollecitato l'acquisto di questo stabile?
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
Chiedo scusa al Consigliere Torrione,
ma mi pare che il Consiglio di allora votò all'unanimità l'acquisto
della struttura perché sembrava (uso l'imperfetto perchè è un tempo
che non dà molta soddisfazione) fosse indispensabile avere una
struttura per la terza età al mare.
Per quanto riguarda la gestione, credo che questa struttura sia
stata comprata in un contesto (non oso quasi usare questa parola)
in cui si sapeva che gli anziani sarebbero stati presi in carico
dalle USL. Forse erano altri tempi, dei quali il Consigliere
Torrione non si ricorda.
PRESIDENTE:
Se nessun'altro chiede la parola, metto in
votazione la delibera n. 5279.
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
Oggetto n. 5365 in data 2 settembre 1983:
Acquisto di un immobile dichiarato disinteresse
storico-artistico sito in Comune di Aymavilles (Fraz. Moulin), di
proprietà del Sig. Charrère Costantino. Modificazione ed
integrazione della deliberazione della Giunta regionale
n.
4850 in data 4.8.1983.
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
Il nuovo catasto urbano ci ha
segnalato che nella delibera precedente, fatti i vari: rilievi,
c'era un errore di intestazione; il notaio ha verificato questo
errore, per cui vengono modificati, come risulta dalla delibera, il
punto n. 2 della deliberazione della Giunta regionale n. 4850 del
4.8.1983 nel modo seguente:
- di approvare l'acquisto per il prezzo complessivo di lire
225.000.000.
PRESIDENTE:
La parola al Consigliere Cout, ne ha
facoltà.
COUT - (P.C.I.):
Siccome si tratta di una spesa di lire
225.000.000, visto che in questo momento non ho presente quale sia
questo immobile (può darsi che sia stato richiamato nella delibera
precedente), vorrei sapere qual è e che uso ne farà la Regione (o
il Comune) dato che ha sostenuto una spesa di questo importo.
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
Si tratta di un mulino con due enormi
macine, una per il sidro e l'altra per le noci (credo sia stato
abbondantemente descritto nella seduta precedente) con tutto un
organo di trasmissione, un alloggio, due cantine relative.
Io pregherei il Consigliere Cout di andare a vedere il mulino
perchè vale a pena di vederlo. Evidentemente è destinato ad essere
un museo di sè stesso. Lo abbiamo acquistato perchè possa essere
visibile.
PRESIDENTE:
Se non ci sono altri che chiedono la parola,
metto in votazione la delibera n. 5365.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 5385 in data 2 settembre 1983:
Concessione e liquidazione di un contributo straordinario di
assistenza al Signor Ilario Cuignon. Approvazione e finanziamento
di spesa.
PRESIDENTE:
Se nessuno chiede la parola, metto in
votazione l'oggetto per votazione segreta.
VOTAZIONE SEGRETA
ESITO DELLA VOTAZIONE
Presenti: 26
Votanti: 26
Favorevoli: 21
Contrari: 5
Il Consiglio approva
Oggetto n. 5584 in data 19 settembre 1983
Approvazione del progetto regionale "forestazione" e della
relativa richiesta di finanziamento formulata ai sensi della legge
26.4.1983, n. 130, art. 21.
PRESIDENTE:
La parola al Consigliere Torrione, ne ha
facoltà.
TORRIONE - (P.S.I.):
Faccio rilevare con rammarico che
questo oggetto, per ragioni di urgenza, viene adottato dalla
Giunta, perchè forse quest'argomento meritava un approfondimento,
non per l'impostazione, ma perchè rappresenta un notevole passo
avanti rispetto al passato, una inversione di tendenza sostanziale.
Credo che il progetto voglia raggiungere due obiettivi: primo,
considerare finalmente il discorso dell'ambiente in maniera
sostanzialmente diversa rispetto al passato e quindi di avere un
maggiore riguardo, una maggiore attenzione; secondo, aprire un
capitolo nuovo per quanto riguarda il problema foreste in Valle
d'Aosta.
La Valle d'Aosta non ha una lunga tradizione in questo campo; il
bosco è sempre stato considerato come un accessorio rispetto ad
altre realtà che, rappresentando il bosco come un cespite
economico, avevano verso il bosco stesso una ben diversa
attenzione.
Probabilmente il nostro contadino, guardava al bosco non come ad
una possibile fonte di guadagno, ma come ad un elemento accessorio
della sua vita quotidiana; il bosco serviva per fare le travi del
tetto, per riscaldare, ma molto probabilmente, vista a condizione
della nostra Regione, non dava, dal punto di vista economico, un
beneficio immediato.
Ecco perchè i nostri boschi (è uno spettacolo, a mio avviso, che
non sempre qualifica a nostra Regione) hanno sovente un aspetto
estremamente degradato. Devo dire che in questi ultimi anni, anche
in questo campo, sono stati fatti notevoli passi avanti, si è
guardato al bosco con una attenzione di tipo diverso e questo non
può che farci piacere.
Finalmente ecco che inquadriamo il discorso in un progetto più
globale di forestazione, per cui basterebbe un dato quanto mai
sintomatico per sapere quanta importanza può avere la soluzione di
questo problema nei riguardi dell'economia valdostana, quando
vediamo che, tra le finalità, un processo di recupero della
funzionalità forestale è di circa 41.000 ettari. Questo, rapportato
al territorio della Regione dà già la contezza di quale sarà la
misura dell'intervento. Questa mattina è stato detto che il nostro
atteggiamento sarebbe stato un atteggiamento molto attento nei
confronti della Giunta e questo mi auguro che sia l'inizio di una
inversione di tendenza, cioè guardare i problemi in un progetto
globale che abbia la finalità non di risolvere un problema a
tranches ma di risolverlo in maniera definitiva.
Tra l'altro, ho letto nella deliberazione che si tratta del
ricorso ad una legge dello Stato e quindi ad un finanziamento di
tipo esterno. Il nostro è un compiacimento: avremmo forse gradito
che questo progetto, non per ragioni di urgenza, ci fosse stato
illustrato nel dettaglio, anche perchè credo che sarebbe servito a
tutti noi a farci guardare alla nostra terra con occhio diverso e
soprattutto ai nostri boschi con una diversa attenzione.
PRESIDENTE:
La parola al Consigliere Millet, ne ha
facoltà.
MILLET - (P.C.I.):
Volevo chiedere chiarimenti, perchè il
Consiglio è chiamato ad approvare una deliberazione che non abbiamo
visto e penso che, nonostante l'urgenza, non si possa chiedere
tanto al Consiglio regionale! Sarebbe stato forse opportuno, prima
di discutere questo punto, distribuire questo progetto, a meno che
il progetto non consista in queste due paginette (se fosse questo,
evidentemente, rischierebbe di non passare). Vorremmo quindi sapere
dal Presidente in che cosa consiste questo progetto della
"forestazione".
Poichè noi riteniamo che siamo interventi importanti(sono
d'accordo con Torrione quando dice che è un'impostazione diversa
che permette di intervenire in modo razionale) se in futuro ci
saranno altri progetti di questo tipo in preparazione, se dalle
leggi dello Stato o della CEE è possibile ottenere finanziamenti,
chiediamo che il Consiglio regionale possa discuterne prima.
Vorremmo sottolineare il fatto che siamo chiamati ad approvare
questo progetto senza aver potuto discuterne, ma daremo il nostro
contributo consci dell'urgenza della questione, anche se la legge
finanziaria è stata predisposta a fine aprile ed è in Parlamento da
6 o 7 mesi, per cui la progettazione si poteva predisporre con un
certo anticipo.
In modo particolare vorremmo chiarimenti sulla questione
dell'occupazione, perchè saranno impegnate quasi 600 unità:
vorremmo sapere come verranno assunte queste persone, secondo quali
criteri e soprattutto se ci sono tutti gli elementi per permettere
al CIPE un'approvazione così urgente, perchè non vorremmo correre
il rischio di vederlo bocciare, mentre forse con una
deliberalizione più ponderata potevamo presentare meglio questa
necessità della Valle d'Aosta.
Noi quindi vorremmo sapere dal Presidente che progetto è, come è
formato.
PRESIDENTE:
La parola al Consigliere Tonino, ne ha
facoltà.
TONINO - (P.C.I.):
Una breve aggiunta a quanto diceva il
Consigliere Millet.
La delibera del CIPE, che è richiamata nella delibera di Giunta,
dice che per l'anno '83 è disponibile a somma di 1300 miliardi per
il finanziamento di progetti immediatamente eseguibili per
interventi di rilevanti interessi economici sul territorio,
nell'agricoltura, nell'edilizia e nelle infrastrutture, nonchè per
a tutela di beni ambientali e culturali e per le opere di edilizia
scolastica e universitaria; evidentemente la scelta
della"forestazione" è una scelta di tipo politico: siccome da ora
in poi ci dovremmo riferire alle linee del programma del Governo
che questa mattina è stato approvato, mentre prima, come è stato
detto, tutto era nella testa del Presidente della Giunta, vorremmo
capire anche quali sono le ragioni che hanno spinto la Giunta ad
approvare arbitrariamente questo progetto della"forestazione"
anzichè altri nel campo dell'edilizia, nella tutela dei beni
culturali, ecc..
PRESIDENTE:
La parola al Consigliere Riccarand, ne ha
facoltà.
RICCARAND - (N.S.):
Volevo aggiungere due domande per
avere poi una risposta complessiva, cioè da chi è stato redatto
questo progetto regionale della "forestazione" e poi per quanto
riguarda l'occupazione, io vorrei sapere per quale periodo di
occupazione dell'anno si riferiscono i dati, cioè se si tratta di
una occupazione di alcuni mesi, ed eventualmente per quanti mesi e
di quale periodo dell'anno vengono a conferire con questa
operazione indotta.
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
Sarebbe stato meglio se avessi parlato
prima per illustrare un progetto che, direi, è il frutto di diversi
anni di lavoro dell'Assessorato all'Agricoltura e Foreste.
Chiedo scusa a Torrione, ma si vede che conosce male la storia
della Valle d'Aosta, perchè prima della prima guerra mondiale i
boschi sono stati sempre trattati bene e solo successivamente si è
verificato (ci sono dei documenti in materia) il primo scempio, in
concomitanza con a prima guerra mondiale. Comunque, credo già 25
anni fa, a Regione ha varato i piani economici dei vari boschi
regionali facendo un certo tipo di discorso che, evidentemente, da
risultati concreti dopo un certo numero di anni, perchè il bosco
non è un tipo di coltivazione che risponda dopo due o tre anni.
Questo volumetto, che è a disposizione di chiunque lo voglia e
che è stato redatto a cura dell'Assessorato all'Agricoltura e
Foreste, è presentato in questa maniera perchè questi progetti
saranno valutati da un calcolatore presso il Ministero delle
Finanze.
Noi avevamo presentato anche un progetto per il Forte di Bard
che è stato respinto: forse non era un bene sufficientemente
culturale. E' vero che c'è anche Villa Odescalchi sul lago di
Bracciano e Palazzo Condramin a Venezia che stanno crollando, ma
sono -questioni che non ci riguardano.
Comunque sono previsti 30 miliardi di spesa in tre anni, con 2
miliardi di revisione dei prezzi e noi siamo intenzionati ad
applicare comunque, e in fretta, questo progetto, perchè ci sono
dei finanziamenti della BEI, la quale riconosce questo tipo di
intervento sul territorio come prioritario.
Io pregherei di leggere il progetto perchè è chiaro che un
impiego boschivo di questo genere prevede in Valle d'Aosta
un'occupazione che sarà temporanea e localizzata secondo la
Regione, ma prevede soprattutto il fatto che l'investimento fatto
oggi, in particolare nella Bassa Valle, sarà redditizio da qui,
come minimo, a 30 anni, volendo essere ottimisti. Si tratta cioè di
un recupero del territorio che la Valle fa in funzione però di una
legge nazionale che è una legge programmatica, che mette a
disposizione dei fondi per il recupero del territorio nazionale e
per la sua valorizzazione.
Noi abbiamo risposto con un documento che, non per voce mia, ma
credo anche per informazione vostra, è stato definito il migliore
che sia mai stato presentato. Probabilmente non sarà finanziato, ma
questo ci preoccupa fino ad un certo punto perchè ci metteremo più
tempo ma lo finanzieremo lo stesso. Oggi si tratta soltanto di
approvare la delibera, dietro cui c'è questo volume da mettere a
disposizione di chiunque lo voglia, con la quale chiediamo che
questo tipo di investimento sia approvato da quell'organismo e che
sia finanziabile anche con i fondi BEI.
PRESIDENTE:
Se nessuno chiede la parola metto in
approvazione la delibera n. 5584.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK