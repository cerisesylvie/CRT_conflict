Consiglio Regionale della Valle d'Aosta - Oggetto del Consiglio n. 3228 del 1° aprile 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3228 del 1° aprile 1992 - Resoconto
OGGETTO N. 3228/IX Spese sostenute per la progettazione, la
pianificazione e la pubblicizzazione del "Piano fluviale".
(Interrogazione)
Presidente
Do lettura dell'interrogazione presentata dal
consigliere Ricca-rand.
Interrogazione Visto il Disegno di legge n. 385 presentato
dalla Giunta regionale in data 12 febbraio 1992 e concernente il
cosiddetto "Piano fluviale";
Ricordato che la Giunta regionale, con deliberazione n.
9668/1990 ha affidato ad un architetto e ad un ingegnere il compito
di redigere tale Piano;
Al fine di conoscere le somme finora impegnate e liquidate negli
studi di progettazione e pianificazione del citato intervento,
nonché le spese sostenute per iniziative di pubblicizzazione
dell'iniziativa;
il sottoscritto consigliere regionale del Gruppo Verde
Alternativo
interroga
l'Assessore regionale al Turismo, Sport e Beni Culturali per
conoscere:
1) quali somme sono state finora impegnate e liquidate dalla
Regione per le competenze dei professionisti incaricati di redigere
il "Piano fluviale";
2) quali somme sono state finora impegnate e liquidate dalla
regione per consulenze, agenzie pubblicitarie, agenzie di pubbliche
relazioni, filmati, spese tipografiche ecc. per la redazione e
presentazione del "Piano Fluviale".
Presidente
Ha chiesto la parola l'Assessore al
Turismo, sport e beni culturali Pascale, ne ha facoltà.
Pascale (PSI)
Con le seguenti delibere: 11255 del
21.12.90, 4019 del 26.4.91, 9373 del 4.10.91 e 12278 del 23.12.91
sono state complessivamente impegnate e liquidate i
417.200.000.
Secondo punto: con delibera n. 1695 del 17 febbraio 1992 è stata
impegnata una somma complessiva di L. 54.070.000 più Iva per la
presentazione del piano fluviale, e non sono ancora in grado di
dare i consuntivi. Questo era l'impegno della delibera.
Contemporaneamente, è stata poi predisposta con delibera n. 1696
del 17 febbraio la realizzazione di un filmato illustrativo di
questo piano per complessivi 56 milioni più Iva che in parte è
stato anche utilizzato per la presentazione del piano fluviale alla
conferenza stampa ma che risponde ad una esigenza manifestata già
in passato dai comuni interessati.
Quella di girare un filmato era un'idea che avevamo già avuto lo
scorso anno allo scopo di presentarlo alle popolazioni dei comuni
interessati e illustrare loro le nostre intenzioni operative
estendendolo poi anche agli amministratori.
Credo di avere risposto alle domande dell'interrogazione.
Presidente Ha chiesto la parola il Consigliere Riccarand, ne ha
facoltà.
Riccarand (VA)
Prendo atto delle risposte dell'Assessore
al turismo.
Questo è un argomento che dovremo esaminare in commissione e
successivamente in Consiglio visto che è stato presentato un
Disegno di legge in data 12 febbraio 1992 per finanziare la
realizzazione di questo piano fluviale e credo che siano necessarie
una serie di elementi conoscitivi tra i quali quelli che ho chiesto
perché questo piano fluviale finora è stato gestito sostanzialmente
con deliberazioni di Giunta e con uno scarso coinvolgimento del
Consiglio e dei suoi organi.
Ringrazio l'Assessore per la risposta e per i dati che sono
stati forniti e che sicuramente saranno utili per un
approfondimento ed un dibattito che dovremo fare su questo
argomento in commissione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK