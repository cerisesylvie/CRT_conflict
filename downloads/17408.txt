Consiglio Regionale della Valle d'Aosta - Oggetto del Consiglio n. 782 del 28 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DIFENSORE CIVICO
Precedente
Successivo
Resoconto integrale del dibattito dell'aula
Oggetto del Consiglio n. 782 del 28 luglio 1999 - Resoconto
OGGETTO N. 782/XI Approvazione di una bozza di convenzione da
stipulare con il Comune di Gressoney-Saint-Jean per l'Ufficio del
Difensore civico.
Deliberazione Il Consiglio
Richiamata la legge regionale 2 marzo 1992, n. 5, come
modificata dalla legge regionale 16 agosto 1994, n. 49, che
istituisce, presso il Consiglio regionale della Valle d'Aosta,
l'Ufficio del Difensore Civico;
Preso atto che il terzo comma dell'articolo 2 della legge
regionale 2 marzo 1992, n. 5, prevede che il Difensore Civico possa
esercitare le proprie funzioni di intervento anche nei confronti
degli enti locali della Valle d'Aosta, previa apposita convenzione
tra gli enti stessi e la Regione;
Considerato che il Comune di Gressoney-Saint-Jean, con
provvedimento n. 15 in data 25 febbraio 1999 del proprio Consiglio,
adottava un atto di indirizzo in cui decideva di utilizzare
l'opportunità prevista dalla legge regionale 2 marzo 1992, n. 5 di
convenzionamento con la Regione;
Ritenuto opportuno, in relazione alla richiesta avanzata dal
Comune di Gressoney-Saint-Jean, procedere alla stipulazione di una
convenzione;
Richiamata la legge regionale 2 marzo 1992, n. 5, come
modificata dalla legge regionale 16 agosto 1994, n. 49;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Segretario generale
del Consiglio, ai sensi del combinato disposto degli articoli 13,
comma 1, lettera e) e 59, comma 2, della legge regionale 23 ottobre
1995, n. 45, sulla legittimità della presente deliberazione;
Delibera
di approvare nel testo allegato, che costituisce parte
integrante della presente deliberazione, la bozza di convenzione da
stipulare tra la Regione Autonoma Valle d'Aosta e il Comune di
Gressoney-Saint-Jean per l'Ufficio del Difensore Civico.
Allegato
(Omissis)
PrésidentLa loi régionale n° 5/92 concernant l'institution du
médiateur prévoit non seulement l'exercice des fonctions dudit
organe vis-à-vis de l'Administration régionale, mais également à
certaines conditions la possibilité de l'exercer en faveur des
collectivités locales de la Vallée d'Aoste sur base d'une
convention entre lesdites collectivités et la Région.
La Commune de Gressoney-Saint-Jean par sa délibération du 25
février dernier a décidé de faire appel à cette faculté et de
passer donc une convention avec la Région conformément à la loi
régionale n° 5/92.
En conformité à cette demande, nous demandons au Conseil de
délibérer l'approbation d'une ébauche de convention entre la Région
autonome de la Vallée d'Aoste et la Commune de Gressoney-Saint-Jean
au sujet de l'utilisation des fonctions du médiateur.
La parole à la Conseillère Squarzino Secondina.
Squarzino (PVA-cU)
Volevo solo esprimere la soddisfazione
nel vedere che c'è un'attenzione da parte degli enti locali nei
confronti del ruolo importante esercitato dal Difensore civico nel
suo ruolo proprio di mediatore, cioè di chi media fra le istanze e
le richieste dei cittadini e le esigenze e i comportamenti
dell'Amministrazione proprio nei momenti in cui bisogna coniugare
le discrepanze, le disfunzioni, le attese nei confronti
dell'Amministrazione.
Ricordo che c'è già un altro comune, il Comune di Aosta, che già
da due anni e più ha stipulato questa convenzione; so che in altre
comunità montane, come quella della Valdigne, c'è la richiesta di
un decentramento dell'Ufficio del Difensore civico proprio perché
ci si rende conto della funzione positiva che esercita nei
confronti delle attese dei cittadini.
Président
Je soumets au vote le point 22:
Conseillers présents et votants: 27
Pour: 27
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK