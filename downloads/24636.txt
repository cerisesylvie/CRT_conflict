Consiglio Regionale della Valle d'Aosta - Oggetto del Consiglio n. 33 del 23 luglio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 33 del 23 luglio 2008 - Resoconto
OGGETTO N. 33/XIII - Interpellanza: "Lavori di potenziamento
dell'Aeroporto regionale Corrado Gex".
Interpellanza
Evidenziato che il potenziamento dell'aeroporto ha incontrato
difficoltà nell'appalto per l'allungamento pista, in quanto due
aziende escluse hanno presentato ricorso al Tar;
Constatato che la progettazione e la direzione lavori della
nuova aerostazione, realizzati dallo Studio dell'Arch. Gae Aulenti,
costeranno oltre 8,5 milioni di Euro, e che tale opera sarà al
servizio di un massimo di 120/130 passeggeri al giorno, previsti
dal Masterplan;
Ricordato che la società Air Vallée, che verso la fine degli
anni '80 ha promosso lo sviluppo commerciale dell'aeroporto
"Corrado Gex", attualmente è in difficoltà, in quanto la proprietà
Fiat non intenderebbe mantenere un ruolo di guida nella società, e
che pertanto si rischia che sull'aeroporto di Aosta non operi un
vettore in grado di promuoverne l'utilizzo;
Preso atto delle preoccupazioni esternate dal Consiglio
comunale di Pollein, che ha evidenziato difficoltà nella viabilità
di accesso all'area aeroportuale e una preferenza per la ferrovia
"che potrebbe collegare agevolmente Aosta con gli aeroporti di
Caselle e Malpensa";
i sottoscritti Consiglieri regionali
Interpellano
la Giunta regionale per conoscere se intenda:
1) verificare il crono-programma dell'allungamento della
pista del "Corrado Gex", al fine di prevedere con precisione la
data di riapertura dell'infrastruttura, alla luce delle vicende
giudiziarie in atto;
2) verificare l'opportunità di proseguire con il progetto
dello Studio Gae Aulenti per il progetto dell'aerostazione oppure
trovare soluzioni meno onerose, adatte alla limitata frequentazione
di passeggeri previsti;
3) acquisire un ruolo importante nell'individuazione di un
vettore regionale partner dell'aeroporto regionale, in modo da
valorizzarlo con un'offerta almeno pari a quella già fornita da Air
Vallée (Roma, Olbia);
4) dare maggiore impulso agli investimenti sulla ferrovia,
che appare in Europa e in Italia, come lo strumento più efficace di
trasporto veloce sulle brevi e medie distanze.
F.to: Fontana Carmela - Rigo - Donzel
Président
- La parole à la Conseillère Fontana
Carmela.
Fontana (PD)
- Egregio Presidente, questa interpellanza
vuole mettere l'attenzione sul futuro dell'Aeroporto regionale
"Corrado Gex". Il gruppo "PD", constatate le difficoltà insorte
nell'appalto per l'allungamento della pista, vuole utilizzare
questo tempo per una riflessione su quale struttura si dovrà
realizzare per l'accoglienza dei passeggeri. Tenuto conto che del
numero dei passeggeri che al suo massimo sarà di poco più di un
centinaio di persone al giorno, ci sembra che questo progetto dello
studio "Aulenti" sia sovradimensionato. Riteniamo inoltre
importante che i nuovi proprietari di "Air Vallée" diano sviluppo
ai collegamenti aerei del nostro aeroporto, così come negli anni
'80 il passaggio da aeroporto turistico ad aeroporto commerciale fu
favorito dalla presenza e dall'attività di "Air Vallée". Ci
interessa quindi conoscere le intenzioni dell'Amministrazione
regionale su questo punto, affinché si faccia il possibile per
rendere stabile la presenza di "Air Vallée" sul nostro aeroporto e
affinché questa società privilegi la nostra Regione nei propri
piani di sviluppo. Infine ci interessa conoscere in generale la
volontà della Giunta di ottimizzare i collegamenti fra la nostra
Regione e il resto d'Italia, anche attraverso il completamento del
rinnovamento della ferrovia già avviato. Pensiamo infatti che sia
decisivo per lo sviluppo della Valle che i Valdostani possano
raggiungere velocemente i maggiori centri di interesse del nostro
Paese e che la nostra regione possa essere raggiunta rapidamente
dai turisti e da chiunque voglia interagire con la nostra
realtà.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- L'interpellanza è molto articolata,
vi porterò via qualche minuto.
Prima domanda:
"verificare il crono-programma
dell'allungamento della pista del "Corrado Gex", al fine di
prevedere con precisione la data di riapertura dell'infrastruttura,
alla luce delle vicende giudiziarie in atto"
, questa è una
domanda che è tutto un programma! Gli interventi sull'Aeroporto
regionale sono ricompresi fra quelli ritenuti prioritari dalla
Regione nell'ambito delle opere di rilevante interesse regionale,
il cui piano è stato approvato dalla Giunta regionale nel 2005 e
dal Consiglio regionale nel gennaio 2006. I lavori di allungamento
della pista sono inoltre previsti all'interno di un accordo
programma quadro (APQ) per il miglioramento dell'accessibilità al
sistema aeroportuale, stipulato con lo Stato e "l'ENAC" nel
dicembre 2005. Tale APQ, cui è associato un crono-programma
condiviso fra i sottoscrittori, prevede una durata dei lavori
estesa fino a tutto il 2009. L'Amministrazione regionale e la
società di gestione "AVDA", allo scopo di rendere operativo lo
scalo per il suo cinquantenario - maggio 2009 -, avevano
programmato le fasi progettuali e realizzative, in modo da
anticipare i tempi previsti nell'APQ. Coerentemente con tale
programmazione, il progetto esecutivo è stato approvato con una
deliberazione di Giunta del 10 gennaio 2008 e le procedure di gara
per l'aggiudicazione dei lavori dei servizi tecnici di direzione
lavori e coordinamento nella sicurezza in fase di esecuzione, a
cura di "AVDA", in virtù della concessione per la progettazione, lo
sviluppo, la realizzazione, l'adeguamento, la gestione, la
manutenzione, l'uso degli impianti e delle infrastrutture
aeroportuali, sono state espletate nella primavera del 2008 con
l'obiettivo di consegnare i lavori nel mese di giugno del corrente
anno. Ad oggi, purtroppo, non è stato ancora avviato il cantiere a
causa di 2 ricorsi al TAR, presentati da 2 raggruppamenti
concorrenti, uno dei quali escluso dalla gara dei lavori di
allungamento a causa della mancanza dei requisiti di partecipazione
da parte della Capogruppo mandataria, l'altro in quanto non
aggiudicatario della direzione lavori del coordinamento della
sicurezza. La stazione appaltante "AVDA", cautelativamente, in
attesa del pronunciamento del TAR e degli approfondimenti giuridici
necessari, ha tenuto in sospeso l'avvio dei lavori. Ad oggi il TAR
non si è pronunciato sul merito, ma si è limitato a rigettare il 10
luglio la richiesta della cosiddetta "sospensiva dei procedimenti".
"L'AVDA" con il supporto dei propri legali sta valutando se, alla
luce del nuovo quadro giuridico venutosi a configurare, è possibile
ed opportuno procedere alla consegna dei lavori. Dato anche il
considerevole importo dei lavori, la stazione appaltante sta agendo
con estrema prudenza e nel più rigoroso rispetto delle normative,
onde non incorrere in ulteriori ricorsi o richieste di risarcimento
da parte delle varie parti coinvolte nella questione. Non appena
conclusi i necessari approfondimenti legali al più tardi con il
pronunciamento sul merito della questione da parte del TAR, sarà
possibile ricalibrare il crono-programma dei lavori, tenuto conto
che la durata prevista è di circa un anno e che alcune fasi dei
lavori sono incompatibili con la stagione invernale. Rimane
comunque come punto fermo e obiettivo raggiungibile la riapertura
dello scalo nella sua nuova configurazione entro la fine del 2009,
sia per ovvie ragioni socio-economiche, sia per ragioni storiche
legate all'anno del cinquantenario.
Seconda domanda:
"verificare l'opportunità di proseguire con
il progetto dello Studio Gae Aulenti per il progetto
dell'aerostazione oppure trovare soluzioni meno onerose, adatte
alla limitata frequentazione di passeggeri previsti"
. Il
potenziamento dell'Aeroporto "Corrado Gex" è coerente con le
indicazioni contenute nei diversi strumenti di pianificazione
territoriali, dal PTP al piano di bacino del traffico ed è fondato
sulla convinzione, peraltro supportata da specifici studi e
condivisa dallo Stato in quanto sottoscrittore, di uno specifico
accordo di programma quadro e cofinanziatore dei principali
interventi, che il miglioramento dell'accessibilità alla nostra
Regione, derivante da una maggiore operatività dello scalo, possa
incrementare l'appetibilità turistica della Valle d'Aosta con nuovi
ritorni e benefici socio-economici. L'attuale aerostazione,
dimensionata in funzione delle caratteristiche dell'aeroporto e
degli aeromobili in grado di operare sullo stesso fino ad oggi, non
è coerente con la futura configurazione dello scalo. È evidente che
un moderno
terminal
aeroportuale deve ospitare diverse
attività e funzioni, biglietteria, accettazione passeggeri, sistemi
di movimentazione di bagagli e di merci, controlli doganali, di
sicurezza, servizi, uffici, spazi commerciali... A tale proposito
esiste una specifica normativa: IATA (
International air
transport association
) che definisce alcuni parametri in
termini di metro quadro per persona nell'ora di punta, rispetto
alla quale deve essere dimensionata la nuova aerostazione. Tenuto
conto che si tratta di un aeroporto destinato al flusso di
un'utenza di tipo turistico, rispetto alla quale lo scalo ha una
funzione di biglietto da visita della nostra Regione, è stato
previsto un edificio di alta qualità architettonica oltre che
nell'ottica di una doverosa attenzione per l'ambiente, progettato
con impianti di tipo innovativo dal punto di vista energetico. Con
gli obiettivi, da un lato, di riqualificare la zona e, dall'altro,
di poter utilizzare maggiormente un edificio inevitabilmente
dimensionato rispetto alle poche ore di punta, si è proceduto ad
ideare un
terminal
polivalente, sfruttando e configurando
gli spazi accessori disponibili per attività di tipo commerciale e
culturale a servizio di tutta la collettività. L'individuazione di
soluzioni meno onerose, tenuto conto delle dimensioni imposte dalla
normativa di settore, comporterebbe inevitabilmente, oltre alla
perdita delle opportunità di uno sfruttamento efficiente
dell'infrastruttura illustrata nel capoverso precedente, la
realizzazione di un edificio dalla caratteristiche mediocri e
pertanto di impatto estetico-paesaggistico negativo, costi di
gestione elevati e scarso
confort
per lavoratori e utenti.
Tale scelta rischierebbe di compromettere lo sviluppo
dell'aeroporto e di vanificare gli importanti investimenti
effettuati e programmati.
Quanto alla terza domanda, la configurazione che l'aeroporto
assumerà a seguito del
restyling
, sarà certamente di tipo
prevalentemente commerciale. È evidente che spetterà alla Regione
il compito di attivare contatti e sviluppare sinergie con altri
enti e soggetti pubblici e privati, al fine di raggiungere
obiettivi numerici e soddisfazioni qualitative tali da consentire
un funzionamento bilanciato dello scalo valdostano, così come
rientra nei doveri, ma anche negli interessi della società "AVDA",
promuovere, attivare, porre in essere tutte quelle strategie
necessarie a rendere sempre più operativa la struttura aeroportuale
sia in termini di relazioni e di collegamenti aerei, sia di servizi
e prestazioni a utenti e fruitori a terra delle infrastrutture
esistenti e future (Vigili del fuoco, Protezione civile, Aeroclub).
Al fine di avviare e di indirizzare correttamente tali azioni e
processi, la società di gestione ha promosso uno specifico studio
da parte di uno dei massimi esperti europei del settore, per
progettare le attività di promozione e sviluppo commerciale
dell'aeroporto. Il ruolo di promozione e valorizzazione dovrà
ovviamente essere portato avanti nel rispetto dei principi del
libero mercato e delle esistenti normative in materia di
concorrenza. Obiettivo della Regione è altresì un aeroporto
commisurato alle esigenze regionali, ai principi dello sviluppo
sostenibile, così che tale ruolo di promozione e valorizzazione
dovrà essere calibrato in base agli obiettivi che sono stati
individuati nel
masterplan
e tenuti a riferimento nelle
valutazioni di impatto ambientale. È inoltre notizia degli ultimi
giorni la cessione del gruppo "Air Vallée" alla società ligure
"Europam", con la quale sono in corso i primi contatti per definire
strategie e azioni comuni di sviluppo. Sicuramente l'ingresso di
questo nuovo soggetto nella compagine sociale genererà nuovi ed
interessanti stimoli nella gestione delle società del gruppo.
Ultima domanda:
"dare maggiore impulso agli investimenti
sulla ferrovia, che appare in Europa e in Italia, come lo strumento
più efficace di trasporto veloce sulle brevi e medie distanze"
,
qui cadiamo sempre nel vizio di mettere in concorrenza una cosa con
l'altra. In realtà l'intero sistema dei trasporti è di grande
valore strategico per la nostra Regione, sia per la promozione
turistica, sia per il servizio che rende ai cittadini, sia perché
costituisce il necessario volano per lo sviluppo delle attività
socio-economiche. In particolare il trasporto pubblico è di grande
importanza, tenuto conto della saturazione della rete stradale
dovuta al traffico privato e del minore impatto ambientale dei
mezzi di trasporto collettivi. Tale importanza è altresì destinata
a crescere se proseguirà l'attuale
trend
dei prezzi dei
carburanti. La Regione è fortemente impegnata nell'ammodernamento
della ferrovia e dell'aeroporto, tuttavia il ruolo della Regione
non può essere incisivo allo stesso modo sui 2 tipi di
infrastruttura. L'aeroporto infatti è di proprietà regionale e la
società di gestione è partecipata dalla Regione, lo Stato ha
attraverso "ENAC" un ruolo di controllo sulle attività
aeronautiche. La Regione, salvo gli aspetti autorizzativi, può
intervenire su ciò che è di sua proprietà sotto il suo controllo,
programmando gli interventi di ammodernamento e potenziamento in
piena autonomia. La ferrovia invece è di proprietà dello Stato
attraverso la società "RFI" che gestisce la rete ferroviaria,
mentre il trasporto su di essa è svolto dalla società "Trenitalia",
che pure è di proprietà dello Stato e che opera in forza di un
contratto di servizio stipulato con lo Stato. In tale quadro la
Regione si sta rapportando con la società di cui sopra, stimolando
lo Stato e i gestori per ottenere i necessari miglioramenti
gestionali ed infrastrutturali, utilizzando anche finanziamenti
propri a fronte di precisi impegni e garanzie da parte dello Stato.
Oggi la società e le ferrovie per esercire l'attività vengono dalle
Regioni e chiedono soldi, ma la competenza è loro, noi fungiamo da
ufficiali pagatori. Come recentemente testimonia l'impegno del
ruolo della Regione, si osserva che il programma delle
infrastrutture strategiche - l'allegato al DPEF che è stato
recentemente proposto dal Governo alle Regioni - non comprendeva
l'ammodernamento delle tratte ferroviarie valdostane e che la
Regione, facendo leva sugli APQ, aveva già sottoscritto per
l'ammodernamento della linea Aosta/Chivasso. Il Presidente
Rollandin ha partecipato a questo incontro e abbiamo ottenuto un
impegno da parte del Governo per l'inserimento di quella linea
all'interno del programma; quindi abbiamo una parte del Governo
precedente, 40 milioni, che sono stati declinati all'interno di un
APQ, dei 40 milioni gran parte vengono utilizzati nella lunetta di
Chivasso, quindi in territorio piemontese, c'è quella parte che
riguarda la nostra Regione che è una parte progettuale ed ecco
perché abbiamo insistito per avere un richiamo su questa cosa. Un
altro passaggio cruciale nell'azione regionale è quello
dell'adozione delle norme di attuazione in materia ferroviaria,
iter che è quasi prossimo alla sua conclusione e che si è arrestato
in occasione della caduta del precedente Governo. Sarà necessario
concentrare gli sforzi per riavviare le attività di questo
importante "dossier".
Président
- La parole à la Conseillère Fontana
Carmela.
Fontana (PD)
- Stavolta ringrazio l'Assessore per le
risposte esaustive che ci ha fornito. La preoccupazione a nostro
parere è che c'è il rischio che l'Aeroporto "Corrado Gex" diventi
uno grosso spreco di denaro, un vero e proprio "buco nero" che
brucerà milioni di euro ogni anno per la sua gestione, senza
portare un significativo contributo al nostro turismo. Puntiamo
invece sul potenziamento e sullo sviluppo della ferrovia che rimane
sempre il mezzo più importante, anche a causa del caro petrolio per
i collegamenti nazionali della nostra Regione nei prossimi anni.
Con questa interpellanza abbiamo voluto inoltre riportare
all'attenzione del Consiglio le perplessità manifestate tramite gli
organi di informazione, da noi condivise, da alcuni Sindaci
valdostani: l'ex Sindaco di Sarre, oggi Capogruppo "UV", Empereur,
il Sindaco di Aosta Grimod e il Sindaco di Pollein Gyppaz, i quali
hanno sollecitato in questi giorni la Regione al confronto,
affinché i Comuni possano partecipare attivamente alle scelte che
riguardano il territorio. Il nostro gruppo chiede a questa
maggioranza un'opportuna ulteriore riflessione riguardo la
costruzione della cosiddetta "aerostazione" con spese di
progettazione e realizzazione da 8,5 milioni di euro, senza
considerare le future spese di gestione, auspicando che prevalga il
buon senso.
Presidente
- Con questa interpellanza i lavori del
Consiglio sono sospesi, riprenderanno oggi alle 15,30.
La seduta è tolta.
---
La séance se termine à 13 heures 10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK