Consiglio Regionale della Valle d'Aosta - Oggetto del Consiglio n. 2313 del 11 dicembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2313 del 11 dicembre 1996 - Resoconto
SEDUTA POMERIDIANA DELL'11 DICEMBRE 1996
OGGETTO N. 2313/X Concessione, ai sensi della legge regionale 20
agosto 1993, n. 69, di un contributo di lire 80.000.000 alla
Fondazione "Mavi Marcoz" con sede ad Aosta, per l'organizzazione
del 5° concorso pianistico internazionale in programma dal 22
settembre 1997 all'11 ottobre 1997 a Saint-Vincent.
Deliberazione Il Consiglio
Premesso che:
- con legge regionale 14 giugno 1989, n. 31 recante "Contributo
alla fondazione "Mavi Marcoz" per l'effettuazione di un concorso
internazionale biennale di pianoforte", la Giunta regionale ha
concesso alla Fondazione stessa, per gli anni 1989 e 1991, un
contributo pari al 55 percento delle spese sostenute, con un tetto
massimo di lire 170.000.000;
- al fine di contribuire all'effettuazione del concorso
internazionale biennale di pianoforte "Mavi Marcoz" negli anni 1993
e 1995, con legge regionale 26 maggio 1993, n. 54, è prorogata fino
al 1995 l'efficacia della legge regionale sopracitata;
- a seguito di vari incontri tra l'Assessore alla Pubblica
Istruzione ed il fondatore della Fondazione, dott. Ettore Marcoz,
sono state definite nuove modalità di finanziamento del concorso di
cui trattasi per l'anno 1997, ed in particolare si è proposto:
- un contributo dell'Amministrazione regionale ai sensi della
legge regionale n. 69/1993;
- un intervento diretto da parte della Fondazione;
- l'inserimento della manifestazione nel calendario ad onere
comune Regione/Gestione straordinaria della Casa da Gioco di
Saint-Vincent;
- con lettera in data 10 luglio 1996 il dottor Ettore Marcoz ha
informato l'Assessore alla Pubblica Istruzione che la Fondazione
"Mavi Marcoz" per l'organizzazione del 5° concorso internazionale
di pianoforte anno 1997 può mettere a disposizione la somma di lire
100.000.000;
- al fine di garantire il proseguimento del concorso di cui
trattasi, ormai consolidato sia per l'organizzazione, sia per la
severità del programma, sia nelle selezioni, la Giunta regionale in
data 12 luglio 1996 ha convenuto, da una parte, di proporre
l'inserimento dell'iniziativa di cui trattasi nel calendario delle
manifestazioni - anno 1997 - a produzione indiretta/Gestione
Straordinaria della Casa da Gioco di Saint-Vincent per una spesa
complessiva di lire 150.000.000 e, dall'altra, di intervenire
mediante la concessione a favore della fondazione "Mavi Marcoz" di
un contributo di lire 80.000.000 da erogare ai sensi della legge
regionale 20 agosto 1993, n. 69;
- con lettera in data 6 novembre 1996 il dott. Silvio Laurencet,
rappresentante legale della fondazione "Mavi Marcoz", ha inoltrato
all'Assessorato della Pubblica Istruzione istanza al fine di
ottenere il contributo di lire 80.000.000 per l'organizzazione del
5° concorso pianistico internazionale "Mavi Marcoz" - edizione 1997
- corredando la stessa dell'opuscolo contenente il programma e il
regolamento del concorso e del seguente preventivo di spesa:
Programma
Prove eliminatorie dal 22 settembre 1997 al 27 settembre
1997
Prove semifinali dal 28 settembre 1997 al 30 settembre 1997
Prove finali solistiche dal 1° ottobre 1997 al 2 ottobre
1997
Prove finali con Orchestra 5 ottobre 1997
Concerto vincitore 11 ottobre 1997
Prove eliminatorie, semifinali e finali solistiche presso il
Salone delle Manifestazioni del Municipio di Saint-Vincent;
Prova finale con Orchestra presso il Salone "Gran Paradiso" del
Centro Congressi del Grand Hôtel Billia di Saint-Vincent
Preventivo
Soggiorno commissione: 7 commissari più eventuali
mogli dal 21 settembre al 5 ottobre compresi lire 31.000.000
Soggiorno direttore artistico lire 18.000.000
Soggiorno candidati (Vitto e alloggio in un Hôtel
di Saint-Vincent):
n. 30 candidati dal 21 al 30 settembre compresi lire
30.000.000
n. 10 candidati dal 1° al 2 ottobre compresi lire 2.000.000
n. 5 candidati al massimo dal 3 al 5 ottobre lire 1.500.000
Accordatura pianoforti e trasporto lire 12.000.000
Ospitalità critici ed operatori musicali:
n. 8 dal 4 al 5 ottobre 1997 lire 3.200.000
Ospitalità associazioni che offrono concerti:
n. 14 dal 4 al 5 ottobre lire 5.600.000
Interprete lire 3.000.000
Segretaria lire 3.800.000
Dattilografia lire 2.500.000
Ospitalità orchestra:
n. 55 professori dal 4 al 5 ottobre lire 11.000.000
Affitto fotocopiatrice e macchina da scrivere lire 1.000.000
Spese organizzative lire 1.500.000
Affitto locali lire 8.500.000
Fiori lire 1.000.000
Inviti finali con orchestra lire 670.000
Programmi finali con orchestra lire 980.000
Sala Cavedio per segreteria: dal 3 al 5 ottobre lire
1.500.000
Fotografo lire 1.000.000
Taxi vari lire 1.000.000
Inviti e programmi sala concerto vincitore lire 670.000
Compensi commissione lire 68.600.000
Rimborso spese viaggio commissione giudicatrice lire
6.000.000
Compenso orchestra + Direttore lire 60.000.000
Spese postali lire 5.000.000
Stampa propaganda lire 14.875.000
Premi concorso lire 40.000.000
Cancelleria lire 1.200.000
Rinfresco finale lire 4.000.000
Telefono e fax da rimborsare alla Fondazione
Istituto Musicale lire 1.500.000
-----------------------
TOTALE lire 342.595.000
- a tale spesa occorre dedurre la quota ad onere comune
Regione/Gestione Straordinaria della Casa da Gioco di Saint-Vincent
di lire 150.000.000 per cui la spesa effettiva a carico della
Fondazione "Mavi Marcoz" ammonta a lire 192.595.000;
- i Servizi Culturali dell'Assessorato della Pubblica istruzione
hanno provveduto all'istruttoria ed alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 - comma 1 - della legge regionale 20
agosto 1993, n. 69;
- La Giunta, su proposta dell'Assessore alla Pubblica
Istruzione, ritiene, pertanto, opportuno aderire alla richiesta
presentata dal dott. Silvio Laurencet mediante la concessione di un
contributo di lire 80.000.000 pari al 42 percento della spesa
rimanente a carico della Fondazione ed ammontante a lire
192.595.000, ai sensi dell'articolo 3 - comma 1 della legge
regionale n. 69/1993;
- Visto il parere favorevole di legittimità rilasciato dal
Dirigente dei Servizi culturali dell'Assessorato della Pubblica
Istruzione, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di approvare, ai sensi dell'articolo 3 - comma 1 - della
legge regionale 20 agosto 1993, n. 69, la concessione alla
Fondazione "Mavi Marcoz", con sede in Aosta presso la Fondazione
Istituto Musicale della Valle d'Aosta, Via Anfiteatro 1, - C.F.
91012070073 - di un contributo fino ad un massimo di lire
80.000.000 e comunque in percentuale non superiore al 42 percento
delle spese effettivamente sostenute e regolarmente giustificate,
per l'organizzazione del 5° concorso pianistico internazionale
"Mavi Marcoz" in programma dal 22 settembre 1997 all'11 ottobre
1997 presso il Salone delle Manifestazioni del Municipio di
Saint-Vincent e il Centro Congressi del Grand Hôtel Billia di
Saint-Vincent;
2) di impegnare la spesa di lire 80.000.000 (ottantamilioni),
con imputazione al Capitolo 57260 ("Contributi ad enti ed
associazioni culturali ed educativi per manifestazioni ed
iniziative culturali e scientifiche") - richiesta n. 3510, del
bilancio di previsione della Regione per l'anno 1996, che presenta
la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale n. 90 del 27 dicembre 1989 e
successive modificazioni, in due rate:
- la prima di lire 48.000.000 (quarantottomilioni), pari al 60
percento dell'importo concesso, immediatamente;
- la seconda, a saldo, di lire 32.000.000 (trentaduemilioni), su
presentazione di una relazione e di un dettagliato e documentato
rendiconto;
4) di dare atto che il contributo non è soggetto alla ritenuta
d'acconto del 4 percento prevista dal D.P.R. n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Président Quelqu'un demande la parole? On peut passer à la
votation, les Conseiller sont invités à voter:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK