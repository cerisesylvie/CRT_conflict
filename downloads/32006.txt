Consiglio Regionale della Valle d'Aosta - Oggetto del Consiglio n. 852 del 4 novembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 852 del 4 novembre 2009 - Resoconto
OGGETTO N. 852/XIII - Interpellanza: "Iniziative per
migliorare la situazione di dissesto del marciapiede ubicato in via
Piave del comune di Aosta".
Interpellanza
Constatata la condizione di dissesto del marciapiede di Via
Piave lato Palazzo Ex Enel della Presidenza del Consiglio;
Ritenendo tale situazione poco decorosa e presentabile
proprio all'ingresso degli uffici istituzionali ivi
ubicati;
Presumendo che la manutenzione della viabilità cittadina sia
di competenza comunale;
Considerato l'esistenza di un tavolo di confronto permanente
fra l'Amministrazione regionale e la moderna Capitale alpina su un
nutrito programma di grandi opere;
il sottoscritto Consigliere regionale
Interpella
l'Assessore competente per conoscere quali iniziative intende
mettere in atto per rimuovere questo marginale problema sotto il
profilo strutturale ma certamente qualificante per l'immagine e il
decoro.
F.to: Giuseppe Cerise
Président
- La parole au Conseiller Giuseppe Cerise.
Cerise G. (VdAV-R)
- Innanzitutto vorrei scusarmi con
l'Assessore e con i colleghi per aver con questa iniziativa voluto
portare all'attenzione di questa Assemblea un marciapiede
dissestato. Sicuramente è inusuale che si rivolga un'interpellanza
all'Assessore alle opere pubbliche relativamente a quanto è citato
in premessa, che sappiamo benissimo essere di competenza comunale.
Un anno fa con un collega del gruppo di maggioranza, sapendo che
questo gruppo ha dei commilitoni ubbidienti all'Hôtel de Ville,
avevo buttato lì questa cosa:
"qualcuno di voi non è capace a
sentire i vostri omonimi dell'Hôtel de Ville?"
, ma questo non
ha avuto alcun risultato, si vede che i militi non sono più
ubbidienti come un tempo... È chiaro che allora ho cercato di
mettere in atto una prassi che è piuttosto diffusa: quando non
trovi soluzione nel gradino inferiore, cerchi di salire per avere
delle risposte. È in questo senso che siamo arrivati all'Assessore
competente: in virtù del fatto che fra l'Amministrazione regionale
e il Comune di Aosta c'è un importante tavolo di lavoro su tutte le
grandi opere che interessano la città di Aosta. È in questo senso
che un sollecito in questo confronto che si può avere per delle
grandi opere... mettere in evidenza che c'è tale situazione che
credo sia agli occhi di tutti: di fronte a degli uffici
istituzionali un marciapiede fortemente dissestato, non dico che
c'è una buchetta, ma è fortemente dissestato e non è in linea con
quello che si vuole dire di una moderna capitale alpina, come
spesso sentiamo menzionare Aosta.
Président
- J'ai reçu maintenant une note de la part de
la Commune d'Aoste, je la passe pour compétence à l'Assesseur.
La parole à l'Assesseur aux ouvrages publics, à la protection
des sols et au logement public, Marco Viérin.
Viérin M. (SA-UdC-VdA)
- Grazie, Presidente.
Nell'interpellanza appare tutto quello che il collega Cerise voleva
dire, ossia
"per conoscere quali iniziative intende mettere in
atto per rimuovere questo marginale problema sotto il profilo
strutturale ma certamente qualificante per l'immagine e il
decoro"
. Considerato che abbiamo dei rapporti con il Comune di
Aosta su alcune opere di una certa rilevanza, è altrettanto chiaro
che sulla sistemazione di un marciapiede, tra l'altro demandato per
le manutenzioni al Comune di Aosta, credo che non possiamo entrare
in merito. Le azioni dunque non possono che essere di competenza
del Comune, come ha già precisato l'interpellante; gli uffici
dell'Assessorato hanno sentito l'Amministrazione comunale, che ha
inoltrato ieri alla Presidenza del Consiglio una lettera con la
relativa precisazione e di cui l'interpellante potrà averne copia.
Mi sembra che il Presidente del Consiglio abbia detto che è
arrivata adesso, a noi era stato detto che era stata inviata ieri;
questo è quello che posso dire a Cerise. Grazie.
Président
- Avant de vous donner la parole, je vous
informe que je vous fais parvenir la lettre, qui a été adressée à
moi-même, où il y a l'assurance que pendant l'année 2010 ils
pourvoiront à faire les travaux que vous souhaitez.
La parole au Conseiller Giuseppe Cerise.
Cerise G. (VdAV-R)
- Merci, M. le Président. Ringrazio
l'Assessore, mi ero rivolto a lui in quanto fonte autorevole, di
conseguenza non vorrei declassarlo a postino, come lei era disposto
a fare per trasmettere la lettera, che è arrivata direttamente dal
Presidente di questa Assemblea. Posso dirmi soddisfatto, in quanto
una risposta da dove viene poco importa, perché è il bene fatto che
è importante e non il benefattore: questa è la mia filosofia. Ho
capito che il Comune di Aosta si impegna a rimuovere questa
situazione di degrado del marciapiede ed era l'obiettivo che avevo;
dunque, anche se è stata inusuale la procedura adottata, il fine è
stato azzeccato e ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK