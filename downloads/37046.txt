Consiglio Regionale della Valle d'Aosta - Oggetto del Consiglio n. 922 del 17 dicembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 922 del 17 dicembre 2014 - Resoconto
OGGETTO N. 922/XIV - Interpellanza: "Situazione dei beni
patrimoniali di proprietà dell'Amministrazione regionale adibiti ad
ufficio".
Président
- Pour l'illustration, la parole au Conseiller
Bertin.
Bertin (ALPE)
- Grazie Presidente.
Tutti siamo coscienti dell'elevatissimo numero di sedi
dell'Amministrazione regionale sparso su tutto il territorio
regionale, in particolare nel Comune di Aosta. E proprio per questo
volevamo conoscere alcuni aspetti riguardanti gli uffici e
l'utilizzo del patrimonio dell'Amministrazione regionale. Nello
specifico volevamo conoscere il numero totale di sedi
dell'Amministrazione regionale, del quale una parte sono anche
prese in affitto, e pertanto volevamo conoscere anche l'aumentare
complessivo dei canoni di locazione passiva pagati
dall'Amministrazione regionale, dagli Enti pubblici non economici,
dalle aziende, dalle società e dalle Agenzie dipendenti dalla
Regione. Volevamo soprattutto sapere se vi era un piano per un
utilizzo efficiente del patrimonio di proprietà
dell'Amministrazione, con intento evidentemente di ridurre i canoni
di affitto pagati dall'Amministrazione regionale e, se vi era
questo piano, qual è il risparmio ipotizzato da questo utilizzo
razionale del patrimonio regionale. Vorrei poi anche conoscere
l'altro aspetto: quanti contratti del proprio patrimonio di
locazione ha l'Amministrazione regionale con il relativo ammontare
in funzione proprio della destinazione. In ultimo, se la totalità
degli uffici dell'Amministrazione regionale sono accessibili a
tutti, anche alle persone con mobilità ridotta e, in caso
contrario, quali non lo siano e in che tempi si prevede di renderli
accessibili a tutti. Queste sostanzialmente sono le domande poste
da questa interpellanza. Grazie.
Président
- Merci. Pour la réplique du Gouvernement, la
parole à l'Assesseur Perron.
Perron (UV)
- Merci Monsieur le Président.
Pour ce qui concerne la question n° 1...collega, il numero
totale delle sedi di lavoro dell'Amministrazione regionale ammonta
a 136; questo numero comprende sia le sedi di proprietà che quelle
in locazione. Fra queste sono compresi uffici, magazzini, depositi,
stazioni forestali e castelli. La spesa complessiva sostenuta nel
2014 per i canoni di locazione è di 1.856.000 euro. I canoni, in
generale, vengono corrisposti per immobili che sono adibiti a
parcheggi, posti auto, depositi, magazzini, archivi, autorimesse,
uffici, aule, sale conferenze, scuole, sedi di esposizioni
culturali, laboratori,
ateliers
didattici, stazioni
forestali, stazioni funiviarie, biblioteche, vivai, aree verdi,
terreni per l'ospitalità di stazioni idrometriche e metereologiche
e ponti radio. Richiamo il decreto legislativo 33 del 2013
che ha previsto alcuni obblighi di pubblicità di ciascun
sito istituzionale, denominato "Amministrazione trasparente", in
cui siano pubblicati i canoni attivi e anche passivi riscossi e
pagati a seguito di stipula di contratti di locazione di immobili.
Questo dettaglio, corrisposto per ogni singolo contratto di
locazione passiva, può quindi essere visionato nella sezione
apposita "Amministrazione trasparente" sul sito della Regione.
Sul punto n. 2, richiamo un attimo la legge 135 del 2012 che,
nell'intento di venire ad una riduzione e razionalizzazione della
spesa pubblica regionale, ha disposto l'applicazione di una
riduzione dei canoni di locazione passiva relativi ai contratti di
locazione che hanno ad oggetto immobili ad uso istituzionale nella
misura del 15 percento. Quindi l'Amministrazione ha recepito questa
normativa con una delibera, a gennaio 2014, e ha dato attuazione a
questo stabilendo una riduzione del 15 percento di tutti i
contratti di locazione passiva in essere che hanno ad oggetto
immobili ad uso istituzionale (questo a far data dal 1° marzo
2014). Quali obiettivi? Gli obiettivi sono un miglior utilizzo
degli immobili di proprietà, una riorganizzazione logistica, sulla
quale stiamo ancora lavorando, che consenta una ottimizzazione
nell'utilizzo delle sedi di lavoro in base a quelle che sono le
effettive esigenze di ogni singola struttura, anche mediante una
diminuzione del numero delle sedi di lavoro, realizzando, là dove è
possibile, l'accorpamento delle strutture, e anche una
razionalizzazione della spesa pubblica, cercando una riduzione dei
costi per quello che riguarda le locazioni passive. Quindi nel 2014
sono state avviate le attività previste da questo piano mediante
l'attuazione di alcuni accorpamenti funzionali che hanno dato corso
ad alcune disdette, quindi, in questo caso, il trasferimento in
immobili più funzionali che hanno comportato una spesa inferiore e
l'ottimizzazione degli spazi utilizzati. Questo, lo capite bene, è
un processo non sempre facile, ma si sta lavorando in questa
direzione. Nel 2015 ulteriori disdette possono essere immaginabili,
quindi si recuperano immobili di proprietà che richiedono, per
essere utilizzati, alcuni interventi di ristrutturazione. La
direzione nella quale si lavora nel 2015 è pertanto quella di
immaginare una diminuzione dei canoni da corrispondere, ovviamente
per le locazioni passive: si immagina che potrebbero passare da
1.856.000, quello che le ho detto, a circa 1.620.000, quindi con un
risparmio di più di 200.000 euro.
Sul punto 3
,
il numero dei contratti a qualsiasi titolo
stipulati dall'Amministrazione regionale riguardanti il patrimonio
regionale è di 190. L'importo dei canoni annuali da riscuotere
corrisponde a 636.000 euro. Gli immobili concessi hanno diverse
destinazioni: dalle colture, ai pascoli, ai vigneti, i depositi,
gli archivi, le autorimesse, i parcheggi, i cortili, gli uffici,
gli alloggi, gli ostelli, i convitti, le attività culturali,
sociali, didattiche, amministrative, biblioteche, attività
commerciali, parchi, campi da gioco, ospitalità per apparecchiature
per la telefonia cellulare, collegamento a Internet per la
misurazione ambientale, la posa di tubazioni e cavi elettrici
interrati e aerei, cabine elettriche, passi pedonali e carrai,
funivie, aree di cantiere. Anche qui, per un dettaglio ancora più
puntuale, rimando alla visita del sito "Amministrazione
trasparente" dove sono elencati tutti i contratti che riguardano
gli immobili di proprietà regionale che prevedono la corresponsione
di un canone e anche la relativa destinazione.
Sull'ultimo quesito, gli uffici dell'Amministrazione regionale,
nella generalità dei casi, sono accessibili alle persone disabili e
a mobilità ridotta. In alcuni casi rispettano il requisito della
visibilità, cioè di un'accessibilità limitata ad una sola parte
dell'unità immobiliare adibita a spazio di relazione.
L'accessibilità ai luoghi di lavoro per tutti i dipendenti
dell'Amministrazione con difficoltà motorie è garantita; è quello
che avevo cercato di spiegare anche nel momento della finanziaria,
forse non ci si era capiti in quel passaggio lì. Per alcuni
immobili l'accessibilità risulta ovviamente penalizzata dalla
natura stessa del bene immobile, in particolare gli edifici
storici, (castelli o edifici che sono situati nel centro storico),
dove ovviamente le possibilità di adeguamento sono impedite da
elementi strutturali o costituiscono in qualche modo un pregiudizio
al valore estetico o storico del bene tutelato. Quindi anche in
questi casi il requisito della visibilità è garantito mediante
attrezzature d'ausilio e apparecchiature mobili non stabilmente
ancorate alle strutture edilizie. Pertanto tutte le segnalazioni
relative alla necessità di provvedere ad ulteriori necessità di
adeguamento per migliorare l'accessibilità degli immobili alle
persone disabili, laddove si immagina che non siano sufficienti le
misure adottate, vengono ovviamente prese in carico
dall'Amministrazione regionale, che provvede, laddove è consentito,
a quanto è ritenuto necessario.
Président
- Merci Assesseur. La parole au Conseiller
Bertin.
Bertin (ALPE)
- Grazie Presidente.
Sì, volevamo avere un quadro generale della situazione; devo
dire che l'abbiamo avuto, ma soltanto parzialmente, anche perché
certe risposte sono piuttosto generiche. Volevo anche capire se poi
questi 1.800.000 euro riguardavano anche le agenzie tipo USL e le
altre com'era nella domanda, oppure soltanto l'Amministrazione
regionale. Non ci sono stati specificati i diversi Enti, dei quali
canoni di locazione sono titolari.
Per quanto riguarda il secondo punto, è evidente che manca un
piano organico e un utilizzo efficiente del patrimonio
dell'Amministrazione regionale. Lei ci risponde che immagina che
sarà possibile, ma evidenzia anche il fatto che questo piano non
esiste al momento, il che è un grave ritardo e una grave mancanza,
anche perché è utile dotarsi di un piano simile per risparmiare ed
evidentemente per utilizzare in modo efficiente il patrimonio già a
disposizione dell'Amministrazione regionale. Questa è una mancanza
che, a mio avviso, va al più presto in qualche modo rimediata,
anche perché la finanza pubblica è in continua diminuzione e non
utilizzare adeguatamente il patrimonio già a disposizione
rappresenta uno spreco di risorse oramai non più accettabile.
Per quel che riguarda i contratti di locazione
dell'Amministrazione regionale verso privati, mi sarebbe piaciuto
avere una suddivisione in funzione della destinazione, ma
approfondiremo la questione in un altro momento.
Anche per la quarta domanda si evidenzia il fatto che manca
un...come dire? un piano, anche in questo caso per l'accessibilità,
e manca anche un monitoraggio delle diverse situazioni. È il caso
che si faccia, tant'è che poi non si capiscono neanche i tempi di
realizzazione. Mi pare una risposta piuttosto generica nella sua
totalità, del quale sono piuttosto insoddisfatto. Ritorneremo
sull'argomento in altre occasioni. Grazie.
Presidente
- Punto 4 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK