Consiglio Regionale della Valle d'Aosta - Oggetto del Consiglio n. 1287 del 20 aprile 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1287 del 20 aprile 2005 - Resoconto
OGGETTO N. 1287/XII - Comunicazione di provvedimenti
ammini­strativi di variazione al bilancio.
Il Consiglio
Premesso che, ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2005 ha autorizzato la Giunta
regionale ad apportare, per l'anno 2005, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2005;
Prende atto
della comunicazione delle seguenti deliberazioni della Giunta
regionale:
Oggetto n. 759 in data 21 marzo 2005
: Variazione al
bilancio di previsione della Regione per l'anno 2005 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 760 in data 21 marzo 2005
: Prelievo di
somma dal fondo di riserva per le spese impreviste per l'anno 2005
e conseguente modifica al bilancio di gestione.
Oggetto n. 761 in data 21 marzo 2005
: Variazione al
bilancio di previsione della Regione per l'anno 2005 tra obiettivi
programmatici nell'ambito delle finalità della legge regionale 31
marzo 2003, n. 6 recante "Interventi regionali per lo sviluppo
delle imprese industriali e artigiane" e conseguente modifica al
bilancio di gestione.
Oggetto n. 841 in data 25 marzo 2005
: Variazione al
bilancio di previsione della Regione per l'anno 2005 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 842 in data 25 marzo 2005
: Prelievo di
somma dal fondo di riserva per le spese impreviste per l'anno 2005
e conseguente modifica al bilancio di gestione.
Oggetto n. 844 in data 25 marzo 2005
: Attribuzione
alla competenza del bilancio di previsione per l'anno 2005 di fondi
statali e comunitari assegnati alla Regione nell'anno 2004 e non
impegnati concernenti interventi di formazione professionale e di
politica del lavoro - iscrizione del relativo cofinanziamento
regionale - Variazione al bilancio di previsione e conseguente
modifica al bilancio di gestione.
Presidente - La parola alla Consigliera Squarzino Secondina.
Squarzino (Arc-VA) - Vorremmo fare due domande sulla
deliberazione n. 759, rispettivamente sui punti a) e b).
Per quanto riguarda il punto a), vediamo che viene spostata una
cifra - anche se non grandissima, ma vorremmo capire il senso di
questo spostamento - da un capitolo che riguarda le spese per la
costruzione, ristrutturazione e manutenzione, quindi spese che ci
paiono di investimento, a un capitolo in cui si parla di spese per
acquisto e rinnovo di arredi, che ci sembrano spese correnti.
Chiediamo se è giusta questa interpretazione o se sono tutte spese
correnti, allora non abbiamo niente da obiettare.
La seconda domanda riguarda il punto b). Qui vediamo - e non è
la prima volta che questo succede, lo abbiamo visto in altri
Consigli precedenti - che una serie di risorse sono spostate dal
capitolo "consulenze incarichi" al capitolo "collaborazioni
tecniche". Abbiamo visto che questo tipo di spostamento avviene da
quando è stato istituito il nuovo capitolo "collaborazioni
tecniche" in 2 Assessorati finora: nell'Assessorato del turismo e
nell'Assessorato delle finanze. Ci chiediamo come mai con il 2005
viene prevista una nuova tipologia di capitolo, come mai vengono
spostate risorse dalle consulenze al capitolo "collaborazioni
tecniche"; noi abbiamo fatto alcune ipotesi, può darsi che non
siano vere, magari ce ne sono altre che possono emergere, saremmo
contente di conoscerle. Un'ipotesi potrebbe essere questa che,
avendo deciso nel PREFIN di contenere le spese riguardo alla
consulenza, sottraendo spese dal capitolo della consulenza,
diminuiscono le risorse per la consulenza, ma queste spese vengono
contemporaneamente addebitate a un nuovo capitolo "collaborazioni
tecniche", che riguarda un tipo di rapporto con l'Amministrazione
regolata dalla stessa legge n. 18 che regola le consulenze: come
mai avviene questo spostamento? Perché si vuole di fatto diminuire
formalmente le risorse per le consulenze, oppure si vuole non
incorrere nei limiti alle consulenze della legge finanziaria e
allora, in attesa di capire meglio qual è l'ambito di azione della
Regione, si ricorre a questo "escamotage"? Oppure vi sono magari
altre motivazioni che non conosciamo e che saremmo contenti di
conoscere.
Ultima domanda: vorremmo sapere se anche altri Assessorati hanno
istituito questi capitoli specifici per le collaborazioni tecniche,
un capitolo che affianca quello delle consulenze, in modo che le
risorse per le consulenze possono trasmigrare in quello delle
collaborazioni tecniche.
Presidente - La parola all'Assessore al bilancio, finanze,
programmazione e partecipazioni regionali, Marguerettaz.
Marguerettaz (UV) - Devo rilevare che la creatività della
collega Squarzino riesce a rendere viva una materia - che
generalmente è abbastanza noiosa - come quella della contabilità.
Questa creatività però appartiene alla filosofia del pensiero
negativo e non del pensiero positivo, anche perché in questo tipo
di rappresentazione mi sono perso, devo dire che non ho capito, ma
proverò a spiegare quello che non ho capito.
Nella variazione a), quella proposta dall'esimio collega
Vicquéry, abbiamo mantenuto una spesa dal titolo II al titolo II,
per cui avevamo 20 mila euro, che erano nel capitolo 39080 e
abbiamo portato in aumento questo importo al capitolo 20480 e la
motivazione di questo è stata la somma necessaria per l'acquisto
delle attrezzature e arredi da segnare in dotazione alla colonna
mobile regionale del Servizio interventi operativi della Protezione
civile, quindi spese di investimento su spese di investimento,
titolo II.
Nell'ambito della variazione di tipo b) presentata
dall'autorevole collega Caveri abbiamo fatto un'operazione in cui
abbiamo modificato una posta contabile di 5.000 euro, ma senza fare
un'attività di camuffamento, tant'è che, se lei va a vedere,
l'obiettivo gestionale è lo stesso ed è il 1700001, con
coordinamento delle consulenze esterne di supporto al Dipartimento
turismo, sport e commercio; quindi non vi è nessuna volontà di
occultare e di modificare, ma solo di specificare meglio questo
tipo di consulenza e la consulenza è una collaborazione tecnica
della Dott.ssa Elisa Champvillair. Dal punto di vista delle
proporzioni che valgono in termini di PREFIN, l'obiettivo
gestionale consulenza tecnica o meno è rimasto lo stesso; quindi,
ripeto: obiettivo 1700001, coordinamento delle consulenze esterne
di supporto al Dipartimento turismo, sport e commercio.
Presidente - Se non vi sono altre richieste di chiarimento, il
Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK