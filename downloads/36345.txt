Consiglio Regionale della Valle d'Aosta - Oggetto del Consiglio n. 501 del 26 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 501 del 26 marzo 2014 - Resoconto
OGGETTO N. 501/XIV - Interpellanza: "Interventi programmati
per la realizzazione di opere finalizzate all'eliminazione delle
barriere architettoniche".
Président
- Pour l'illustration, la parole à la collègue
Fontana.
Fontana (PD-SIN.VDA)
- Premesso che le barriere
architettoniche non sono solo un ostacolo fisico per le persone a
ridotta mobilità, ma anche per anziani, per bambini e per tutti
coloro che hanno problemi di deambulazione, tali barriere
(marciapiedi non a norma, presenza di pali, mancanza di rampe
mobili previste invece nel rilascio delle licenze commerciali) si
configurano come un vero e proprio ostacolo alla piena cittadinanza
per tutti. La legge regionale 18 aprile 2008, n. 14: "Sistema
integrato di interventi e servizi a favore delle persone con
disabilità", promuove la programmazione di un sistema di interventi
organici per l'estensione effettiva ad ogni persona dei diritti
sociali di cittadinanza. Evidenziato che nel bilancio regionale
2014 in questo settore i finanziamenti sono stati ridotti da
1.400.000 del 2013 a 900.000 per il 2014, interpelliamo l'Assessore
per sapere:
"quali sono state le priorità e gli interventi già
programmati per la realizzazione di opere finalizzate
all'eliminazione o al superamento delle barriere architettoniche,
in particolare quelle dalle quali discendono obiettive difficoltà
alla mobilità; se sono stati utilizzati tutti gli stanziamenti
previsti nei bilanci degli anni scorsi e quali sono stati gli
interventi realizzati o finanziati; quali sono le azioni positive e
i progetti previsti all'articolo 14 della legge regionale e gli
intendimenti della Regione nel perseguire gli obiettivi dettati
dalla legge stessa"
. Grazie.
Presidente
- Per la risposta, la parola all'Assessore
Fosson.
Fosson (UV)
- Sì, grazie Presidente.
Le barriere architettoniche sono degli ostacoli non solo per i
disabili, è vero, cioè sono degli ostacoli che la mentalità di
quelli che stanno bene non prevedono per chi sta meno bene. Il
discorso delle carrozzine, del bambino in bici. È triste ancora
vedere che si programmano delle opere nuove non tenendo conto di
questo, che è una dimensione culturale prima di tutto, come ha
detto bene lei. Mi permetto di dire che le prime attività proprio
in Valle su questo sono state di quell'Associazione valdostana
paraplegici che è stata fondata nel 1978, di cui ho avuto l'onore
di far parte, nota anche per sensibilizzare al riguardo delle
barriere architettoniche. Adesso i recenti articoli su
La
Stampa
confermano ancora come ci sono diverse strutture, anche
in Aosta, non accessibili al disabile, quindi alla carrozzina,
eccetera. Tra l'altro, proprio su questo avevamo fatto degli
atlanti delle barriere architettoniche ancora esistenti in Valle
d'Aosta, che sono stati editati nel 2004, erano 100 e più i luoghi
non accessibili. Bisogna poi dire che anche nell'ambito del turismo
sono state fatte delle guide su questo e, se lei guarda adesso chi
è responsabile del nostro Ufficio sociale per le barriere
architettoniche...è proprio un disabile, in carrozzina, perché
abbiamo visto che la consulenza ad un disabile era molto più
concreta che non quella di tanti architetti e geometri. Tra
l'altro, lui è utilizzato molto anche dai vari Comuni: ecco perché
nessuno più che un disabile, che ha fatto dei corsi
ad hoc
a
Torino, può essere competente in materia.
Volevo quindi dire e sottolineare come l'argomento sia nelle
nostre priorità, tanto che la legge 14 lo definisce bene, definisce
proprio tutto quanto era per il diversamente abile. Quest'anno le
difficoltà ci sono, ma mi permetto anche di dire che i 900.000 euro
del bilancio finanziato che non c'erano ancora nel bilancio di
gestione, sono stati immessi proprio in questi giorni dopo la firma
del Patto di stabilità del 2013 e quindi abbiamo incominciato di
nuovo ad accettare le domande, questo lo dico per correttezza, e
sono 900.000 euro che noi abbiamo messo nelle priorità. Sono di
meno dell'anno scorso...questo è vero, anche se - poi le darò i
dati che lei mi ha richiesto - abbiamo privilegiato sempre di più
il singolo, le persone che non l'Ente locale e l'Ente privato,
perché ormai la logica sarebbe che questi enti, quando progettano,
investino in tal senso. È assurdo che un Comune costruisca una casa
e poi debba intervenire la Regione e mettere delle risoluzioni
delle barriere architettoniche che sono appena state create. Per
noi quindi è ancora molto importante sensibilizzare architetti,
geometri, eccetera e soprattutto che queste nuove costruzioni
vengano vidimate attraverso anche un passaggio: anche dall'Ufficio
disabili dell'Amministrazione regionale.
Lei mi chiede le cifre, le do le ultime cifre nell'anno 2011:
sono stati erogati a questo proposito 1.421.000 euro, quindi è
stato speso quasi tutto. Pensi però che 100.000 euro di questi sono
stati dati ad enti pubblici per l'abbattimento di barriere
architettoniche, marciapiedi, eccetera, quindi una grossa parte, il
20 o 30 percento, veniva dato ad enti pubblici e noi su questo
vogliamo tagliare, purtroppo.
Secondo: lei mi ha detto i principi su cui si andrà a tagliare.
Anche qui, si applicherà un ISEE al disabile che ha dei redditi
altissimi. Ci sono disabili che prendevano il contributo con un
ISEE di 80.000 euro e lei sa benissimo che cosa vuol dire...ecco,
purtroppo, a quelli che possono dobbiamo chiedergli un contributo
che prima non chiedevamo. Nel 2012 lo stesso sono stati erogati
1.495.000 euro di cui agli enti pubblici sempre una cifra di
80.000-100.000 euro. Nel 2013 non abbiamo ancora tutti i resoconti,
perché loro presentano la domanda poi fanno i lavori, eccetera,
però la cifra stanziata è quella che ha detto lei.
Passando un po' a sognare le cose belle, ecco, l'articolo 14,
come chiedeva lei, è l'articolo che ha i sogni, che cosa intendiamo
fare, i progetti per queste categorie. Nel 2013 dobbiamo dire che
abbiamo attivato otto progetti sperimentali per i disabili, di cui
sei finalizzati alla realizzazione di laboratori occupazionali, due
finalizzati al tempo libero, al sollievo delle famiglie durante il
periodo estivo, ma che dire? Una delle sorprese molto positive è
aver ritrovato questa struttura di Ollignan dove lavorano i
disabili, con una piccola paghetta, con un'esplosione di capacità
agricole, cioè il Centro è stato trasformato, produce, fa qualità;
i ragazzi vanno a lavorare molto volentieri...e lì abbiamo
mantenuto un altro finanziamento di 400.000 euro, come è successo
gli altri anni, quindi su questo non è stato assolutamente
tagliato. Una delle attività previste dall'articolo 14 era stata
inserire dei pazienti con Trisomia 21 in un ambito lavorativo. Noi
li avevamo fatti assumere in alcune mense, e adesso, come lei ben
sa, c'è un ristorante della Caritas che ha continuato questo
progetto, dove i camerierini sono proprio dei ragazzi con la
Trisomia 21, perché se il problema è creare il lavoro, di fronte
alla povertà e alla disoccupazione per giovani, il problema è anche
creare il lavoro per i diversamente abili, che, se sono inseriti
correttamente, secondo le loro capacità e si portano a casa con
estrema dignità, quello che guadagnano. Lei sa che dovrebbe entrare
in funzione quest'anno la nuova classificazione per la 104, per i
disabili, cioè non considerare la menomazione, ma considerare le
capacità residue. Ecco, secondo me, questo è un superamento che è
già stato anche utilizzato nelle varie regioni d'Italia. Garantiamo
quindi, per esempio, ancora sui finanziamenti europei, che
quest'anno sono in corso di richiesta, e che verranno affidati
all'Assessorato delle politiche sociali, ed una grande parte sarà
proprio utilizzata per trovare un lavoro, una collocazione corretta
proprio a questo tipo di disabili visto che il pubblico ormai, come
lei sa benissimo, ha i posti riservati ai disabili quasi sempre
coperti, soprattutto il pubblico regionale. Garantiamo quindi
attenzione a quest'argomento della disabilità in questo senso e
sulle barriere architettoniche faremo di tutto per stimolare gli
Enti locali proprio a non costruire più strutture nuove con una
mentalità che non permetta l'accesso al disabile, così anche il
turismo. Sempre di più si ha un'offerta turistica rivolta alle
persone con disabilità, ma anche a chi è in carrozzina, ci vede
progettare delle piste agricole per questo, non solo in alta
montagna, ma anche strutture, per esempio, come Saint-Marcel, e
quindi si mantiene un'attenzione sicura pure in momenti di
difficoltà economica.
Président
- Pour la réplique, la parole à la collègue
Fontana.
Fontana (PD-SIN.VDA)
- Volevo ringraziare l'Assessore
Fosson per le risposte puntuali, mi fa molto piacere sentire quello
che è stato fatto e quello che si ha intenzione di fare. Quello che
mi dispiace è questa riduzione di fondi, perché ritengo che
un'associazione...di persone che hanno veramente bisogno, che hanno
difficoltà e che veramente...sono d'accordo con lei che forse le
persone normali non si rendono conto che quello che devono
affrontare giorno per giorno...forse avrei fatto attenzione a fare
questa riduzione sul bilancio. Quello che le chiedo veramente è se
può fare carico con gli Enti locali...che avevo già chiesto tempo
addietro all'Assessore Marguerettaz...anche la questione di dare la
possibilità ai diversamente abili di poter accedere anche alla
ferrovia. La questione di non avere un ascensore...io penso che non
costi moltissimo, ci va il buon senso e la buona volontà.
Cominciamo a dare quei piccoli segnali di cui queste persone hanno
bisogno e si può veramente lavorare insieme per dargli una vita
futura più giusta, nel senso che adesso sono veramente penalizzati.
È stato fatto tanto, apprezzo quello che mi ha detto...se poi mi
può rilasciare quel foglio, mi serve per capire un pochino bene
quello che è stato fatto e quello che si farà, però le chiedo
veramente un maggior impegno, di vedere quello che si può fare
subito e non tralasciare per il futuro. Quella della stazione di
Aosta è una cosa a cui ci tengo moltissimo, è una cosa che è
fattibile; non è possibile che siamo nel 2014 e in una regione come
la Valle d'Aosta non si possa fare un ascensore per poter dare la
possibilità ai disabili di prendere il treno! È vero che è un
momento in cui la ferrovia non funziona, ma cominciamo dalle basi,
le chiedo veramente un impegno personale, perché ci tengo
tantissimo, e insieme vedremo nel futuro come poter fare per poter
risolvere anche i problemi più piccoli, che per noi non hanno
senso, ma per le persone che hanno problemi sono problemi molto
importanti. Grazie.
Président
- Point 9 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK