Consiglio Regionale della Valle d'Aosta - Oggetto del Consiglio n. 3156 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3156 del 24 gennaio 2018 - Resoconto
OGGETTO N. 3156/XIV - Interpellanza: "Tempistica per la
realizzazione di indagini statistiche sulla programmazione
sanitaria".
Morelli (
Président) -
Point n° 19 de l'ordre du
jour. Pour l'illustration, la parole au collègue Fosson.
Fosson (AC-SA-PNV) -
Scusi, Presidente, siccome mi occupo
da sempre di problemi sanitari, se l'Assessore vuole rinviare
perché mi sembra abbia dovuto rispondere a più iniziative di
seguito...
(interruzione dell'Assessore Bertschy, fuori
microfono)
... perfetto lei è un duro, quindi andiamo avanti...
(interruzione di un Consigliere, fuori microfono)
... lo dico sul serio, era un'attenzione. Ritornando a quanto
scritto nel DEFR - che è un documento molto interessante di
programmazione ed è una legge, quindi è stato votato - c'è un pezzo
interessante che dice: "supportare con dati statistici di evidenza
la valutazione di impatto delle scelte della programmazione
sanitaria e sociale sia
ex ante
(in fase di definizione del
bisogno e di analisi di fattibilità), sia
ex post
(in fase
di monitoraggio e valutazione)", vedere chi ha fatto bene e chi no.
Questo è un approccio scientifico molto corretto, nel senso che a
volte la programmazione si basa su sensazioni non oggettive o si
basa su altre forze che intervengono determinando delle scelte,
invece avere dei dati scientificamente corretti penso sia un
presupposto importante. Partendo da quest'affermazione e dire come
noi in passato, quando avevamo più possibilità economiche,
soprattutto dal 2003 al 2008, abbiamo promosso delle indagini che
sono ancora adesso importanti, sempre promuovendo l'Osservatorio
epidemiologico regionale. Eravamo andati a fare dei lavori sulle
cause di morte in Valle, non si aveva un Registro tumori e, tra
l'altro, siamo giunti - e bisogna ringraziare il dottor Castelli
soprattutto di questo - ad una vidimazione di questo registro che
per tanti anni non riusciva ad avere un riconoscimento soprattutto
per i numeri esigui della Valle d'Aosta e perché lo scontro tra
Piemonte e Lombardia, che litigavano tra di loro per non darci il
Registro tumori, ci aveva creato delle difficoltà. Ora il Registro
tumori c'è, è sicuramente regionale, sarà sicuramente una
possibilità per avere una giusta geografia, perché, secondo i dati
che noi avevamo visto in questo rapporto del 2006-2007, non solo
l'incidenza dei tumori era come nelle altre regioni, ma era
distribuita in modo non omogeneo nelle varie valli della Valle
d'Aosta, proprio come se fossero delle piccole sedi separate, il
che è molto interessante dal punto di vista epidemiologico, a
questo poi erano seguite diverse altre indagini sia nell'ambito
sanitario, sia nell'ambito sociale. Sottolineando l'importanza di
quanto affermato, io le chiederei quali indagini statistiche siano
state condotte sia ex
ante
, sia
ex post
, o siano
previste e ancora programmate, ovvero si intendano programmare a
sostegno di tale indirizzo e quali sono i tempi previsti proprio
perché abbiamo bisogno anche di avere alcuni dati per sapere quanto
si sta facendo.
Dalle ore 12:14 riassume la presidenza il Presidente
Farcoz
.
Farcoz (Président) -
Pour la réponse, la parole à
l'Assesseur Bertschy.
Bertschy (UVP) -
Intanto solo per completare quello che
ha sottolineato nell'altra interpellanza ma, per correttezza di
informazione, io non ho mai detto che toglieremo gli anestesisti a
Donnas, io non so chi li sta togliendo, ma probabilmente ne sapete
più voi dell'Assessore. Quando sarà completata la riorganizzazione,
vedremo se sono stati tolti, così vedremo chi ha ragione o chi ha
torto, perché non seguiamo l'evoluzione di cosa si dice di qua e di
là, ma cerchiamo di avere un modello che è stato presentato e non
mi pare che sia questa la soluzione finale, se voi ne sapete di
più, vuol dire che siete più informati dell'Assessore. Gli
anestesisti oggi sono a Donnas, ma soprattutto è importante che la
gente sappia che, per fortuna, abbiamo di nuovo le sale operatorie
che sono a pieno regime in ospedale e sono state trovate soluzioni
per potenziare la riduzione delle liste d'attesa, che era diventata
importante. Sulle riorganizzazioni in questo senso sono in atto dei
processi, dei confronti anche con le forze sindacali e pian piano
cerchiamo di venire fuori dai problemi che evitiamo di
sottolineare, ma che sono stati comunque tanti in questi anni com'è
tanto il lavoro da fare per uscirne.
Rispetto all'obiettivo che indica il DEFR, è una visione anche
di lavoro amministrativo quella che abbiamo davanti. Recentemente
abbiamo fatto un importante lavoro per la Settimana per le persone
con disabilità, a monte di tutto questo c'è stato uno studio per
cominciare a dimensionare questa situazione che non era presente,
dati che mancavano all'Assessorato e che ci hanno permesso, dopo
un'indagine che deve ancora essere più dettagliata e più profonda,
di cominciare a capire come intervenire, perché non è sufficiente
parlare di un numero aggregato, ma vanno valutate nella loro
incidenza tutte le casistiche che questo porta. Dico questo perché
l'idea che sta a monte della visione data nel DEFR è quella sì di
commissionare delle ricerche, ma anche di lavorare all'interno
dell'Amministrazione regionale, in particolare nel nostro
Assessorato, per avere dati precisi sui quali poi poter incidere
sulle scelte, sapendo dove queste scelte portano e che cosa
comportano.
Come detto, in passato sono state compiute importanti ricerche,
ma purtroppo è anche stato smantellato un importante presidio di
valutazione scientifica dei dati negli anni, un servizio e una
dirigenza che davano risposte importanti e che, rispetto a questo,
permetteva di dare dati sempre aggiornati. La nostra intenzione è
quella di avvalersi in maniera stabile - e stiamo valutando come
arrivarci - della nostra università, di valutare la collaborazione
con altre università: per esempio, sul fattore famiglia stiamo
ragionando per capire come collegare il nostro percorso di
approfondimento dei dati sul fattore famiglia con l'Università di
Verona. Sono in corso quindi una serie di approfondimenti, ma anche
una serie di valutazioni per aprire questo modello ad
un'organizzazione diversa, contando su quello che già funziona. Il
Registro tumori - ne abbiamo parlato stamattina - è qualche cosa
che per gli aspetti sanitari è di grande importanza, ma le ricadute
delle scelte politiche hanno anche valutazioni di tipo sociale e,
rispetto a questo, abbiamo anche bisogno di avere dati precisi,
perché sempre più i fondi nazionali per la non autosufficienza,
piuttosto che per altre possibilità di progettazione, chiedono dati
statistici precisi al fine del conseguimento del riconoscimento dei
progetti. Nel DEFR quindi viene indicato un modo di lavorare per
poter fare delle scelte, ma un modo di lavorare anche per
controllare l'effetto che queste scelte hanno e le ricadute che
queste scelte avranno sui cittadini. In questo senso stiamo
ragionando ed è in questo senso che sono stati dati anche degli
obiettivi chiari in termini dirigenziali, di monitoraggio non solo
di dati scientifici e statistici, ma anche di rispetto dei
cittadini e quindi con la possibilità di arrivare a sentire anche
attraverso analisi chiare della qualità dei servizi che facciamo e
con la richiesta ai cittadini di una valutazione di questi servizi
sempre più precisa e soprattutto più coinvolgente, perché non è
sufficiente in questo momento semplicemente utilizzare, dare dei
servizi... ma riteniamo che, per una riorganizzazione di una
progettazione sanitaria e sociale, sia interesse di tutti,
interesse dell'Amministrazione regionale un coinvolgimento attivo e
costruttivo dei cittadini rispetto ai servizi erogati e ai bisogni
da loro espressi.
Président -
Pour la réplique, la parole au collègue
Fosson.
Fosson (AC-SA-PNV) -
Assessore, ritornando alla
precedente interpellanza, è lei che ha detto che a Morgex saranno
messi dei medici al posto delle infermiere. Io spero che, quando si
pensi di mettere dei medici che facciano una differenza con il
servizio infermieristico, si mettano degli anestesisti, perché è
dimostrato che le
équipe
con gli anestesisti danno dei
risultati diversi dall'utilizzo di altri medici. Mi dicono che 15
turni già siano fatti o stiano per essere fatti di giorno a Donnas
non da anestesisti, ma da medici di chirurgia, che, secondo me, è
anche corretto, però era sempre stato osteggiato. Lei sempre su
questa interpellanza la volta scorsa ha parlato di privatizzare il
servizio di anestesisti di Donnas, cioè di esternalizzarlo. Forse
non ho capito bene, ma mi sembra che ci stesse pensando. Su questo
mi permetta sempre a margine di essere completamente contrario,
perché la qualità dei servizi esternalizzati, cioè che la nostra
sanità diventi privata e non più pubblica, mi preoccupa. Comunque,
giudico la sua risposta sui dati statistici, se non altro,
corretta, nel senso che anche lei si rende conto dell'importanza di
avere dei dati statistici aggiornati. Lei lo sa, anche per problemi
non solo interni alla sanità, ma anche di programmazione regionale,
l'Osservatorio è stato soppresso negli ultimi anni. È anche vero,
Assessore - devo dirle che questo lei l'ha sempre riconosciuto
correttamente -, che noi nel 2016 avevamo un bilancio di 232
milioni e invece adesso è di 254, per cui io le chiedevo se con
questa premessa lei avesse intenzione di rimettere un Osservatorio
epidemiologico, che ha dato tutti questi risultati che lei ha
sottolineato. Aggiungerei comunque l'importanza di un Registro
tumori, che comincia a registrare chi è morto, di che cosa è morto,
com'è morto in Valle d'Aosta, questo per le nostre indagini è
estremamente importante ed è importante lo studio AGENAS, che è
ripartito proprio sugli interventi di umanizzazione e sulle
indagini sulle criticità che era stato fatto nel 2011 e 2013 ed è
ripartito adesso, su questo chiaramente aspettiamo dei
risultati.
È chiaro che la programmazione è importante. All'interno della
sua struttura c'era un servizio di
auditing
, che poteva
anche avere un valore, che adesso mi sembra sia stato soppresso ed
è anche vero che quello che ci dice Cittadinanzattiva che al
Tribunale dei diritti del malato quest'anno sono giunte il 50
percento in più di osservazioni di difficoltà di pazienti, quindi
l'idea di avere comunque una referenza a quanto non andava bene,
un'indagine su quello che stava succedendo mi sembra che sia stato
importante.
Mi permetta, Assessore, che la programmazione è estremamente
importante, lei lo sa che noi avevamo lavorato molto su una bozza
di aggiornamento del piano regionale per la salute, di cui avevamo
presentato una copia nell'estate del 2015, data a tutti i gruppi
politici per delle osservazioni, poi l'ultimo atto è stato
presentato il 5 febbraio 2016. Io capisco che, con il cambio di
dirigenza, eccetera, uno voglia rivedere certe indicazioni
organizzative, questo è legittimo, però, purtroppo, questo è
rimasto lettera morta, quindi tutta la programmazione che noi
avevamo previsto su cinque punti, coinvolgendo in questo percorso
tante associazioni, non ha più avuto seguito.
Io la vorrei sollecitare affinché - adesso che i fondi in sanità
sono di nuovo aumentati, e sono contento di questo - questo aspetto
di studio e di epidemiologia e di attenzione a quello che succede
in Valle, dal punto di vista sanitario, per orientare in modo
corretto delle scelte operative sia ripreso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK