Consiglio Regionale della Valle d'Aosta - Oggetto del Consiglio n. 2169 del 27 luglio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Piano socio-sanitario regionale
Precedente
Successivo
Resoconto integrale del dibattito dell'aula
Oggetto del Consiglio n. 2169 del 27 luglio 2001 - Resoconto
OGGETTO N. 2169/XI Disegno di legge: "Approvazione del Piano
socio-sanitario regionale per il triennio 2002/2004".
Président
Je vous rappelle que nous procédons à
l’examen du projet de loi n° 124.
Nous sommes parvenus à l’examen de
l’article 11 par rapport auquel quatre amendements
ont été déposés, à savoir les amendements n° 5, n° 6 et n° 7 du
Groupe Valle d’Aosta per l’Ulivo et
l’amendement n° 3 du Groupe Forza Italia.
Etant donné la nature des amendements, l’ordre de
discussion sera celui ci: amendement n° 5 du Groupe Valle
d’Aosta per l’Ulivo, amendement n° 3
de Forza Italia, amendements n° 6 et n° 7 de Valle
d’Aosta per l’Ulivo.
Je donne lecture de l’amendement n° 5 du Groupe
Valle d’Aosta per l’Ulivo:
Emendamento n. 5 Dopo il comma 1 dell'articolo 11 è inserito
il seguente:
"1bis. Al comma 1 dell'art. 13 della l.r. 5/2000 le parole "e di
quelle regionali in materia di bilinguismo" sono soppresse."
La parole à la Conseillère Squarzino Secondina sur
l’amendement n° 5.
Squarzino (PVA-cU)
L’emendamento n. 5
interviene sulla legge regionale n. 5/2000 come anche gli altri
due, il n. 6 e il n. 7, e riguarda un argomento complessivo che è
quello della conoscenza della lingua francese, intesa come
sbarramento per accedere ad alcune qualifiche per poter essere
nominati dirigenti, in questo caso direttori generali
dell’USL.
Dato che la stessa norma è poi richiamata nella modifica della
legge sull’ARPA, dove si attribuisce al direttore
dell’ARPA lo stesso procedimento per la nomina del
direttore generale, riteniamo che le disposizioni vigenti statali
che riguardano le modalità di individuare il rapporto di lavoro, il
contratto, le competenze e via dicendo, queste vadano mantenute, ma
ci chiediamo perché è necessario anche introdurre qui le competenze
regionali in materia di bilinguismo.
Noi saremmo d’accordo nel sopprimere queste
indicazioni pensando soprattutto al direttore
dell’ARPA, cioè a chi deve essere chiamato a
svolgere, e come questo anche altri, attività per cui sono
richieste delle competenze specifiche.
Pertanto ci si chiede perché in queste competenze specifiche
vadano inserite anche competenze in materia di bilinguismo.
Comincio ad illustrare anche gli emendamenti n. 6 e n. 7, che
sono collegati, per non spezzettare troppo il discorso, nel senso
che gli emendamenti n. 5, n. 6 e n. 7 sono collegati alla stessa
logica, eventualmente intervenendo successivamente se devo
precisare qualcosa.
La logica è quella d’intervenire in particolare
sull’articolo 42, ed indirettamente
sull’articolo 13.
Si tratta, cioè di intervenire su quelli che sono gli
sbarramenti di conoscenza della lingua francese che ci sono ogni
volta che va scelta una figura all’interno del
settore sanitario. Sono ormai alcuni anni che affrontiamo questo
argomento.
Ricordo che, già in sede di discussione e analisi
dell’articolo 42 della legge n. 5/2000, abbiamo
commentato questo articolo facendo una serie di valutazioni che qui
riprendo perché sono valutazioni che condividiamo in pieno e che
riproponiamo con un emendamento:
"? Comunque, rispetto a questo
tema, riteniamo che vada ripensato il ruolo del francese rispetto
alla professione, cioè riteniamo che sia più importante avere un
medico che sappia ben operare e che conosca solo la lingua
ufficiale universalmente riconosciuta dalla categoria dei medici,
cioè l’inglese?"
e qui ricordo che per leggere
il nostro Piano sociosanitario è importante
l’inglese e non il francese
"? e che per motivi
vari non conosca il francese, piuttosto che un medico che sappia
molto bene il francese ma che non sia competente nella sua
professione. Non possiamo cioè mettere sullo stesso piano questi
due livelli di competenza, anzi non possiamo fare di un livello di
competenza l’elemento prioritario per valutare
l’altro livello di competenza?"
che invece è
indispensabile per esercitare la professione.
Per questo motivo riproponiamo quanto avevamo già proposto con
una nostra mozione, che era stata bocciata dal Consiglio, con la
quale chiedevamo alla Giunta di valutare la possibilità di
introdurre una normativa che non considerasse la prova di
accertamento della conoscenza della lingua francese come requisito
di barrage rispetto al concorso.
La proposta che facciamo, e che traduce quello che a più riprese
abbiamo in altre occasioni formulato, è la seguente: i candidati
che si presentano per qualunque tipologia di concorso e di
selezione per l'impiego ed il conferimento degli incarichi presso
l'azienda USL e che hanno superato positivamente questa prova di
concorso, cioè quelli che hanno vinto il concorso e che hanno
dimostrato di possedere i requisiti per poter accedere a
quell’incarico, questi candidati, se vogliono,
possono sostenere la prova di accertamento della conoscenza della
lingua francese al fine della corresponsione dell'indennità di
bilinguismo.
Questi candidati fanno il concorso, lo vincono; quando lo hanno
vinto, se sono interessati all'indennità di bilinguismo, fanno
questo esame e accedono all'indennità.
Chi non intende avvalersi di questa possibilità è comunque
tenuto a frequentare un corso di conoscenza della lingua francese.
In questo modo viene ad essere tolto uno degli elementi che
incidono negativamente sulla ricerca di risorse umane anche nel
settore sociosanitario perché, checché se ne dica, non abbiamo
risorse umane in regione tali da poter coprire tutti i posti di cui
necessita la sanità in Valle d’Aosta per cui siamo
convinti che sarebbe utile togliere almeno un ostacolo per chi
proviene da fuori Valle.
Già abbiamo visto come sia difficile per professionalità esterne
decidere di venire in Valle d’Aosta ad esercitare le
proprie professionalità, quando altri posti sono più appetibili per
possibilità di carriera, per possibilità di lavoro, per il tipo di
ricerca che può essere fatto; se mettiamo anche l'ostacolo del
francese, aggiungiamo elementi di difficoltà per poter reperire il
personale di cui abbiamo bisogno.
Président
Je soumets au vote l’amendement
n° 5 du Groupe Valle d’Aosta per
l’Ulivo:
Conseillers présents: 28
Votants: 23
Pour: 3
Contre: 20
Abstentions: 5 (Comé, Lanièce, Marguerettaz, Martin,
Piccolo)
Le Conseil n’approuve pas.
Je donne lecture de l'amendement n° 3 de Forza Italia:
Emendamento n. 3 Articolo 11, sostituire i commi
3-4-5-6-7-8-9-10-11 con il seguente comma:
"3. L’articolo 42 della l.r. 5/2000 è sostituito
dal seguente:
Articolo 42
Disciplina dei concorsi e avvisi pubblici per
l’assunzione di personale medico, infermieristico
professionale e tecnico.
1. Nell’Unità Sanitaria Locale della Valle
d’Aosta i concorsi e gli avvisi pubblici per titoli
e/o esami a copertura di posti a ruolo di dirigente sanitario, di
infermiere professionale e di tecnico devono accertare e valutare
preliminarmente gli indispensabili requisiti e le necessarie
capacità professionali attinenti l’esercizio delle
funzioni messe a bando.
2. Tra le prove d’esame deve essere previsto un
colloquio, finalizzato ad accertare la conoscenza della lingua
francese.
3. La graduatoria generale finale di merito, in osservanza delle
vigenti disposizioni di legge, è formata secondo
l’ordine dei punteggi ottenuti dai candidati per i
titoli e per le singole prove d’esame.
4. Il positivo superamento della prova di accertamento della
conoscenza della lingua francese attribuisce ai candidati un
punteggio aggiuntivo. Le modalità di svolgimento della prova di
accertamento, i criteri di valutazione sono stabiliti dalla Giunta
regionale con propria deliberazione.
5. La prova linguistica in nessun caso può essere
pregiudizievole alla graduatoria finale di idoneità, il suo
superamento è requisito essenziale per
l’attribuzione dell’indennità
prevista dal D.P.C.M. 30.05.1988, n. 287.
6. Gli avvisi pubblici per il conferimento di incarichi
temporanei di Dirigente sanitario, di infermiere professionale e di
tecnico a copertura provvisoria di posti a ruolo
nell’USL della Valle d’Aosta, devono
accertare e valutare unicamente gli indispensabili e necessari
requisiti professionali attinenti la qualifica funzionale in
assegnazione.
7. I concorrenti agli avvisi pubblici non hanno
l’obbligo di sostenere la prova orale di
accertamento della conoscenza della lingua francese. Essa è
demandata alla discrezionalità del singolo candidato e deve essere
espressa nella domanda e in nessun caso può essere pregiudizievole
alla graduatoria finale di idoneità.
8. Il superamento della prova è valido ai soli fini della
indennità prevista dal D.P.C.M. 30.05.1988, n. 287."
La parole au Conseiller Frassy.
Frassy (FI)
Colleghi consiglieri, questa non è la prima
volta che si parla di accertamento della conoscenza della lingua
francese in generale e in particolare relativamente al comparto
sanitario e abbiamo la sensazione che non sarà nemmeno
l’ultima volta che si parlerà di questo argomento. E
il fatto stesso che l’aspetto
dell’accertamento della conoscenza della lingua
francese continui in maniera sistematica e puntuale ad essere
oggetto di tentativi di regolamentazione che non sono mai esaustivi
in quanto ci si rende sempre conto dopo poco tempo che sono
necessari ulteriori assestamenti della normativa che si riteneva
esaustiva, è la dimostrazione oggettiva che
l’accertamento della conoscenza della lingua
francese è un problema.
La legislazione interviene su quelli che sono i problemi aperti,
una volta che i problemi sono affrontati in maniera esaustiva e
soddisfacente, la legislazione rimane cristallizzata. E sul
francese sa bene l’Assessore Pastoret quanti piccoli
passi la Giunta e la maggioranza, con non pochi dissidi interni,
hanno dovuto fare dall’inizio di questa legislatura
nei vari settori e nei vari aspetti.
Nel disegno di legge che accompagna il Piano sociosanitario
emerge ancora una volta in maniera prepotente e sostanziale la
questione dell’accertamento del comparto sanitario.
E allora, Assessore Vicquéry e Presidente Viérin, è la
dimostrazione che non è soltanto un pallino di Forza Italia o di
altre forze presenti in questo Consiglio, ma evidentemente è una
preoccupazione che voi come potere esecutivo avete.
Ricordo che su questo argomento il nostro gruppo è stato sin
dall’inizio della legislatura sensibile ed attento
ed è stato sensibile ed attento quando ci siamo resi conto che in
un comparto importante e delicato per i riflessi che ha su diritti
costituzionalmente garantiti, il diritto alla salute, si rischiava
di chiudere l’Ospedale di Aosta.
Mi riferisco a quando l’Assessore Vicquéry era
stato costretto a diminuire drasticamente le sedute delle sale
operatorie ed era stato costretto a ridurre in maniera drastica le
sedute delle sale operatorie perché non c’erano gli
anestesisti sufficienti a garantire un certo turnover. E gli
anestesisti non c’erano perché c’era
una carenza a livello nazionale, ma anche e soprattutto perché
quella carenza già presente a livello nazionale veniva amplificata
da certi meccanismi concorsuali che falcidiavano la partecipazione
ai concorsi. Lo sbarramento del francese era uno sbarramento che
non sempre era superato con possibilità di procedere nel
concorso.
Allora presentammo una legge, era il giugno del 1999, due anni
fa; venne avviata all’iter delle commissioni, la V
Commissione aveva sempre Rini come Presidente che dobbiamo dire che
in quella occasione fu meno diligente e meno sensibile rispetto ai
problemi della sanità. Nonostante la sale operatorie chiudessero il
Presidente Rini riuscì a tenere quella legge in commissione fino
alla fine del 1999, sei mesi, e non quindici, venti giorni come il
Piano sociosanitario e soltanto il 12 gennaio 2000 riuscimmo a
portare in aula per la discussione e per la bocciatura il nostro
disegno di legge.
Quel disegno di legge sostanzialmente è riepilogato
dall’emendamento che il gruppo di Forza Italia ha
formalizzato oggi all’articolo 11 del disegno di
legge in esame e si incentrava su una considerazione: la sanità non
può essere ostaggio di quello che è un retaggio, per chiamarlo in
maniera benevola, di tipo culturale. La sanità è un'esigenza
primaria che deve essere comunque garantita.
Avevamo detto questo anche perché l’Assessore
Vicquéry era il primo a barare e tuttora continua a barare sulle
regole del francese perché sappiamo che gran parte della sanità
valdostana, i centri di traumatologia viaggiano grazie alle
convenzioni, che gli anestesisti che fanno funzionare le sale
operative sono assunti in regime di convenzione da altri ospedali,
da altre USL prescindendo dall’accertamento di
qualsiasi esame di francese perciò nei fatti la deregulation del
francese è stata violata "in primis" per cause di forza maggiore
dallo stesso Assessore.
Pensavamo noi a questo punto di prendere atto di questa
situazione e di codificarla, facendo cosa? Non volendo scardinare i
massimi sistemi, come riteniamo di non scardinarli con questo
emendamento, facendo salvo l’accertamento della
conoscenza della lingua francese, ma facendo in modo che questo
accertamento non fosse più preliminare e soprattutto non fosse più
di sbarramento nella sanità e limitatamente alla sanità e
limitatamente alle figure mediche e infermieristiche professionali
nella legge ed oggi nell’emendamento anche per i
tecnici di sanità abbiamo ipotizzato che l’esame di
francese possa essere dato in serenità e tranquillità aggiudicando
un punteggio aggiuntivo all’esito concorsuale
verificato sulle prove tecniche.
E se è vera l’equazione, da dimostrare, che noi
Valdostani abbiamo da trarre vantaggio, forse non come cittadini
pazienti, ma come medici, per chi lo è in questo comparto
perlomeno, da questa norma, che ci andrebbe a facilitare, che ci
andrebbe a tutelare rispetto a quella che è la concorrenza degli
"stranieri", voleva dire che i Valdostani a parità di competenza e
di capacità professionali avrebbero avuto con quella legge e
avrebbero con questo emendamento un punteggio aggiuntivo e
sarebbero avvantaggiati, se così vogliamo dire, nelle graduatorie
concorsuali.
Tornando ad ieri, al gennaio del 2000 la legge venne bocciata,
ci fu un lungo dibattito che partorì l’ordine del
giorno, che voglio chiamare "Cottino" perché mi sembra che sia
Cottino che l’abbia presentato, difeso, illustrato e
sostenuto e che voglio leggere per ricordarlo "in primis" al
Consigliere Cottino e poi a tutti i consiglieri di maggioranza.
A fronte di quella legge che era stata bocciata, a fronte
dell’esigenza di intervenire
sull’argomento, il Consiglio partorì un ordine del
giorno che diceva in quattro righe: vista la necessità di
completare la revisione della normativa riferita a questa materia
qua, preso atto delle sollecitazioni che provengono dal comparto
sanitario, impegna la Giunta a predisporre, nel più breve tempo
possibile, un disegno di legge che disciplini le modalità di
accertamento, eccetera, eccetera.
Questo era stato il massimo sforzo con il quale le forze di
maggioranza, con l’imbarazzo dei Democratici di
Sinistra, avevano trovato di nuovo la compattazione sul voto
contrario a una proposta che era stata fatta in maniera articolata
e sostenibile dai banchi dell'opposizione.
Cos’è successo in questo
"più breve tempo
possibile"
auspicato da quell’ordine del giorno?
Poco o niente. È successo che nella legge n. 5 è stato inserito
l’articolo 42 ritenendo che
l’articolo 42 risolvesse tutti gli aspetti possibili
e immaginabili sull’argomento tant’è
che a distanza di poco più di un anno con questo disegno di legge
la Giunta sente la necessità di intervenire nuovamente
sull’articolo 42.
Allora il disegno di legge che avevate auspicato è evaporato;
c’è stato un piccolo aggiustamento con
l’articolo 42, c’è un ulteriore
piccolo aggiustamento con l’articolo 11 che, pur non
essendo da noi condiviso nell'impostazione perché non risolve alla
radice il vero problema, nel suo comma 9
nell’individuare una graduatoria aggiuntiva per il
personale a termine recepisce una parte di quella che era la
sostanza del nostro progetto di legge del 1999. Recepisce una parte
che però noi oggi riteniamo insufficiente.
Qualcuno mi dirà che il dato che sto per leggere è un dato
antecedente alle modifiche dei meccanismi concorsuali per quanto
attiene l’accertamento della lingua francese, però è
un dato sul quale bisogna riflettere.
Nel 1999 su 48 partecipanti a un concorso per infermieri
professionali, 39 non superarono il francese e solo 9 lo
superarono.
Dopodiché è vero che c’è stato un ammorbidimento
delle tipologie di prova, ma da quell’ammorbidimento
non c’è ancora stato il risultato auspicato di
superare lo scoglio del francese.
E, brevemente mi avvio a conclusione, ci sono i dati successivi
alla legge regionale n. 5/2000 che ci dicono come in diverse prove
ci siano stati ancora candidati che sono risultati inidonei al
francese, sottolineando che megaconcorsi per infermieri non ce ne
sono più stati. Il tempo purtroppo è scaduto e qui mi devo
fermare.
L’argomento avrebbe meritato forse un
approfondimento ulteriore.
Président
La parole au Président de la Région, Viérin
Dino.
Viérin D. (UV)
Lors de l’examen de la
proposition de loi qui avait été présentée par Forza Italia, nous
avions déjà exprimé notre avis contraire, un avis que nous
confirmons aujourd’hui compte tenu du fait que cette
proposition a plusieurs éléments que nous jugeons
contradictoires.
Il est vrai, nous avons voté un ordre du jour et le Gouvernement
s’est engagé à poursuivre son action afin de mieux
définir les modalités de vérification de la connaissance de la
langue française pour le recrutement dans le secteur de la fonction
publique, sur la base du respect des principes statutaires et de ce
que nous avions défini lors de la réforme des examens
d’Etat.
Mais pourquoi ne pouvons-nous pas partager cette proposition?
Parce que cette proposition tout d’abord est
contraire aux principes établis par notre Statut et qui sont à la
base d’une organisation et scolaire et de
fonctionnement de toutes nos administrations, ensuite parce
qu’on introduit - et la proposition auparavant
formulée par Mme Squarzino reprend ce principe - un bilinguisme "à
la carte", on introduit le principe du volontarisme.
Je n’ai rien contre ce principe, mais je ne
comprends pas pourquoi l’on devrait introduire ce
principe uniquement dans un secteur spécifique - mais je reviendrai
sur ce sujet - et surtout je ne comprends pas pourquoi ceux qui,
aujourd’hui sont les paladins de ce principe
volontariste, quand d’autres veulent sur la base de
ce même principe? je change de domaine et de secteur et je fais
référence au secteur scolaire, alors ce même principe ne peut être
accepté, vu qu'il doit y avoir une seule école, une école pour tous
et on ne peut pas donc imaginer qu’il y ait
acceptation d’un principe volontariste qui amènerait
à toute autre conséquence.
Nous avons même défendu, à l’époque, ce principe
l'école unique obligatoire et aujourd’hui nous
suivons ce même principe. Nous l’avons fait par
ailleurs, et c’est le deuxième élément, en adaptant
les modalités de vérification de la langue française en tenant
compte de la diversité des différents secteurs de la fonction
publique et donc en considérant les activités et le
professionnalisme requis pour exercer ces fonctions, en modifiant
la typologie des épreuves de connaissance de la langue française
pour les adapter aux réalités spécifiques, sans toutefois toucher
au respect des principes statutaires. Si les principes sont tels,
ils doivent nécessairement avoir une validité générale.
On ne peut donc envisager - sauf pour les cas spécifiques qui
avaient été définis pour le domaine scolaire et
qu’on représente aujourd’hui pour
faire face, oui, à des exigences exceptionnelles mais de nature
temporaire - de modifier les règles générales qui réglementent tout
le secteur de la fonction publique au Val d’Aoste,
dans le respect des principes du bilinguisme institutionnel et
statutaire qui sont à la base du fonctionnement de nos
institutions.
Il est vrai aussi que nous poursuivons notre action, en mettant
à là disposition de ceux qui le désirent des activités de formation
pour parfaire leur compétence et leur connaissance en langue
française et que nous sommes tout à fait disposés à intensifier nos
actions dans cette direction.
Comme nous voulons continuer, et les résultats
d’ailleurs que nous constatons dans le secteur
sanitaire nous réconfortent, à mieux cibler et à introduire des
modalités diversifiées de vérification de la langue française, mais
évidemment sans toucher au respect de ces principes. Nous ne
pouvons donc pas accepter la logique d’un
bilinguisme "à la carte", d’un bilinguisme qui ne
serait fondé que sur un choix personnel et volontaire.
Ce n’est pas le modèle de bilinguisme tel qu'il a
été défini par notre Statut et c’est la raison
fondamentale pour laquelle nous confirmons que nous sommes contre
cette proposition. J’ai apprécié cette fois la
présentation faite par notre collègue Frassy, vu que lui aussi a dû
aujourd’hui reconnaître que les difficultés de
fonctionnement, surtout pour ce qui est du personnel de certaines
catégories au sein du secteur sanitaire, sont dues principalement
(moi je dirais, aujourd’hui, avec les modifications
que nous avons apportées, presque exclusivement) à des raisons
d’ordre général qui ont une validité ici au Val
d’Aoste comme ailleurs.
Et on ne peut cacher au effacer ces difficultés en les adossant
à l'examen de français. Le modèle peut présenter des aspects
positifs, mais aussi des aspects négatifs liés au respect des
dispositions statutaires, on ne peut accepter uniquement les
aspects positifs qui justifient par ailleurs notre autonomie. En
revenant aux questions d’ordre institutionnel et à
notre Statut d’autonomie, je veux poser la question
suivante: quelles sont les raisons fondamentales qui justifient
l'octroi de notre Statut d’autonomie. Je pense que
nous pouvons affirmer que ce sont les aspects linguistiques et
culturels qui justifient cette autonomie différenciée par rapport à
d’autres régions. Et c’est la raison
pour laquelle nous sommes attachés à ce principe, que nous
défendons, car on ne peut accepter un régime dérogatoire qui ne le
respecte pas.
Oui donc à des dérogations quand elles sont justifiées sur la
base de raisons exceptionnelles de nature transitoire. Nous sommes
conscients que le problème n’est pas un problème
figé et donc nous confirmons notre disponibilité à approfondir ses
aspects et, le cas échéant, à introduire des modifications
ultérieures, mais à la seule condition que l’on ne
mette pas en discussion les principes d’ordre
général.
Président
Je soumets au vote l’amendement
n° 3 de Forza Italia:
Conseillers présents: 31
Votants: 25
Pour: 4
Contre: 21
Abstentions: 6 (Comé, Lanièce, La Torre, Marguerettaz, Martin,
Viérin M.)
Le Conseil n’approuve pas.
Je donne lecture de l’amendement n° 6 présenté
par le Groupe Valle d’Aosta per
l’Ulivo:
Emendamento n. 6 Il comma 3 dell'articolo 11 è sostituito dal
seguente:
"3. L'articolo 42 della l.r. 5/2000 è sostituito dal
seguente:
Articolo 42
(Accertamento della conoscenza della lingua francese o
italiana)
1. I candidati che hanno superato positivamente le prove del
concorso e delle selezioni per l'impiego ed il conferimento degli
incarichi presso l'azienda USL possono sostenere la prova di
accertamento della conoscenza della lingua francese, al fine della
corresponsione dell'indennità di bilinguismo. Coloro che non
intendono sottoporsi a tale prova sono tenuti a frequentare un
corso di conoscenza della lingua francese.
2. Coloro che nelle prove del concorso e delle selezioni per
l'impiego ed il conferimento degli incarichi presso l'azienda USL
hanno utilizzato esclusivamente la lingua francese sono tenuti a
frequentare un corso di conoscenza della lingua italiana."
La parole à la Conseillère Squarzino Secondina sur
l’amendement n° 6.
Squarzino (PVA-cU)
Che aggiunge solo alcuni concetti di
precisazione dopo l’intervento del Presidente.
Siamo d’accordo sull'obbligatorietà della
conoscenza. È vero, abbiamo introdotto la possibilità della prova
di accertamento della lingua francese come strumento per accedere
alla corresponsione dell'indennità di bilinguismo, ma abbiamo messo
come obbligo la frequenza ad un corso di conoscenza della lingua
francese, cioè siamo d’accordo che ci sia questo
obbligo della conoscenza: chi viene qui a lavorare è tenuto ad
imparare la lingua che qui è usata, ma la differenza fondamentale è
che non si dice:
"Prima impari la lingua, dopodiché io verifico:
se tu sai la lingua così bene come io decido, tu puoi venire qui a
lavorare".
Posso capire questa logica in alcuni settori, li ricordava prima
il Presidente: ad esempio, nella scuola è previsto
l’uso della lingua francese anche in materie che non
sono il francese, quindi la conoscenza del francese diventa uno
strumento di lavoro. Ma, laddove la lingua francese non è uno
strumento di lavoro, ma è solo uno strumento di comunicazione che
può essere usato oppure no, perché molti turisti sono anche
inglesi, tedeschi, spagnoli, laddove – dicevo - non
è uno strumento cogente di lavoro, credo che occorra andare verso
un concetto di "obbligo della conoscenza", non "obbligo
dell’accertamento".
Alle persone che hanno i requisiti, che sono competenti, che
sono in grado di svolgere in modo egregio per la collettività un
certo tipo di lavoro, che hanno tutti i requisiti professionali,
che hanno superato le prove di selezione chiedo che conoscano la
lingua francese, la imparino perché questa è un elemento culturale
del loro ambiente di lavoro, perché questa è una caratteristica di
questa Regione, quindi sono tenuti ad imparare. Direi che questa è
un po' la discriminante, questo è l’elemento che
vorrei entrasse nel dibattito. Su questo tema non c'è ancora
condivisione, ma il dibattito crescerà.
Le cose che ha detto il Presidente io le ho apprezzate, nel
senso che ha detto chiaramente - e io condivido –
che l'accertamento della conoscenza della lingua francese è un
problema in via di studio. Sono contenta che il Presidente
riconosca che c’è una situazione in evoluzione.
Fra l’altro, ricordavo prima, quando il 27
gennaio 1999 il nostro movimento ha presentato una risoluzione in
questo senso chiedendo alla Giunta regionale
l’impegno ad emanare disposizioni che prevedano la
possibilità di derogare dall’esame preliminare di
conoscenza della lingua francese per quelle professionalità mediche
ed infermieristiche di cui l’azienda sanitaria ha
urgente bisogno per garantire i servizi sanitari ai cittadini e ad
ottemperare al dettato costituzionale, la maggioranza non ha dato
il suo accordo a sottoscrivere questo impegno.
In quel momento, due anni fa, si chiedeva di analizzare con
maggiore attenzione, con maggiore flessibilità e duttilità una
serie di situazioni e riconosco anch'io che
l’attuale articolo 11 comunque qualche piccolo passo
avanti lo ha fatto rispetto alla situazione molto rigida che
c’è attualmente.
Questo significa allora che c’è una situazione in
movimento e sono contenta che il Presidente se ne renda conto. Sono
contenta che il dibattito pian piano faccia crescere questa
consapevolezza, una consapevolezza che, ripeto, si basa
sull'importanza culturale che ha questa lingua e io toglierei il
carattere "ideologico" che caratterizza la questione. È questa
forse la differenza sostanziale. Vedo che poco per volta a fronte
di situazioni concrete, in cui il ricorso all'ideologia non serve a
risolvere il caso, si fa strada poco per volta un approccio più
duttile e più culturale, almeno a parole o come tentativo di andare
in quella direzione. Noi comunque, proprio nella consapevolezza che
proponendo soluzioni, facendo proposte che non sono accettate, lo
sappiamo, Assessore, però sappiamo che ogni proposta è come un?
(interruzione dell’Assessore Vicquéry, fuori
microfono)
? direi forse di più, è un elemento di apporto alla discussione.
Questo non è uno stagno, questo è un magma in ebollizione, in cui è
utile ogni elemento che serve per la riflessione. Credo che, ogni
volta che si cerca di riflettere sulla situazione, si fa un
servizio per tutti.
Président
La parole au Président de la Région, Viérin
Dino.
Viérin D. (UV)
Je constate moi aussi que nous faisons des
pas en avant et je m’en réjouis, ce sont de petits
pas, mais au moins aujourd’hui nous pouvons affirmer
que nous demandons les mêmes choses, à savoir tous ceux qui
exercent leurs fonctions dans le secteur de la fonction publique au
Val d’Aoste doivent nécessairement connaître la
langue française. Je m’en réjouis parce que
c’est une affirmation que nous partageons pour
toutes les raisons que Mme Squarzino a elle-même soulignées, pour
le respect de l’identité de cette communauté et des
principes qui régissent son fonctionnement.
Mais nous disons - et je pense que nous pouvons là aussi trouver
des points communs - que nous devons également fournir les
instruments et les moyens pour que tout le monde puisse connaître
cette langue et parfaire sa connaissance nous
l’avons fait lors de la réforme des examens
d’Etat et vu que, comme nous avons affirmé à
l’époque, le moment de la formation scolaire est le
moment privilégié pour que cette connaissance soit acquise et
divulgué au maximum, nous avons certifié cette connaissance et
cette compétence non seulement pour la réussite scolaire, mais
aussi pour l’insertion dans le domaine du
travail.
Mais ce qui nous différencie - je veux encore souligner cette
différence - c’est qu’on ne peut, en
considérant le Statut, remettre le tout à un choix volontaire et
donc pas de certification, pas de vérification préalable de cette
connaissance et de cette compétence, mais simplement
l’affirmation d’un principe qui,
compte tenu du statut juridique qui réglemente le recrutement dans
la fonction publique, représente simplement une affirmation de
principe.
Dès que l'on a réussi son concours et l'on est affecté à un
poste de titulaire, l'on titulaire, un point c’est
tout. Alors si l'on ne connaît pas, comme vous l'avez affirmé, si
l'on n'a aucune compétence en matière de langue française et si par
ailleurs l'on est tenu à l’avoir dès que l'on est
titulaire, tout dépend de la bonne volonté: si l'on veut, l'on
participe aux activités de formation, l'on apprend ou non, mais
cela dépend en tout cas de la bonne volonté de chacun.
C’est la raison pour laquelle nous ne pouvons
partager cette proposition, mais c’est aussi la
raison qui nous amène à progresser dans la direction que nous avons
tracée, parce que nous pensons que c'est la bonne direction, que
c'est l’unique choix qui peut assurer
l’unité de cette communauté sous ses différentes
facettes.
Président
Je soumets au vote l’amendement
n° 6 du Groupe Valle d’Aosta per
l’Ulivo:
Conseillers présents: 31
Votants: 23
Pour: 3
Contre: 20
Abstentions: 8 (Comé, Frassy, La Torre, Marguerettaz, Martin,
Piccolo, Tibaldi, Viérin M.)
Le Conseil n’approuve pas.
Je donne lecture de l’amendement n° 7 du Groupe
Valle d’Aosta per l’Ulivo:
Emendamento n. 7 I commi 4, 5, 6, 7, 8, 9, 10 e 11
dell'articolo 11 sono soppressi.
Conseillère Squarzino, à notre modeste point de vue
l’amendement n° 7 qui serait étroitement lié aux
précédents devrait être considéré échu. Est-ce que vous partagez
cet avis?
La parole à la Conseillère Squarzino Secondina.
Squarzino (PVA-cU)
Ce n’est pas nécessaire
de le voter parce qu’il n’a plus
d’importance. Però questo emendamento aveva una
logica all’interno della modifica di tutto
l’articolo 42 della legge n. 5/2000. Ripeto
l’articolo 11 di questo disegno di legge fa fare un
piccolo passo avanti rispetto all’articolo 42 della
legge n. 5/2000. Ma non ancora sufficiente, a nostro avviso.
Vorrei ricordare che stiamo parlando di persone che vengono da
fuori Valle. Posso capire che la soluzione che proponiamo non sia
accettabile o non vada bene, può darsi; non dico che questa sia
l’unica soluzione: è una soluzione, è un'ipotesi di
lavoro, magari ce ne sono altre, molte altre, saremo contenti di
conoscerle, se qualcuno le ha individuate.
Fra l’altro aspettavamo quelle della Stella
alpina, ho visto sul giornale pubblicato
l’emendamento, pensavo di vederlo presentare in
aula; invece non c’è; comunque ci saranno altre
ipotesi, sicuramente. L’ipotesi che voi proponete ha
ancora una serie di elementi ambigui. Io credo che si debba fare
ancora un passo avanti e chiedersi se serve effettivamente la
conoscenza del francese: serve alla nostra comunità mettere delle
barriere e dei vincoli così contraignants? È utile a chi, a che
cosa? È un problema che pongo seriamente.
Voi dite che non va bene la nostra ipotesi? Può darsi. La vostra
ipotesi, secondo noi, non va neanche bene. Non è così soddisfacente
neanche per la vostra maggioranza e neanche per voi, quando vi
mettete di fronte ai problemi reali. È un avvicinamento, verso
posizioni più aperte.
Io credo che su questo bisogna ancora cercare soluzioni, con
pazienza, fare proposte, riprovare, ma chiedersi effettivamente, e
questo lo chiedo al Presidente, lo chiedo a questa maggioranza, se
è proprio utile che noi, di fronte alla situazione di carenza del
personale in ambito sanitario, mettiamo questi sbarramenti.
Forse ha ragione l’Assessore quando nel piano
prevede una collaborazione stretta con il Canavese: forse questa è
la soluzione migliore, perché utilizziamo personale assunto fuori
valle, per il quale il problema del francese non si pone
assolutamente. Un’altra soluzione può essere quella
di aumentare il numero delle persone esperte convenzionate: al
consulente non si chiede se sa oppure non sa il francese.
Forse vanno individuate altre strade e ce lo diciamo; oppure
sono strade che non possono essere esplicitate? È questo che io non
accetto, cioè mi sembra ipocrita da parte vostra cercare degli
escamotages, mentre mi sembra che la nostra soluzione sia la più
lineare.
Ripeto, può darsi che non lo sia, non sono qui ad ergermi
paladina di un'idea che noi abbiamo, ma è una proposta e io vi
chiedo di continuare a riflettere.
Président
L’amendement n° 7 est
retiré.
La parole au Conseiller Marguerettaz sur
l’article 11.
Marguerettaz (SA)
Sull’articolo 11 del
disegno di legge ormai è noto che la Stella alpina ha una posizione
diversa rispetto a ciò che siamo chiamati a votare.
Diciamo subito che apprezziamo il fatto che si estenda per i
Valdostani diplomatisi con il nuovo esame di Stato
l’opportunità di non dover più sostenere la prova di
conoscenza della lingua francese anche nel settore sanitario così
come rileviamo lo sforzo per permettere a coloro che non sono in
possesso di tale certificazione di accedere alle selezioni per gli
incarichi a tempo determinato.
Tuttavia, per quanto ci riguarda, riteniamo che sulla questione
della conoscenza linguistica in un settore particolare qual è
quello del servizio sanitario avremmo dovuto fare una riflessione
più approfondita, una riflessione che da parte nostra abbiamo
cercato di svolgere mettendo da parte ideologie preconcette. Non
sappiamo, a differenza di qualche collega che sembra avere certezze
in un senso o nell’altro, se la prova di francese
sia o meno una causa delle difficoltà di reperimento di personale
medico, di sicuro però lo sbarramento costituito
dall’accertamento linguistico non favorisce questa
cosa.
Ci viene detto che nell’ultimo anno e mezzo di
tutti i medici che hanno partecipato ai concorsi presso la nostra
USL, uno solo non ha superato la prova di francese. Questo apre una
piccola parentesi riflessiva perché da questo dato si dedurrebbe
che nelle prove di francese per quanto riguarda il comparto
sanitario le difficoltà sono minime rispetto ad altri settori, se
così fosse la riflessione sulla differenziazione delle prove
diverrebbe un problema relativo.
Credo però che parallelamente a questo dato, che comunque è
evidente, dovrebbe esserne fornito un altro che senza commento
lascio alla riflessione del Consiglio. Nello stesso ultimo anno e
mezzo ai concorsi banditi dall’USL di Aosta hanno
partecipato 17 medici, a quelli banditi dalla vicina USL di Ivrea
hanno partecipato 57 medici, circa 3 volte tanto.
Certo il compito di regolamentare questa materia è arduo, si
tratta infatti di coniugare due necessità: da una parte
interpretare quella che a nostro avviso è una diffusa aspettativa
popolare e cioè che l’esame di francese non rimanga
uno sbarramento tale da impedire ad un buon medico di operare per
la salute dei Valdostani, dall’altra quella di
rispettare il ruolo che la lingua francese ha statutariamente in
Valle d’Aosta.
La proposta da noi elaborata e che credo sia a conoscenza di
tutti, perché è stata presentata dai giornali cercava di rispondere
a queste due necessità e dunque in sintesi: sì
all’obbligo di sostenere la prova di accertamento,
no allo sbarramento di tale prova, sì al riconoscimento della
competenza linguistica attraverso un punteggio aggiuntivo, in modo
da premiare tra l’altro tutti quei Valdostani
diplomatisi in Valle prima del 1999 e che verosimilmente saranno
quelli che sosterranno i concorsi dei prossimi 4, 5, 6 anni, infine
obbligo per i vincitori di concorso che non avessero padronanza
della lingua francese di frequentare un corso di formazione
linguistica prima dell’assunzione.
Ritenevamo e riteniamo questa una proposta percorribile e
condivisibile, ma abbiamo preso atto, confrontandoci con le altre
forze di maggioranza, che vi erano perplessità sulla sua
percorribilità e dubbi sulla sua sostanza. Certo, si sarebbe
trattato di imboccare una strada innovativa e, come spesso accade,
lasciare la strada vecchia per la nuova genera qualche timore e
qualche reticenza.
Come accennavo la Stella alpina è forza di maggioranza e
responsabilmente ha cercato un confronto con quelle forze politiche
che hanno sottoscritto un comune programma di governo, il cui
contenuto - vogliamo ricordarlo - non definiva le modalità di
svolgimento dell’esame di francese.
Ecco il motivo per cui la Stella alpina non presenta in aula gli
emendamenti; è una forza di maggioranza che ha creato un confronto
con i partner di governo e ha preso atto che la sua proposta era
minoritaria e che quindi sarebbe pleonastica se fosse presentata in
questo Consiglio.
Questo confronto, come ho detto, non ha portato ad una
conclusione positiva e per ciò la Stella alpina si asterrà su
questo articolo di legge. Vorrei fare, se mi permettete, due
considerazioni finali:
- la prima: prendiamo atto con soddisfazione della disponibilità
del Presidente della Giunta a non chiudere con la votazione di
questo articolo l’argomentazione della conoscenza
della lingua francese per quanto riguarda il comparto sanitario,
quindi siamo soddisfatti di questa sua disponibilità;
- la seconda riguarda il Capogruppo dei Democratici di Sinistra
che ha affermato nel corso del suo intervento che il problema posto
dalla Stella alpina è praticamente inesistente ai fini pratici, ma
nel contempo auspica un proseguimento del confronto su questo
tema.
Permettetemi la battuta: non vorrei perdere, né far perdere del
tempo perché o il problema esiste e ci si continua a confrontare,
ma se il problema è inesistente, continuare il confronto è una
perdita di tempo.
Quindi vorrei assicurare che non solo siamo disponibili a
continuare l’approfondimento, ma auspichiamo di
conoscere quanto prima cosa propongono i Democratici di Sinistra,
non avendolo afferrato dalle parole del collega Fiou, in modo da
poterci confrontare a livello di maggioranza su idee concrete.
Président
La parole au Conseiller Frassy.
Frassy (FI)
Cercherò di finire il ragionamento che avevo
iniziato ad illustrazione del nostro emendamento e cercherò anche
di evidenziare le differenze della nostra visione, Presidente
Viérin, rispetto a quelle che sono le impostazioni che la vostra
visione politica determina.
Abbiamo già detto in diverse occasioni, noi abbiamo il rispetto
delle culture, delle identità, ma non abbiamo il dogma della
cultura, non riteniamo che ci sia, ci possa e ci debba essere una
cultura dominante, una lingua dominante. Questa, in sostanza,
Presidente, è la differenza che in questo momento divide Union
Valdôtaine e Forza Italia sul problema del francese.
Ma non è un problema di poco conto perché sul problema
sanitario, Presidente Viérin, non si può giocare su concetti labili
come possono essere i concetti culturali; sul problema della sanità
o la sanità c’è o non c’è o funziona
o non funziona. Se abbiamo le scuole che non hanno copertura per
gli insegnanti in ruolo, c’è il supplente,
c’è il precario, c’è la vacanza
prolungata, non muore nessuno.
Quando le sale operatorie non funzionano, quando la sanità non
ha i propri mezzi per essere operativa, possono morire le persone,
Presidente. Non è demagogia, è la realtà. È questo che non
riusciamo a capire come non facciate a rendervi conto che la sanità
deve avere delle valutazioni diverse su questi aspetti.
Scrive l’Assessore Vicquéry:
"? Dobbiamo
acquisire delle professionalità, dobbiamo portare delle
professionalità all’interno della sanità
valdostana?"
. È vero. Ma quali sono i limiti della sanità
valdostana, Assessore Vicquéry? Lo sappiamo. Siamo quella che una
volta veniva definita provincia dell’impero, non
abbiamo quell’attrazione che hanno tante altre
strutture sanitarie perché non abbiamo strutture sanitarie che
competono fra di loro, non abbiamo gli ambienti universitari.
I medici che vengono in Valle d’Aosta soffrono
l’isolamento professionale per quel che riguarda
l’aggiornamento, per quel che riguarda il confronto;
soffrono anche dal punto di vista della carriera: chi entra
all’Ospedale di Aosta sa che non ha molte
possibilità di arrivare a fare il primario, ce
l’avrà uno sui tanti che entrano in ogni
reparto.
Allora dobbiamo creare degli incentivi per attrarre queste
professionalità, Assessore Vicquéry, invece creiamo dei
disincentivi perché, oltre al dato dell’effetto che
produce la prova di sbarramento di francese, dovremmo avere il dato
dei concorsi andati deserti. È evidente che un medico, a fronte di
un concorso che gli implica comunque un doppio sforzo e che non gli
dà quelle soddisfazioni professionali che normalmente sono
ricercate da chi fa la propria professione con passione, fa altre
scelte: l’USL del Canavese o altre USL del vicino
Piemonte.
Poi non so quali siano i dati sui quali ha ragionato la Stella
alpina, ma sicuramente non sono quelli del collega Marguerettaz
perché dopo la legge n. 5/2000 su due candidati partecipanti alla
specializzazione di medico di medicina nucleare, uno non ha passato
il francese, successivamente su tre posti di operatore
professionale collaboratore tecnico?
(interruzione del Consigliere Marguerettaz, fuori
microfono)
? no, ma tre posti? un candidato che è stato bocciato. Ora ti do
gli altri medici: Chirurgia vascolare, tre posti, cinque
partecipanti, due non hanno superato il francese, è vero, abbiamo
fatto en plein perché tre comunque siamo riusciti a coprirli, ma
due non hanno superato il francese perciò non possiamo dire che il
problema del francese è stato risolto dall’articolo
42. Perché se dicessimo questo, non saremmo qui oggi a discutere
sull’articolo 42.
L’identità, Presidente Viérin. Siamo i primi a
rispettare le identità nostre, vostre, dei nostri avi, dei vostri
avi, ma l’identità non può essere la
cristallizzazione nel presente di un passato più o meno glorioso
perché con questo ragionamento prevarrebbe la filosofia dei no: del
no all’autostrada, del no all'informatizzazione, del
no, del no, del no.
Perciò bisogna anche avere la capacità di adeguare e aggiornare
la propria identità alle situazioni contemporanee nelle quali siamo
costretti a confrontarci.
La Stella alpina penso che sia "il fenomeno" di questo Consiglio
regionale. La Stella alpina penso che abbia veramente dato
dimostrazione di come nel terzo millennio si possa far finta di
fare politica parlando con i giornalisti. C’è una
nota trasmissione televisiva, che titola "Chi l’ha
visto?"?
(interruzione del Consigliere Marguerettaz, fuori
microfono)
? penso che il vostro progetto di legge o il vostro progetto di
emendamento possa essere oggetto di questa trasmissione nelle
puntate che andranno in onda a settembre. Ma chi
l’ha visto? Ma chi l’ha detto?
Scusate, Martin, non c’è forse Martin, ma lo
riconoscete Martin? Marguerettaz lo riconoscete? Bene, la Stella
alpina propone alcuni emendamenti?
(interruzione del Consigliere Marguerettaz, fuori
microfono)
? no, leggo, leggo, allora voi dite che avete fatto il confronto
interno, per carità, ognuno sceglie il metro politico che ritiene
più opportuno, ma se fate il confronto interno, non esternate delle
proposte che non esistono perché noi dobbiamo a questo punto
alzarci e dirvi:
"Colleghi consiglieri, le vostre proposte le
abbiamo lette sulla stampa per sommi capi, ma non le abbiamo viste
perché non ci sono al di là delle intenzioni di una parte della
Stella alpina, il gruppo Autonomista, che è una componente forse
quella più illuminata".
Ma gli esponenti autorevoli per le posizioni che ricoprono:
Piccolo, Presidente della I Commissione e Lavoyer, Assessore, che
sono i due esponenti di traino della Stella alpina, hanno
dimostrato sul nostro emendamento di votare in una certa maniera,
di votare compatti con la maggioranza e di dissociarsi da quella
che era nata come una proposta della Stella alpina.
Siamo curiosi, Piccolo e Lavoyer di vedere se il gruppo della
Stella alpina troverà una sua unità sull’articolo
11. Questo però, e qui chiudo, il francese, che è un problema, non
lo si può affrontare con degli spot, caro Marguerettaz, di tipo
preelettorale, le elezioni politiche sono finite e per quanto
riguarda le elezioni regionali penso che ci sia ancora tempo per
organizzare meglio gli spot.
Président
La parole au Conseiller Fiou.
Fiou (GV-DS-PSE)
Visto che sono stato tirato in ballo,
solo per due precisazioni.
Caro Marguerettaz, non ho mai detto che il problema della
verifica del francese non esiste forse ieri sera eravamo tutti un
po' stanchi, mi sarò espresso male. Ho detto che questo problema da
parte della Stella alpina viene posto in un momento e in un
contesto dove gli effetti pratici sono limitati, la cosa è
diversa.
Abbiamo esposto le nostre posizioni, e ritengo con estrema
chiarezza, al momento della famosa discussione
dell’articolo 42, non mi sembra il caso che oggi io
ripeta di nuovo tutta quanta l'impostazione.
Ricordo che allora il confronto era ben diverso perché la sanità
era in una situazione rispetto alla verifica del francese di
retroguardia rispetto agli altri settori del pubblico impiego.
Grazie anche alla nostra azione abbiamo fatto dei passi avanti.
È per questo che qualche volta sollevo la questione del metodo; e
qui ancora una piccola sottolineatura: non è che sono così convinto
del metodo con cui la Stella alpina ha affrontato il problema; il
metodo del muro contro muro qualche volta porta meno effetti che
non lavorare in termini molto più coerenti dando anche al
significato maggioranza un valore pari a quello, io direi, che ha
la militanza nel partito. Io ritengo di militare in una maggioranza
come milito in un partito anche se sono livelli diversi.
Metto solo in evidenza un aspetto di quelle proposte che avevamo
fatto. Ci preoccupavamo allora di mettere il diritto al posto di
lavoro sullo stesso piano del diritto all’uso della
propria lingua, o della lingua che uno sceglie che sia la
propria.
Questo problema non va risolto in termini settoriali, qui
c’è veramente area di confronto su cui ci possiamo
misurare e su cui credo troveremo molte posizioni comuni, però
ritengo che sia un problema che, proprio perché è sui principi,
abbia bisogno di una generalizzazione.
Ieri ho solo tirato in ballo il riconoscimento dei titoli della
scuola media superiore ante riforma dell’esame;
questa è una questione da risolvere visto che la Regione promuove
il francese per tredici anni all’interno di una
scuola e poi perché l’esame non è stato fatto in un
certo modo non lo riconosce? Ritengo questa una scelta parecchio
discutibile.
Ma al di là di questo aspetto specifico credo che ciò che si sta
attuando per la sanità, almeno in termini di principio, deve essere
coerente con quanto previsto per tutti gli altri settori.
Président
La parole au Conseiller Curtaz.
Curtaz (PVA-cU)
Voglio approfittare del tono del
dibattito degli ultimi interventi per fare alcune sottolineature di
carattere politico perché mi sembra che la posizione della Stella
alpina, per quanto di molto ammorbidita rispetto alle dichiarazioni
rese alla stampa, ma mai rese nei luoghi istituzionali abbia una
qualche coloritura politica.
Credo che questo modo di fare dichiarazioni alla stampa anziché
nei luoghi istituzionali sia ovviamente legittimo, ma sia anche
politicamente deplorevole perché fa parte di una moda del
momento.
Mi fa specie che poi, mi consenta il collega Frassy, che sia un
esponente di Forza Italia a deplorare questo metodo quando il
maestro massimo?
(interruzione del Consigliere Frassy, fuori
microfono)
? di questo metodo, cioè del tam tam mediatico che sostituisce
la verità, la concretezza dell’agire, è proprio il
capo supremo di Forza Italia.
Ma comunque va rilevato come nell'occasione il comportamento
della Stella alpina, legittimo, ma strumentale rispetto
all'esigenza di apparire verso l’opinione pubblica
come i difensori di una certa linea sul francese nella sanità, non
abbia poi ancora una volta conseguito un comportamento a mio
giudizio coerente e concreto.
Questo lo dico perché altri gruppi politici su questo tema hanno
tenuto da anni una posizione coerente e peraltro non ho visto in
questi giorni traccia sui più importanti organi di informazione
della Regione delle nostre posizioni, mentre la novità, che novità
non era perché abbiamo visto che gli emendamenti che erano
addirittura pubblicati sui giornali non sono stati neppure portati
all’attenzione del Consiglio, ha ottenuto un grosso
impatto mediatico. Tanto tuonò che non piovve.
E perché non piovve? Perché non poté piovere? Qui rischio di
ripetermi perché ho già rilevato ieri come ci sia questa corsa al
compiacimento delle due forze politiche che con
l’Union compongono la maggioranza.
Sui provvedimenti importanti c'è una sorta di gran premio in cui
c’è il Presidente Viérin nei panni di Jean Todt, ci
sono gli amici Democratici di Sinistra che sono gli Schumacher
perché loro quanto a compiacere sono sempre primi e la Stella
alpina mi somiglia a Barrichello che è la seconda guida in quanto a
fedeltà, però vorrebbe ogni tanto battere Schumacher, scalpita,
ritiene di essere trattato non nello stesso modo dal team, poi
basta un contatto con Jean Todt e subito si rientra ai box, si fa
il cambio gomme e si prendono gomme più lente per arrivare secondi
al traguardo.
Questa è la storia. Ci avete provato con il Difensore civico, vi
è andata male; ci avete provato con il francese nel piano
sanitario, vi è andata così così.
Apparentemente ai Democratici di Sinistra va sempre bene, io non
so se poi riusciranno a convincere i loro elettori che questa sia
la posizione adeguata per una forza di Sinistra che si richiama a
certi valori e che non dovrebbe essere così subordinata ai diktat
dell’Union valdôtaine.
Président
Je soumets au vote l’article
11:
Conseillers présents: 34
Votants: 27
Pour: 22
Contre: 5
Abstentions: 7 (Comé, Lanièce, La Torre, Marguerettaz, Martin,
Piccolo, Viérin M.)
Le Conseil approuve.
Je soumets au vote l’article 12:
Conseillers présents et votants: 34
Pour: 29
Contre: 5
Le Conseil approuve.
Je soumets au vote l’article 13:
Conseillers présents: 33
Votants: 31
Pour: 28
Contre: 3
Abstentions: 2 (Frassy, Tibaldi)
Le Conseil approuve.
Je soumets au vote l’article 14:
Conseillers présents: 32
Votants: 31
Pour: 26
Contre: 5
Abstentions: 1 (Lavoyer)
Le Conseil approuve.
Au sujet de l’annexe nous avons 17 amendements
élaborés par la V
ème
Commission et 4 amendements
élaborés par la II
ème
Commission.
Etant donné leur nature homogène et l’identité de
l’argument, je propose que l’on
procède à une votation conjointe de ces mêmes amendements. Je donne
lecture des amendements élaborés par la V
ème
Commission:
Emendamento n. 1 A pagina n. 5 dell'Allegato si aggiunge il
seguente punto 8:
"8. Riqualificare e razionalizzare lo stato sociale regionale,
con particolare attenzione alla rete dei servizi sociosanitari e
dei servizi alla persona, nell'ottica di una tutela dei soggetti
meno protetti, come previsto dal "Patto per lo sviluppo della Valle
d'Aosta"."
Emendamento n. 2 A pagina n. 33 dell'Allegato, il punto 7 è
sostituito dal seguente:
"7. La creazione di solidarietà
- In una società solidale la responsabilità sociale non deve
essere lasciata solo alle persone competenti, ma deve diventare un
interesse di ogni cittadino o cittadina.
Si tratta di promuovere e sviluppare solidarietà e non
semplicemente di organizzare l'assistenza. La disponibilità dei
singoli cittadini di prendere in considerazione i desideri degli
altri, senza limitarsi ad imporre direttamente i propri interessi,
fa parte di un "capitale sociale" che deve essere organizzato per
contribuire in modo più efficace a migliorare la qualità dei
servizi. In tale ambito un ruolo determinante è assunto dal Centro
di Servizio per il Volontariato della Valle d'Aosta per il sostegno
progettuale che fornisce alle organizzazioni di volontariato ed
agli enti locali per iniziative di rilevante impatto sociale."
Emendamento n. 3 A pagina n. 35 dell'Allegato, al terzo
capoverso la locuzione:
"- La flessibilità dell'impiego delle risorse umane tenendo
conto dei ruoli previsti e riconosciuti dalla contrattazione;",
riportata in testa all'elencazione è collocata in calce
all'elencazione stessa.
Emendamento n. 4 A pagina n. 48 dell'Allegato, alla
trentaduesima riga l'espressione "La Thuile" è sostituita
dall'espressione "un comune da individuare nell'Alta
Valle".
Emendamento n. 5 A pagina n. 50 dell'Allegato, dopo l'ottava
riga è aggiunto il seguente periodo:
"In tale ambito la Regione incentiva e promuove la
partecipazione delle organizzazioni di volontariato, con il
sostegno del Centro di Servizio per il Volontariato della Valle
d'Aosta, alla predisposizione dei piani di zona."
Emendamento n. 6 A pagina n. 98 dell'Allegato, al secondo punto
del paragrafo "Azioni" le parole "di Saint-Vincent" sono
soppresse.
Emendamento n. 7 A pagina n. 124 dell'Allegato, al punto n. 7
la prima riga è sostituita dalla seguente:
"Predisposizione, nel rispetto della normativa a tutela della
riservatezza dei dati personali, di una rete regionale di gestione
della diagnostica per immagini."
Emendamento n. 8 A pagina n. 124 dell'Allegato, al punto n. 7
la ventunesima riga è sostituita dalla seguente:
"Messa in rete delle attività di refertazione delle immagini
diagnostiche;".
Emendamento n. 9 A pagina n. 154 dell'Allegato, il primo
capoverso è così sostituito:
"Nei prospetti seguenti vengono riportati i dati riferiti allo
stato attuale delle strutture sanitarie, socio-sanitarie,
socio-assistenziali e socio-educative necessarie al raggiungimento
degli obiettivi di salute e di assistenza sociale fissati dal
presente piano e che costituiscono il riferimento di massima
riguardo alla tipologia delle strutture da autorizzare ai sensi
dell'articolo 38 della legge regionale n. 5/2000, nonché i criteri
per la definizione dei fabbisogni strutturali e la determinazione
degli stessi. È indicato, altresì, il numero che rappresenta il
fabbisogno strutturale pubblico da assicurare nel periodo di
validità del Piano, con la precisazione che tale obiettivo può
essere raggiunto sia attraverso l'impegno diretto della struttura
pubblica che attraverso la stipulazione di accordi con altre
strutture pubbliche o di accordi con soggetti privati."
Emendamento n. 10 A pagina n. 155 dell'Allegato, alla
ventisettesima riga l'espressione "lo stabilimento termale di
Saint-Vincent" è sostituita dall'espressione "gli stabilimenti
termali".
Emendamento n. 11 A pagina n. 156 dell'Allegato, nel
paragrafo "Poliambulatori specialistici" tutta la parte successiva
alla prima tabella è così sostituita:
"È bene sottolineare che il numero di strutture presenti nel
distretto 2 è giustificato, oltre che dalla popolazione residente
nello stesso, dal fatto che una parte della popolazione restante,
per motivi legati soprattutto alla concentrazione delle attività
lavorative e dei servizi (uffici e servizi pubblici, attività
industriali) gravita sul Comune di Aosta anche per quanto riguarda
la richiesta di prestazioni sanitarie. In base alla logica di
determinazione del fabbisogno, si ritiene che il numero di
poliambulatori sul territorio debba essere proporzionato al numero
di potenziali utenti e che, pertanto, stimando congrua la presenza
di una struttura poliambulatoriale ogni 15.000 abitanti, l'attuale
situazione, fatto salvo l'ampliamento del poliambulatorio di Via G.
Rey ad Aosta, possa essere ritenuta soddisfacente."
Emendamento n. 12 A pagina n. 157 dell'Allegato, nel
paragrafo "Ambulatori di fisioterapia e riabilitazione" la prima
frase è sostituita dalla seguente:
"Se si esclude l'attività prestata nei poliambulatori, allo
stato attuale la dotazione di ambulatori di fisioterapia e
riabilitazione è la seguente:".
Emendamento n. 13 A pagina n. 158 dell'Allegato, nella prima
tabella, l'ultima colonna è così sostituita:
"Distretto n. 4
Strutture attuali 1
Nuove strutture –
Totale strutture 1".
Emendamento n. 14 A pagina n. 159 dell'Allegato, alla quarta
riga dopo la tabella il periodo "tali interventi saranno tutti
attuati attraverso l'Azienda USL, con strutture pubbliche e/o con
l'apporto del privato sociale che opererà con rapporti a
convenzione" è soppresso.
Emendamento n. 15 A pagina n. 161 dell'Allegato, alla
terzultima riga sostituire due volte la cifra "927" con la cifra
"936".
Emendamento n. 16 -A pagina n. 162 dell'Allegato, alla prima e
terza riga sostituire la cifra "927" con la cifra "936".
- Sostituire la seconda tabella introdotta dalla frase "Il
fabbisogno di posti letto per distretto e per tipologia è risultato
il seguente:" con la seguente:
Distretto
1
%
Distretto
2
%
Distretto
3
%
Distretto
4
%
MC
CRpr
MC
CRpr
MC
CRpr
MC
CRpr
101
65
4,6
417
15
3,8
67
50
3,9
151
70
5,1
MC = Microcomunità e Case di riposo convenzionate
CRpr = Case di riposo private
% = percentuale di posti letto sulla popolazione del
Distretto
- Sostituire la terza tabella introdotta dalla frase "In sintesi
il totale dei posti letto per tipo di struttura è il seguente:" con
la seguente:
Microcomunità
e case di riposo convenzionate
Case di riposo
private
Totale
Totali
736
200
936
Emendamento n. 17 A pagina n. 163 dell'Allegato, sostituire
la prima tabella introdotta dalla frase "Nel triennio di validità
del presente Piano, la copertura pubblica del fabbisogno ipotizzata
è la seguente:" con la seguente:
Distretto 1
Distretto 2
Distretto 3
Distretto 4
Totale
Microcomunità e case di riposo convenzionate
101
417
67
151
736
Je rappelle que l’amendement n° 9 que nous sommes
en train de voter contient une erreur à la dernière ligne, là où
l’on parle de
"strutture pubbliche o di accordi
con soggetti privati"
, l’Assesseur nous prie de
remplacer le mot
"accordi"
par le mot
"contratti"
.
L’Assesseur a déposé une rectification écrite,
c’est moi qui en donne lecture avec retard et je
m’en excuse avec les collègues. Etant donné
qu’il s’agit d’une
question de moindre importance, je me permets de vous demander de
bien vouloir accepter cette rectification.
Je soumets au vote les amendements de la V
ème
Commission:
Conseillers présents: 31
Votants: 29
Pour: 26
Contre: 3
Abstentions: 2 (Frassy, Tibaldi)
Le Conseil approuve.
Je donne lecture des amendements de la II
ème
Commission:
Emendamento n. 1 A pagina n. 99 dell'Allegato, al paragrafo
"Urgenza territoriale", alla voce "Obiettivi" ai due obiettivi già
presenti viene anteposto il seguente:
"Valorizzare i centri traumatologici attribuendo ad essi, oltre
all'attuale ruolo di supporto sanitario alle stazioni sciistiche,
il ruolo di effettive strutture di rete sanitaria, finalizzate a
decentrare e decongestionare, con appropriata azione di filtro,
prestazioni specialistiche oggi erogate impropriamente dalla
struttura ospedaliera;".
Emendamento n. 2 A pagina n. 100 dell'Allegato, il paragrafo
"Tutela sanitaria delle attività sportive" è sostituito dal
seguente:
"Tutela sanitaria delle attività sportive –
L'elevata attività sportiva presente in Valle d'Aosta, dimostrata
dai dati forniti dal CONI relativi ai circa 6.000 sportivi - di cui
circa 2.850 minori - sottoposti a visita per l'idoneità agonistica
tra il giugno 2000 e il giugno 2001, ha determinato la necessità di
una tutela sanitaria e di un controllo regolamentato da
disposizioni regionali. Allo stato attuale sono state emanate
disposizioni per la standardizzazione delle certificazioni di
idoneità alla pratica sportiva e sono state individuate strutture
accreditate operanti ad Aosta e in Bassa Valle per svolgere tale
attività in convenzione con l'Azienda USL. È stato inoltre adottato
il libretto dello sportivo ed è stata istituita l'anagrafe dei
medici sportivi.
Considerato il numero dei tesserati per le federazioni nazionali
che praticano prevalentemente attività agonistica (17.500 circa in
tutta la regione), pur sottraendo almeno 1.500 dirigenti e tecnici,
è possibile presumere che siano ancora numerosi gli atleti che non
si sottopongono alla visita di idoneità sportiva agonistica, la cui
funzione di medicina preventiva è considerata molto importante.
Obiettivi
Ampliare la fascia di tutela anche agli anziani ultra
sessantacinquenni e ai soggetti disabili che praticano attività
agonistica;
Affrontare il problema della tutela dei minori che praticano
attività sportiva non agonistica al di fuori dell'ambito
scolastico;
Predisporre i necessari sistemi di sorveglianza per la tutela
della pratica sportiva inclusi i controlli anti dopping;
Sensibilizzare le società e le strutture sportive all'utilità
della visita preliminare all'attività sportiva.
Azioni
Campagne di informazione sui criteri di una corretta pratica
sportiva anche in relazione allo stato di salute e ai rischi in
presenza di determinate patologie.".
Emendamento n. 3 A pagina n. 168 dell'Allegato, al paragrafo
"Aggiornamento dei fabbisogni", alla nona riga la parola "criteri"
è sostituita con la parola "elementi".
Emendamento n. 4 A pagina n. 168 dell'Allegato, al paragrafo
"Aggiornamento dei fabbisogni", l'ultimo punto dell'elencazione è
sostituito dal seguente:
"- valutazione costi-benefici dei servizi resi o previsti,
tenendo conto, a parità di qualità dei servizi stessi, della
migliore efficienza gestionale, della flessibilità organizzativa e
della prevedibilità dei costi tra pubblico e privato;"
- A pagina n. 168 dell'Allegato, al paragrafo "Aggiornamento
dei fabbisogni", dopo l'ultimo punto dell'elencazione è aggiunto il
seguente:
"- nuovi standard, protocolli e linee guida approvati dagli
organi preposti a livello nazionale ed internazionale.".
Je soumets au vote les amendements de la II
ème
Commission:
Conseillers présents: 31
Votants: 29
Pour: 26
Contre: 3
Abstentions: 2 (Frassy, Tibaldi)
Le Conseil approuve.
Je soumets au vote l’annexe dans son
ensemble:
Conseillers présents et votants: 32
Pour: 27
Contre: 5
Le Conseil approuve.
La parole à la Conseillère Squarzino Secondina pour déclaration
de vote sur le projet de loi n° 124 dans son ensemble.
Squarzino (PVA-cU)
Due parole solo di battute finale.
Assessore, questo è un piano in cui sono state dette cose di tutti
i colori, lo abbiamo capito dal suo intervento: a nostro avviso
prevale il colore rosso, quello della fiducia, però lei non può
chiedere a chi non lo ha votato, a chi non fa parte della
maggioranza di esprimerle fiducia. Fra l’altro è
molto strano che lei proponga come strumento di decisione la
promessa e, proprio nel momento in cui si definiscono con la norma
gli ambiti di decisione.
È come se lei ci dicesse:
"In questo spazio decisionale
– descritto dal piano - ci sono molte promesse, che
durano almeno dieci anni"
. Chissà quante persone si
avvicenderanno a realizzare questo piano.
Lei non può garantire questo piano per dieci anni, quindi lei sa
benissimo, che quando dice:
"Io prometto di fare questo,
fidatevi di me"
, sta mentendo perché sa che non può realizzare
le promesse che afferma di voler mantenere?
(interruzione dell’Assessore Vicquéry, fuori
microfono)
? è la realtà, Assessore, se lei mi dice che sarà Assessore o
Presidente della Giunta ancora per dieci anni, allora può dire:
"Io sicuramente sono qui e fra dieci anni vi renderò conto di
tutto quello che ho detto e realizzato".
Lei invece non può. Mi dispiace che di fronte ad un settore così
importante come la sanità, di fronte a proposte così interessanti
che ci sono nel piano, lei dica:
"Fidatevi di me, so io
quali
realizzare, come realizzare quei principi, come
trovare le risorse".
Credo che su queste basi non è possibile
assolutamente esprimere la fiducia a questo piano.
Abbiamo sentito e letto valutazioni e prese di posizioni anche
qui di tutti i colori. La Stella alpina ha fatto una dichiarazione
di fuoco in cui diceva che avrebbe introdotto elementi di novità
assoluta, che di fronte a certe posizioni loro non ci stavano e poi
non ha portato neanche a conoscenza dei colleghi le proprie
proposte rese pubbliche sugli organi di informazione.
I Democratici di Sinistra avevano sollevato più volte dubbi sul
ruolo di secondo piano assegnato al Consiglio, nel senso che non
c’erano momenti e spazi in cui il Consiglio
indicasse le priorità.
Quando in commissione si era detto di provare individuare alcune
procedure, il consigliere Fiou ci aveva risposto che aveva delle
idee, ma prima ne avrebbe parlato in maggioranza e poi semmai le
avrebbe portate in Consiglio. Abbiamo aspettato anche queste, non
abbiamo visto niente. Questo ci preoccupa assai.
Non abbiamo avuto nessuna certezza per quanto riguarda le
risorse economiche che è la cosa più importante. Tutto è demandato
al bilancio, è deciso dalla Giunta e, come dicevo stamani, è
impensabile che tutta la politica sanitaria sia definita in sede di
bilancio. Dovremo dire la stessa cosa per tutta la politica
agricola, tutta la politica scolastica, tutta la politica dei
trasporti, tutta la politica turistica, tutta la politica
industriale ma in questi casi ci sono atti di indirizzo che passano
in Consiglio.
Qui la sua affermazione non è coerente con quello che realmente
capita. È un'affermazione di principio a cui non corrisponde una
realtà. Lei descrive una situazione che non si realizza. Lei sa
benissimo che la discussione del bilancio formalmente è il momento
delle scelte, formalmente è il momento
dell’approvazione delle scelte, ma non è il momento
delle scelte. Abbiamo chiesto delle priorità, alcune priorità, non
ce ne ha data neanche una.
Allora qui cosa andiamo ad approvare? Andiamo ad approvare un
documento definito: "tutto dire e niente fare"; tutte parole, ma in
sostanza sulle procedure e sui tempi niente. Sono esterrefatta.
Questo piano era così urgente che doveva essere approvato in
pochissimo tempo. L’altro piano è stato discusso sei
mesi, con distensione; questo in due mesi, tutto assolutamente in
pochissimo tempo e non c’è neanche un articolo di
urgenza. Allora non è poi così urgente questo piano, se neanche si
è pensato ad inserire un articolo di urgenza. Era solo strumentale
al fatto che si voleva a tutti i costi concludere in questo
periodo, ma non ci sono delle urgenze reali e sostanziali.
Una delle novità che auspicavamo, cioè la ripresa almeno come
ipotesi di un nuovo ospedale, di un nuovo modello ospedaliero, non
è stata presa in esame e il nuovo ospedale sarebbe proprio
l’ospedale modello presentato dall'Architetto Piano.
Quello è l’ospedale nuovo che avremmo voluto.
Ricordo che l’Ospedale Humanitas, di Milano è
costato solo 400 milioni. Con questa cifra si è riusciti a
comperare il terreno, a fare il progetto, a realizzarlo, a
comperare tutte le attrezzature. Sono stati sufficienti tre anni
per passare dal momento della decisione al momento
dell'inaugurazione e i costi di tale nuova struttura sono di gran
lunga inferiori ai costi della nostra ristrutturazione.
Qui è facile essere profeti, Assessore, credo che ci vorranno
almeno ancora altri venti anni prima che il programma di
ristrutturazione e ampliamento dell’Ospedale di
Viale Ginevra sia realizzato. Quando sarà finito
l’ultimo lavoro, quando sarà inaugurato
l’ultimo reparto, quando sarà tagliato
l’ultimo nastro, bisognerà ricominciare o di nuovo a
rappezzarlo oppure a pensare a un nuovo ospedale. Noi votiamo
contro questo piano, contro questa legge.
Il problema dell’Ospedale era uno dei problemi
importantissimi per noi tanto che, lo ricordo, nella passata
legislatura, pur essendo in maggioranza, pur condividendo molti
aspetti del piano, ci siamo astenuti non riconoscendoci nella
scelta della ristrutturazione del nostro Ospedale. Non abbiamo
avuto paura di astenerci solo su un articolo – come
hanno fatto i colleghi della Stella Alpina - ma ci siamo astenuti
sull’intero piano perché avevamo portato avanti la
battaglia su un punto e, non avendolo ottenuto, abbiamo detto che
in quel piano non ci riconoscevamo. Questa volta votiamo
contro.
Président
La parole au Conseiller Fiou.
Fiou (GV-DS-PSE)
Molto brevemente. Devo dire che sono
stato favorevolmente impressionato dall’attenzione
che l’Assessore ha riservato al mio intervento,
contrariamente alla collega Squarzino esprimo ovviamente la fiducia
nell’Assessore e quindi apprezzo
l’impegno dello stesso nel garantire momenti di
coinvolgimento del Consiglio sui livelli di programmazione
successivi al piano. Mi pare che sono stati espressi degli impegni
in tal senso che apprezzo molto. Prendo atto del chiarimento
secondo il quale l’Assessore considera le
microcomunità delle RSA al di là del fatto nominale delle stesse,
però mi è rimasta l’impressione che il personale che
lavora all’interno di quelle strutture non avesse
coscienza di questo fatto lamentando il coinvolgimento in attività
che non dovrebbe fare, quindi c’è ancora
probabilmente qualche problema organizzativo interno.
Sollecito delle attenzioni sul coinvolgimento dell'utenza nel
sostenere le spese. Richiamo l'attenzione, nel senso che questo
condivisibile decentramento di strutture sanitarie sul territorio,
che diventano però momenti misti sociosanitari, non diventi un
momento di aumento di costi per l’utenza almeno
sulla parte sanitaria.
Concludo apprezzando ancora una volta
l’interessamento anche per le segnalazioni di
piccolo conto che mi sono permesso di fare sulla ristrutturazione
del Poliambulatorio di Donnas, lo dico anche con un sorriso se si
vuole, ma apprezzo perché vuol dire che c’è la
sensibilità di seguire anche alcune piccole cose che qualche volta
possono sfuggire ma che sul funzionamento delle strutture
decentrate hanno un rilievo.
Président La parole au Conseiller Frassy.
Frassy (FI)
Penso che su questo piano già molto sia stato
detto e si tratta a questo punto semplicemente di trarre le
conclusioni di quel tanto che è stato oggetto dei ragionamenti e in
discussione generale e sull’articolato di legge.
L’ho detto stamattina e lo ripeto in
dichiarazione di voto perché mi sembra l’aspetto più
significativo, Assessore; questo Piano sociosanitario è definibile
come un fuori tema, la legge regionale prevede una previsione
triennale e l’Assessore ribadisce e conferma che è
andato oltre e che se ne potrà discutere, se ne potrà ragionare per
almeno dieci anni di questo piano. Probabilmente
l’Assessore pensa che questo ampliamento del piano
possa costituire titolo di merito.
Noi riteniamo invece che possa essere l’esatto
contrario: le linee guida devono indicare una strada, devono
indicare una direzione e il fatto di conseguenza di mettere così
tanta carne al fuoco sicuramente non rende un servizio alle
certezze e alle priorità che anche nella sanità bisognerebbe a
questo punto iniziare a focalizzare.
Un altro aspetto, Assessore, molto negativo di questo piano è
che lei non si rende conto, perché ormai è ingranaggio di questo
meccanismo, che questo piano alza di un altro livello il castello
dell’accentramento della sanità in Valle
d’Aosta. Lo dicevo questa mattina,
c’è un Assessore, c’è un'unica USL,
c’è un unico ospedale; questo fino ad ora.
Tra pochi minuti, quando questo piano passerà con il voto della
maggioranza, a questo castello avremo aggiunto il piano delle
deleghe che sono state sottratte al Consiglio regionale.
L’articolato del disegno di legge che andiamo a
discutere dà delega bianca alla Giunta per fare e disfare in
materia di sanità. Il decentramento che voi auspicate dai governi
nazionali si blocca a piazza Deffeyes; la sanità è in via de
Tillier, è quello il centro in cui si elaborano le linee guida, la
programmazione, la gestione, la verifica,
l’adeguamento, l’aggiornamento dei
piani.
Per fortuna, Assessore, che comunque ci sono delle competenze
nazionali che le consentono di dire che o sopra o sotto
c’è sempre qualcuno che sbaglia; attenzione, sotto
non c’è più nessuno.
Rimanendo invece su uno degli elementi caratterizzanti di questo
piano, il decentramento territoriale, lo abbiamo detto, lo abbiamo
ribadito, Assessore, lo condividiamo. Il problema è di capire se il
decentramento territoriale può trovare gambe con l'impostazione del
piano.
Noi siamo scettici. In una Regione dove il 50 percento delle
risorse della sanità - ma non sono dati nostri, sono dati che
provengono dall’Assessorato - è già impiegato sul
territorio perché solo il 41 percento delle risorse riguarda la
realtà ospedaliera, in un rapporto di impiego di risorse di questo
tipo il problema della territorializzazione della sanità non
dovrebbe più esistere, Assessore, la territorializzazione dovrebbe
essere cosa fatta e invece ci rendiamo conto, perché in effetti
così è, che la territorializzazione deve ancora fare un lungo
percorso per poter arrivare non dico a compimento, ma comunque a un
livello di soddisfazione.
Esempi: il Country Hospital, lo ha dichiarato
l’Assessore stamani, è una bella utopia, è un
progetto sperimentale, di conseguenza chiede semplicemente che
anche la Giunta, anche l’Assessore possa sognare.
Noi vorremmo che i sogni di tanto in tanto, Assessore, si
concretizzassero e una licenza dei sogni che costa 320 miliardi è
un sogno che inizia ad essere gravoso, perlomeno dal punto di vista
finanziario.
I centri traumatologici sono un altro di quegli elementi di
incuria con cui noi seguiamo la territorializzazione, funzionano in
appalto, in convenzione, ma funzionano cinque mesi, mentre con un
organico stabile potrebbero funzionare dodici mesi; gli esami di
laboratorio che vengono fatti in Ospedale per il 50-60 percento
degli esami stessi riguardano il territorio, cioè riguardano
esigenze che provengono dal territorio.
Cosa è stato ipotizzato sul riportare sul territorio perlomeno
gli esami di base? Lei, Assessore, che è molto attento a quello che
fanno le Giunte della Casa delle Libertà in giro per le Regioni
dove governano, dovrebbe sapere che su questo argomento ormai ci
sono leggi regionali che delimitano gli ambiti di intervento
sull’esame di laboratorio eseguito sul territorio.
Le farmacie che già esistono nelle Regioni del Piemonte e della
Lombardia possono, in base a delle codifiche ben precise e a
garanzia di certi standard di qualità, effettuare tutta una serie
di esami, c’è una legge regionale che lo prevede.
Non ci sarà mica bisogno di un piano triennale o di dieci anni di
studi per arrivare a queste conclusioni?
Non parlo del francese perché ne abbiamo appena parlato e penso
che sia ancora vivo il momento in cui abbiamo affrontato la
questione del francese che vede una maggioranza confusa, vede i
gruppi divisi a seconda delle posizioni che
all’interno del gruppo gli stessi consiglieri
ricoprono, perciò dimostra di essere una questione aperta e
dimostra, Assessore, sono pronto a scommettere con lei, che prima
della fine di questa legislatura questa maggioranza tornerà in aula
con un altro piccolo provvedimento che, secondo la filosofia del
Presidente Viérin, ci farà fare un altro piccolo passo avanti. Il
problema è quello dei tempi. In certi settori, e la sanità è uno di
quelli, il tempo non è denaro, è di più, è salute, è
sopravvivenza.
Allora con queste considerazioni, e qui mi accingo a chiudere
questa dichiarazione di voto, mi sembra scontato che non possiamo
dare un voto positivo e neppure di astensione su questo piano anche
perché dare un voto positivo su questo piano non vuol dire
condividere dieci anni di programmazione, ma vuol dire dare una
delega in bianco all’Assessore e vuol dire
accentrare altro potere e noi ci auguriamo da domani altre
responsabilità in capo all’Assessore.
Président
La parole au Conseiller La Torre.
La Torre (SA)
Signor Assessore, la Stella alpina
esprimerà un voto favorevole convinto e senza contraddizioni al
Piano sanitario. Lo riteniamo un buon piano e riteniamo che
l’Assessore abbia svolto un buon lavoro nonostante
che qualcuno abbia voluto definire questo piano ambizioso, ma
crediamo che essere ambiziosi nell’ambito della
sanità non sia un difetto. Noi dobbiamo lavorare e aspirare per
ottenere migliori condizioni sanitarie per la nostra
popolazione.
È evidente che questo piano dovrà essere supportato dal
Consiglio regionale in tutte le sue possibili manifestazioni. È
anche vero che l’Assessore dovrà seguire in prima
persona il piano, ma io credo che questo sia un elemento positivo
perché permetterà, nella chiarezza degli indirizzi che questo piano
indica di avere, anche una snellezza di operatività. Starà al
Consiglio essere controllore e garante del buon lavoro della Giunta
e noi siamo convinti che questo verrà portato avanti con
determinazione.
Ho detto anche "senza contraddizioni" perché, in merito
all’articolo 11, alla riserva che abbiamo espresso
con la nostra astensione, siamo convinti che aver scelto la strada
della pacatezza e del dialogo sia sicuramente
l’elemento qualificante per definire ed affrontare
nel modo migliore quelle che possono essere le riflessioni in
merito all’applicazione della lingua francese.
Siamo convinti dell'importanza e del fondamento del nostro
particolarismo e quindi della lingua francese e riteniamo che su
argomenti di questa importanza e di questo spessore bisogna
raggiungere la massima collegialità e la massima convinzione comune
per agire nell’interesse della nostra Regione.
Quindi noi oggi siamo soddisfatti di aver sentito dal Presidente
della Giunta una riflessione positiva in tal senso, sulla necessità
appunto di riflettere in modo corale su questo argomento così come
abbiamo registrato anche da parte dei Democratici di Sinistra la
necessità di svolgere alcuni ragionamenti anche se forse oggi non
sono ancora ben definiti, quindi speriamo che si avrà
l’opportunità sicuramente di poterli riprendere in
successive sedi.
Detto questo, ritenendo che non ci siano contraddizioni, sono
sorpreso al limite della posizione di Forza Italia che in qualche
modo cerca di avere una primogenitura; ma che poi di fatto, quando
si riesce a riportare la discussione all'interno di
un’aula, sede preposta, con toni pacati e
ragionevoli, ha preferito la scelta della strumentalizzazione e
della provocazione con battute che noi non abbiamo sinceramente
apprezzato.
Detto questo, Assessore, le confermiamo il nostro voto
favorevole e le auguriamo buon lavoro.
Président
Je soumets au vote le projet de loi dans son
ensemble:
Conseillers présents et votants: 33
Pour: 28
Contre: 5
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK