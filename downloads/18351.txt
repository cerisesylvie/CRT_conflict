Consiglio Regionale della Valle d'Aosta - Oggetto del Consiglio n. 1444 del 12 luglio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula
Oggetto del Consiglio n. 1444 del 12 luglio 2000 - Resoconto
OGGETTO N. 1444/XI Modalità di erogazione dei finanziamenti
agli enti gestori di servizi per anziani. (Interpellanza)
Interpellanza Vista la DG n. 1716 del 27 maggio 2000, con la
quale vengono approvati importi e modalità di erogazione dei
finanziamenti da assegnare agli enti gestori di servizi per anziani
per l’anno 2000 e viene introdotto in modo
generalizzato il metodo di calcolo sulla base di una quota
capitaria;
Constatato che per la determinazione dei contributi alle
microcomunità vengono distinte due tipologie di quote, quelle per i
servizi residenziali, differenziati secondo la gravità
dell’utente, e quelli alberghieri uguali per
tutti;
Considerato che con questa nuova metodologia di calcolo è
possibile individuare con maggior precisione i costi sanitari
derivanti dalla cura degli utenti ammalati e/o non
autosufficienti;
Evidenziato che i costi sanitari per non autosufficienti sono
riconducibili più al settore sanitario, di competenza
dell’USL, che non a quello socio-assistenziale, di
competenza dell’amministrazione regionale e/o degli
enti locali;
Considerato inoltre che con tale atto amministrativo si
modificano anche le somme richieste agli utenti che usufruiscono
dei diversi servizi domiciliari;
i sottoscritti Consiglieri regionali
Interpellano
l’Assessore competente per sapere:
1) se ritiene, dai dati a sua disposizione, che con questa nuova
modalità di calcolo sia possibile individuare eventuali
microcomunità che, operando di fatto come strutture di RSA, vanno
finanziate con le risorse dell’USL;
2) se intende, e in che modo, concertare le decisioni relative
all’assistenza agli anziani non autosufficienti
anche con le parti sociali;
3) se, a suo avviso, con le modalità di pagamento previste per
gli utenti si sia registrato un aumento rispetto agli anni
scorsi.
F.to: Squarzino Secondina - Curtaz - Beneforti
Président La parole à la Conseillère Squarzino Secondina.
Squarzino (PVA-cU)
Credo che qualcuno di noi, analizzando
le decisioni che ogni settimana vengono assunte dalla Giunta, si
soffermi in particolare su un aspetto o su un altro.
La nostra attenzione si è soffermata sulla delibera del 27
maggio 2000 con la quale la Giunta precisa gli importi e le
modalità con cui vengono erogati i finanziamenti da assegnare agli
enti gestori dei servizi per anziani per tutto l'anno 2000. Questa
delibera presenta alcune novità interessanti e la novità più
interessante è l'introduzione della quota capitaria che è già stata
sperimentata con le comunità rette da gestori privati, da IPAB, e
con la modifica anche delle modalità di intervento anche per tutte
le altre tipologie di servizi.
Ritengo, come ho detto più volte, quindi per onestà
intellettuale lo ripeto, che questo è un modo più razionale per
definire i criteri in base ai quali vanno erogati i finanziamenti
agli enti locali per gestire i servizi per gli anziani.
In cosa consiste questa quota capitaria? C'è una quota che la
Regione eroga agli enti gestori a fronte di utenti che non sono
autosufficienti e la quota varia da 90.000 a 36.000 lire
giornaliere a seconda del grado di non autosufficienza degli
ospiti.
Poi accanto a questa quota differenziata esiste un'altra quota
alberghiera, che non varia da utente a utente: per la quota
alberghiera è stata calcolata la cifra di 75.000 lire al giorno,
moltiplicato per 30 grammi fa 2.250.000 lire, al mese, una cifra
che è di 250.000 lire superiore a quella prevista fino all'anno
scorso. Fino all'anno scorso agli utenti era chiesta una quota di
lire 2.000.000 mensili, adesso agli utenti viene chiesta una quota
di lire 2.250.000.
Capisco che sia giusto adeguarsi all'indice ISTAT, ma il
finanziamento regionale quest'anno è inferiore a quello dell'anno
scorso, quindi c'è un indice ISTAT al contrario: l'anno scorso
erano previsti 26.500 milioni, mentre quest'anno 26.380 milioni. A
fronte di questo finanziamento di 120 milioni in meno c'è un
aumento della quota che paga l'utente.
Ora l'ISTAT sappiamo ha un indice di aumento di 1,5 percento
circa, ma 250.000 lire su 2.000.000 di lire credo che superi di
gran lunga la percentuale di 1,5 percento che è l'aumento
dell'ISTAT. Questa delibera presenta pertanto queste novità
importanti che sono, da una parte, la quota capitaria per i non
autosufficienti e, dall'altra parte, un aumento notevole per gli
autosufficienti.
Lo stesso aumento che viene registrato per gli utenti delle
microcomunità lo si registra anche per l'assistenza domiciliare,
nel senso che fino all'anno scorso chi pagava il massimo dei pasti
pagava 10.000 lire, quest'anno chi paga il massimo dei pasti paga
15.000 lire.
Lo stesso aumento lo si riscontra per quanto riguarda
l'assistenza domiciliare; l'anno scorso per un'ora di assistenza
domiciliare si pagava come massimo 12.000 lire, quest'anno chi
usufruisce dell'assistenza domiciliare paga come massimo 15.000
lire, quindi c'è un aumento di 3.000 lire all'ora per l'assistenza
domiciliare e 5.000 lire per ogni pasto.
Ora questi pochi dati ci dicono - può darsi che ci siano nella
delibera altri elementi o ci sia un meccanismo che mi è sfuggito -
che esiste un aumento notevole del costo del servizio da parte
degli utenti.
Il secondo problema su cui ha più insistito anche il testo
dell'interpellanza è relativo al rapporto che c'è fra le
microcomunità e le RSA, residenze sanitarie assistenziali. Il fatto
di aver introdotto una quota capitaria, differenziata a seconda
della gravità della non autosufficienza, fa sì che sia possibile
d'ora in avanti, già prima lo era, adesso lo è in modo un po' più
chiaro, stabilire con certezza quali sono gli utenti per così dire
impropri delle microcomunità, in quanto sono utenti che hanno
principalmente dei problemi socio-sanitari, non
socio-assistenziali, e quindi sarebbero utenti destinati
maggiormente a delle residenze sanitarie assistenziali che non a
delle microcomunità.
E qui non è solo questione di nome, è molto di più: intanto le
residenze sanitarie assistenziali farebbero parte del servizio
sanitario dell'USL, quindi entrerebbero in un circuito più ampio
che riguarda la sanità. Invece, se si lasciano questi servizi
all'interno delle microcomunità, l'onere viene caricato sulla parte
socio-assistenziale, e diversa è la partecipazione degli utenti.
Agli utenti che sono presi in carico in strutture
socio-assistenziali, si chiede la quota per la parte alberghiera e
poi si dà la parte sanitaria in più; invece nelle residenze
sanitarie assistenziali, che sono all'interno della sanità, il modo
con cui viene calcolato il costo è diverso in quanto vi rientrano
dei criteri di tipo sanitario e non di tipo socio-assistenziale.
Terzo elemento: ci sono una serie di impegni nel piano
socio-sanitario che dicono che le RSA sono lì a portate di mano,
che bisogna realizzarle in fretta e qui non si capisce bene che
rapporto c'è fra questa delibera e le RSA.
Ci sono poi altri problemi che sono qui impliciti e che
solleverò nella seconda parte del mio intervento.
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
Approfitto dell'occasione per dire che è un
po' difficile rispondere a domande se poi nell'esposizione delle
stesse si amplia l'oggetto; non mi riferisco tanto alle
interpellanze, mi riferisco alle interrogazioni e mi rivolgo al
Presidente del Consiglio perché se vengono poste tre domande,
vengono date tre risposte e non si può pretendere dall'Assessore di
turno che risponda, secondo le procedure che sono adottate dal
Regolamento consiliare, a cose che non sono state poste in
anticipo.
Nell'interpellanza c'è la possibilità di sentire l'esposizione
del Consigliere che, come nel caso di specie, è andato oltre quello
che è richiesto nell'interpellanza stessa, per cui risponderò a
quanto era scritto nell'interpellanza in prima battuta e poi
risponderò a quanto richiesto dalla Consigliera nella sua
esposizione. Premesso che è opportuno precisare che gli enti
gestori di microcomunità ricevono dalla Regione un contributo pro
capite, cosiddetta "quota capitaria", graduato in relazione al
grado di gravità delle condizioni dell'utente e dall'utente una
quota alberghiera, che prevede un importo di lire 75.000 al giorno,
si precisa che tale nuova modalità di calcolo non ha nulla a che
vedere con la possibilità che una o più microcomunità vengano in
futuro adibite a svolgere le funzioni proprie di una RSA.
L'intendimento della Regione riguardo alle RSA è che tali
strutture siano destinate ad accogliere utenti affetti da patologie
psichiatriche, da demenza e da morbo di Alzheimer. Inoltre la
gestione delle RSA potrà essere affidata anche ad enti locali in
base a quanto sarà stabilito in apposito accordo di programma. Non
è scritto che solo l'USL potrà gestire le RSA, anzi l'intendimento
da parte degli enti locali è di gestirle direttamente in accordo di
programma con Regione per quanto riguarda i servizi sociali e USL
per quanto riguarda i servizi sanitari.
Riguardo al secondo punto dell'interpellanza, la Regione intende
concertare le decisioni relative all'assistenza di anziani secondo
le modalità stabilite per il patto per lo sviluppo della Valle
d'Aosta siglato lo scorso 17 maggio 2000 con le organizzazioni
sindacali e l'Associazione di rappresentanza delle categorie
economiche e professionali, specificatamente a quanto previsto al
capitolo 9 (Metodo e contenuti della concertazione).
Riguardo al terzo punto dell'interpellanza, confesso di non
capire cosa richiede la Consigliera, ma mi limito a dare lettura
dell'ammontare delle rette introitate dal 1994 al 1998:
- nel 1994 si è introitato 6,8 miliardi circa, pari al 24,17
percento sul costo totale dei servizi;
- nel 1995: 6,854 miliardi, pari al 24 percento;
- nel 1996: 7,386 miliardi, pari al 25,57 percento;
- nel 1997: 8,615 miliardi, pari al 26,86 percento;
- nel 1998: 9,522 miliardi, pari al 28,70 percento;
- nel 1999 dovremmo aver superato i 10 miliardi di introiti.
Ma al di là di questi dati la percentuale sul costo totale dei
servizi in questi anni è passata dal 24 percento circa al 29
percento circa per cui non c'è stata una grossissima forbice in
questo senso. Per quanto riguarda il tema affrontato dalla
Consigliera sui supposti aumenti, vorrei precisare che non è
corretto fare riferimento agli indici ISTAT perché la Consigliera
Squarzino sa benissimo che la retta di 2 milioni mensili è stata
fissata 7 anni fa, siamo ben sotto l'aumento dell'indice ISTAT ed è
stata una scelta politica precisa questa di mantenere questa retta
politica di 2 milioni al mese - sottolineo: retta politica - a
fronte di un costo medio per ogni anziano che si aggira dai 3,7
milioni a 4,2 milioni, pertanto siamo ben al di sotto dell'indice
ISTAT. Abbiamo solo applicato quanto stiamo già applicando da due
anni a questa parte nella convenzione con il Père Laurent e il
Bonifacio Festaz per quanto riguarda le quote capitarie.
A questo proposito preciso che la trattativa è durata più di un
anno con le amministrazioni locali e che il CELVA ha proposto
ufficialmente alla Regione di portare da 75.000 a 90.000 il costo
della quota capitaria, lettera del 12 aprile 2000?
(interruzione della Consigliera Squarzino Secondina, fuori
microfono)
? lettera del 12 aprile 2000, la quota capitaria alberghiera
portata da 75.000 a 90.000.
La Giunta regionale ha ritenuto di rimanere a 75.000 lire con
l'aumento di 250.000 lire per i casi che possono sostenere questa
spesa, questo va detto con assoluta chiarezza, i casi che possono
sostenere calcolando il reddito dell'anziano e il reddito del
nucleo familiare anagrafico e sono casi che pagano anche 3,5
milioni al mese perché hanno una pensione di silicosi, una pensione
per reddito di lavoro dipendente autonomo che supera queste
cifre.
Per cui nulla di scandaloso, anzi siamo ben al di sotto del
rapporto indice ISTAT. È improprio anche dire che abbiamo diminuito
i finanziamenti da 26,8 miliardi a 26,380 miliardi; è un aspetto
contabile, definendo le quote capitarie come le abbiamo definite,
l'importo complessivo era ed è di 26,380 miliardi, ma la Giunta
regionale si è riservata una quota a disposizione perché nella
stessa delibera si dice che a metà del secondo semestre si farà una
valutazione del tutto e si verificherà la situazione di ogni
singolo comune per poter fare gli aggiustamenti che si riterranno
necessari fermo restando che nessun ente locale potrà percepire più
di quanto ha percepito nell'anno precedente, pertanto c'è una somma
a disposizione della Giunta regionale concordata con il CELVA, non
c'è nessuna diminuzione dei finanziamenti.
Per quanto riguarda gli aumenti dei pasti e dell'assistenza
domiciliare, sono anche questi collegati a un correlativo aumento
di trasferimenti riguardante il costo del personale per
l'assistenza domiciliare che nella delibera viene calcolato se non
sbaglio a 33.000 all'ora e che dovrà poi essere visto in un'ottica
più generale dell'assistenza domiciliare. Qui va precisato un
aspetto fondamentale: laddove l'utente, l'anziano o il nucleo
familiare non è in grado di sostenere la quota alberghiera
interviene o il comune con la revisione delle tariffe, può farlo e
siamo nella logica degli asili nido, oppure la Regione applicando
la legge regionale n. 22 che è una novità assoluta in questo
contesto.
Finora non si applicava la legge regionale n. 22, da ora in poi
si potrà applicarla e questa legge consente alla Regione di
finanziare direttamente l'anziano nel caso in cui non riesca a
garantire le 75.000 lire giornaliere e ce ne sono molti di questi
casi, pertanto questi aumenti sono di fatto una partita di giro per
i casi in cui non ci sia questa possibilità di finanziamento; per i
casi in cui i redditi personali lo permettono nulla vieta che
contribuiscano in parte al costo del servizio.
Aggiungo però che la logica di queste nuove disposizioni sta nel
potenziare l'assistenza domiciliare integrata e di tentare di
ricoverare il meno possibile, di istituzionalizzare il meno
possibile gli anziani; per questo motivo abbiamo tenuto una
posizione ferma e decisa per non finanziare gli autosufficienti,
sono un'anomalia storica da sconfiggere l'inserimento in strutture
residenziali di soggetti autosufficienti. Ce ne sono, noi non li
finanzieremo perché con il parere e con il visto dell'Unità di
valutazione geriatrica gli autosufficienti devono rimanere a casa
con tutti i servizi alternativi che sono previsti e che vanno
dall'assistenza domiciliare tout court alla comunità alloggio, al
centro di incontro, soggiorni climatici e via dicendo.
Anche sotto l'aspetto dell'equità della contribuzione, se la
Consigliera prende l'allegato D, la tabella delle contribuzioni
familiari, può rendersi conto che è stato fatto un grosso
tentativo, a mio parere valido, di diluire i costi delle
prestazioni in ben 7 fasce retributive e aumentando il numero delle
persone a carico del nucleo familiare facendo in modo tale che
siano privilegiate le fasce deboli rispetto a coloro che hanno un
reddito sufficiente per poter garantire i servizi.
Questo va in una logica di responsabilizzazione dei nuclei
familiari che devono evitare di scaricare gli anziani in ospedale
come si fa ancora troppo spesso. Sapeste quante volte l'Assessore
alla sanità viene contattato da persone insospettabili perché il
padre o il nonno rimanga in Geriatria perché pensano ancora che la
Geriatria sia un istituto geriatrico e non un istituto di ricovero
per acuti. Sono ancora troppi questi casi e sono troppi quelli che
pensano che se l'anziano viene ricoverato, poi non deve più
rientrare a casa o deve andare in una microcomunità o in un centro
di incontro, ma l'importante è che non rientri a casa. Vogliamo
responsabilizzare i nuclei familiari e devo dire che queste
politiche tariffarie che sono state attuate in questi anni hanno
visibilmente dimostrato che sono oggettivamente valide.
Sulla seconda parte dell'intervento della Consigliera
riguardante le RSA, vorrei per l'ennesima volta chiarire che in
Valle d'Aosta abbiamo deciso anni fa che le nostre strutture per
anziani si chiamano microcomunità. Se è vero che all'inizio erano
nate per casi autosufficienti, è anche vero che nel corso degli
anni queste microcomunità si sono trasformate in RSA, pertanto la
nostra rete di strutture per anziani è costituita da microcomunità
per anziani che, secondo il documento trasmesso mesi fa alle parti
sociali, per quanto riguarda la tipologia dei servizi, sono
definite strutture per anziani non autosufficienti.
Le RSA di Carema sono le microcomunità di Pont-Saint-Martin, è
chiaro? Lo dico perché è opportuno che parliamo tutti la stessa
lingua.
Le RSA in Valle d'Aosta costituiranno dei nuclei di 20 o al
massimo 40 persone aggregate alle microcomunità, superspecializzati
per malati di Alzheimer, dementi e psichiatrici. Questa è la scelta
che abbiamo fatto dopo aver costituito un gruppo di lavoro tecnico
con la presenza di rappresentanti comunali, pertanto questa è la
terminologia che dobbiamo usare. In questa ottica abbiamo deciso
che i nuclei di RSA potranno essere gestiti dall'USL, ma potranno
essere gestiti anche dagli enti locali in accordo di programma con
Regione e USL.
Questo significa che è ininfluente il fatto che vengano gestiti
dalle RSA o dalla microcomunità gli anziani non autosufficienti
così come non è corretto dire che se gli anziani non
autosufficienti fossero inseriti in una RSA, il costo per l'utente
sarebbe diverso perché l'utente pagherebbe di meno la quota
alberghiera. Non è vero, non è assolutamente vero.
Se la Consigliera prende la tipologia dei servizi della Regione
Piemonte, che non è uguale alla nostra e non è neppure uguale a
quella della Regione Lombardia e che ha definito ancora altre
strutture intermedie rispetto alle RSA e alle microcomunità, vede
che ogni regione si è orientata da anni sulla suddivisione netta
fra quota alberghiera e quota sanitaria facendo sì che la quota
sanitaria venga pagata alla struttura dall'USL con il finanziamento
del servizio sanitario regionale e la quota alberghiera viene
pagata dagli utenti o dagli enti locali.
È esattamente la nostra situazione con la piccola differenza che
gli enti locali qui non pagano nulla perché è la Regione che
interviene per conto loro, ma la suddivisione netta fra quota
alberghiera e quota sanitaria è una realtà comune, noi stessi
abbiamo molti utenti ospitati in strutture esterne alla Valle
d'Aosta per i quali l'USL paga la quota sanitaria e il parente o la
Regione pagano la quota alberghiera. Per cui non è vero che se
fossero RSA pagherebbero di meno perché comunque sia il costo
totale di 165.000 lire per anziani non autosufficienti è un costo
che sta in mezzo fra le strutture dove si paga di meno e quelle
dove si paga fino a 280.000 lire al giorno. Riteniamo che, data la
tipologia dei servizi e dato il tipo di assistenza, si possano dare
dei servizi ottimali con 165.000 lire al giorno. La differenza
nelle RSA riguarderà un trattamento di tipo strutturale
infermieristico e specialistico superiore rispetto a quello delle
microcomunità; gli standard gestionali sotto questo punto di vista
sono stati preparati, ma anche lì andremo a definire con chiarezza
a seconda che si tratta di RSA per Alzheimer o RSA per dementi o
RSA per casi psichiatrici.
Per quanto riguarda il patto per lo sviluppo, applicheremo il
patto per lo sviluppo dove al capitolo 9 si dice che:
"? In
linea generale per l'attività di concertazione si tiene in
considerazione quanto segue: per le materie che interessano temi
economici e sociali e prevedono un contestuale impegno di spesa a
carico del bilancio della Regione la Giunta regionale si attiverà
per procedere a un confronto preventivo con le parti sociali
stabilendo anche termini temporali per la formulazione di
valutazioni e proposte; per le materie che interessano il mercato
dei lavori, i settori produttivi, le politiche sociali, il
territorio e l'ambiente la Giunta regionale promuove fasi di
consultazione e coinvolgimento delle parti sociali e delle
rappresentanze degli enti locali secondo un programma di attività
concordato dopo aver individuato modalità e tempi sulla base di una
comune valutazione?"
.
Questo si trova al capitolo 9 del patto per lo sviluppo della
Valle d'Aosta.
Concludo dicendo che apporteremo leggere modifiche alla delibera
di cui abbiamo parlato perché abbiamo constatato delle incongruenze
sotto l'aspetto della correlazione fra la delibera che tratta
l'applicazione della legge regionale n. 22 e questa, ma sono
aspetti tecnici che non modificano l'impianto sostanziale dello
stesso. È comunque una delibera sperimentale che andremo a testare
nei mesi di ottobre e novembre con gli enti locali e con le parti
sociali per vedere sia l'aspetto economico, sia l'aspetto
organizzativo fermo restando che non si tornerà indietro sulla
decisione presa riguardante il finanziamento per le quote
capitarie.
Questi sono gli accordi che abbiamo assunto con gli enti locali
e devo dire che loro stessi hanno espresso soddisfazione per la
loro maggiore responsabilizzazione anche se obiettivamente
ritengono che gli aspetti finanziari e gli aspetti di trasferimento
delle risorse devono essere ulteriormente potenziati, ma questo
discorso va ben oltre perché nell'autunno prossimo sarà aperto un
tavolo di trattative fra Regione ed enti locali riguardante tutta
la finanza locale, ivi comprese le politiche sociali e le politiche
di settore.
Président
La parole à la Conseillère Squarzino
Secondina.
Squarzino (PVA-cU)
Ringrazio l'Assessore per tutte le
informazioni che ha dato. Non sono però soddisfatta della risposta
che mi ha dato nel suo complesso e spiego perché: perché lei ha
eluso i problemi di fondo, nel senso che ai miei dati su un aumento
che c'è di fatto e che si attesta sul 12 percento circa per quanto
riguarda, per esempio, gli utenti delle microcomunità o del 50
percento per i pasti addirittura?, questo aumento segue un aumento
che non è paragonabile neanche all'aumento dell'indice ISTAT in
questi 7 anni.
Non è aumentato del 12 percento l'indice ISTAT in questi 7 anni,
Assessore, quindi chiaramente lei non può dirmi che siamo stati al
di sotto, dell'indice ISTAT siamo stati molto al di sopra.
Lei mi ha risposto dandomi dei dati da cui risulta che c'è una
maggior percentuale di partecipazione alla spesa da parte delle
famiglie. Ma questo è un dato diverso.
Non mi dimostra che le famiglie pagano di meno, ma mi fornisce
solo il dato del contributo delle famiglie nel loro complesso:
mentre nel 1995 raggiungeva solo il 24 percento, nel 1999 raggiunge
il 29 percento.
Questo non vuol dire che l'aumento è stato regolare, significa
solo che c'è stata una politica per responsabilizzare le famiglie a
pagare, il che è una cosa totalmente diversa dal contributo che
ogni singolo utente dà. Poi ci sono i motivi per aumentarli, però
si abbia l'onestà intellettuale di dire:
"Sì, li abbiamo
aumentati del 12 percento, per questo e quest'altro motivo"
,
non perché l'indice ISTAT è aumentato.
Altro elemento per il quale non sono soddisfatta della sua
risposta, Assessore, è proprio questo confronto fra microcomunità e
RSA. Ho provato ad ascoltarla attentamente, lei stesso, Assessore,
non sa bene cosa sono le microcomunità e cosa sono le RSA perché io
prendo la relazione sanitaria del 1998, quella che lei ci ha dato,
da cui risulta chiaramente che nelle microcomunità il 43 percento
risulta affetto da qualche problema sanitario poi, se andiamo a
vedere, i problemi sanitari sono: psichiatrici, Alzheimer, demenza
senile e soltanto questi riguardano più di 200 persone in
totale.
Questo vorrebbe dire per certi aspetti che queste microcomunità
funzionano come RSA.
Però poi lei, Assessore, ha aggiunto:
"Sì, dobbiamo rivedere
il tutto perché oggi le nostre microcomunità non sono RSA perché
per le RSA ci vuole un tipo di personale infermieristico diverso,
ci vuole personale specializzato superiore a quello delle
microcomunità"
, quindi lei stesso, Assessore, oscilla: quando
le interessa, dice che le microcomunità svolgono funzione di RSA in
modo che non diciamo più che bisogna fare delle nuove RSA quando
invece chiediamo con forza che le microcomunità svolgano un ruolo
di RSA e quindi come tali siano riconosciute, lei dice che non è
possibile perché le RSA hanno bisogno di altro personale. Non solo,
lei ha aggiunto una cosa che secondo me è folle, cioè lei con le
RSA vuole ricostruire quello che la legge ha annullato, cioè lei
vuole ricostruire i reparti psichiatrici per anziani dementi. Lei
ha detto che vuole una RSA per gli Alzheimer, un'altra per gli
psichiatrici, un'altra per i dementi senili, a questo punto
differenziate e se questo non è ricostruire un ambiente-ghetto per
questi malati, non lo so.
Lei continua a dire:
"Noi nella nostra politica abbiamo
sempre detto che le nostre microcomunità svolgono una funzione di
RSA"
, ma il piano socio-sanitario che questo Consiglio
regionale ha approvato e che lei ha voluto fortemente, piano
socio-sanitario che è stato per un anno ancora prorogato e quindi
ancora in vigore, dice esattamente l'opposto: il progetto obiettivo
a tutela della salute degli anziani distingue la tipologia dei
servizi: l'assistenza domiciliare è una cosa, il centro diurno è
una cosa, la microcomunità è un'altra cosa, le RSA un'altra cosa e
questo è scritto a pagina 1.503 del bollettino. La RSA è un'altra
cosa, da costruire, però lei nel frattempo mi dice che da noi le
microcomunità sono RSA, così mi ha risposto!
(interruzione dell'Assessore Vicquéry, fuori
microfono)
? Allora sono impropriamente delle RSA perché dovrebbero avere
un contratto diverso con il personale e una modalità diversa di
assistenza.
E ancora i
"primi tre, cioè assistenza domiciliare integrata,
centro diurno, microcomunità sono assistiti in modo unitario dagli
enti locali, mentre l'ultimo sarà gestito dalla USL?".
Vicquéry
(fuori microfono)
? È un altro
capitolo?
Squarzino (PVA-cU)
? Chiedo una verifica per piacere del
numero legale.
Président
? Vous aurez droit à votre vérification du
nombre légal dès que vous aurez terminé votre intervention, Mme la
Conseillère...
Squarzino (PVA-cU)
? Ce n'est pas vrai, Monsieur le
Président? non c'è il numero legale, quindi chiedo che venga
sospeso il Consiglio?
Président
? Nous sommes à la présence de 18 conseillers,
Mme la Conseillère, vous pouvez continuer?
Squarzino (PVA-cU)
? Maintenant oui, mais j'ai brûlé
quelques secondes que je reprends après?
Président
? Il ne vous revient pas encore de vous accorder
le temps de parole, Mme la Conseillère, continuez à l'utiliser dans
la mesure où il vous est accordé: 2 minutes 50 secondes?
Squarzino (PVA-cU)
? Non siamo molto generosi oggi, Signor
Presidente?
Président
? On n'est pas non plus à une compétition de la
Coupe d'Europe...
Squarzino (PVA-cU)
? Volevo però affrontare ancora due
aspetti: ho chiesto all'Assessore cosa rispondeva rispetto alla
concertazione con le parti sociali e lui mi ha detto che questo
viene fatto in base al patto sociale che è stato firmato e via
dicendo. Però, Assessore, io credo che il patto sociale e la
concertazione non vogliano dire che su temi di questo genere lei
non ascolti i sindacati che sono i rappresentanti delle parti
sociali. Allora questa delibera è stata fatta sentendo gli enti
locali, giusto, sacrosanto, ma non sentendo affatto le parti
sociali. Alle parti sociali è stata comunicata per informazione
questa delibera sette giorni dopo che era stata assunta dalla
Giunta: quindi non c'è stata concertazione con le parti sociali e
questo nonostante noi ogni volta chiedessimo:
"Ma allora la
Commissione per gli anziani, l'Osservatorio anziani?"
E lui
ogni volta rispondeva:
"Ma tutto viene poi ripensato, rivisto
insieme al patto sociale"
.
Questo non è avvenuto. E se l'Assessore avesse incontrato i
sindacati, forse questi gli avrebbero fatto capire l'obbrobrio di
un'indicazione che c'è in questa delibera. Voi sapete che agli
anziani, anche ai più poveretti, vengono lasciate 200.000 lire come
argent de poche per le spese personali, per la dignità della
persona. Da quest'anno non è più così. Da quest'anno gli anziani,
anche se hanno la testa a posto, se sono persone che capiscono
quello che fanno, devono per qualunque cosa, che sia un fazzoletto,
una caramella, un cioccolatino, un fiore, andare a chiedere i soldi
al gestore della microcomunità per avere i soldi per poter
comperare quello?
(interruzione dell'Assessore Vicquéry, fuori
microfono)
? allora, Assessore, io la prego di rivedere questa norma.
Assessore, se un anziano è solo, senza figli né fratelli e ce ne
sono?
(interruzione dell'Assessore Vicquéry, fuori
microfono)
? già, ma gli dà i soldi soltanto se va a chiedere ogni
volta?
Président
? Veuillez conclure votre intervention, Mme la
Conseillère, s'il vous plaît; Assesseur, je vous prie de laisser
terminer encore quelques secondes.
Squarzino (PVA-cU)
? Assessore, io la prego di ripensare a
questo e la prego di chiedersi se è rispettata la dignità di una
persona che, raggiunto 80, 85, 90 anni è, non essendo più
autosufficiente, non può uscire e comperarsi le cose a cui per
legge ha diritto poiché le è dato un argent de poche perché possa
gestirlo come vuole?
Se questa persona non ha un gruzzolo a cui far riferimento per
poter anticipare 200.000 lire, deve - ripeto - ogni volta chiedere
i soldi al gestore della microcomunità. Ho visto una donna piangere
perché ha detto:
"Io non ho i soldi, devo andare a chiedere al
direttore i soldi per comperare due cioccolatini per dare ai
volontari che a Pasqua o a Natale vengono a farmi gli
auguri"
.
(battibecco tra la Consigliera Squarzino Secondina e
l'Assessore Vicquéry, fuori microfono)
Président
Vous aurez la parole quand il vous appartiendra
d'intervenir, pour l'instant laissez relire l'argument à l'ordre du
jour qui n'a pas été entendu à cause de votre intervention.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK