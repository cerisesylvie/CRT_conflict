Consiglio Regionale della Valle d'Aosta - Oggetto del Consiglio n. 173 del 31 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 173 del 31 luglio 1970 - Resoconto
OBJET N° 173/70 - Goudronnage de la route du Col
Saint-Pantaléon (versant de Verrayes) et d'autres routes. (Retrait
de motion)
Bancod
(U.V.)
- Prima di tutto devo dare atto del
sollecito inizio dei lavori per l'ultimazione dell'ultimo tratto
della strada del Colle di St. Pantaléon sul versante di Verrayes.
Finora era veramente vergognoso lo stato di abbandono di questa
strada poiché, quando si pensa che sul versante di Torgnon, già da
oltre un anno, era già stata completamente asfaltata, anzi
inaugurata con una cerimonia che non ha certo dato un buon nome
agli organizzatori, i quali hanno completamente dimenticato i
rapporti di buon vicinato con gli abitanti di Verrayes e St. Denis,
escludendo dall'invito, non si sa per quale motivo, gli
amministratori dei Comuni interessati come se la strada di St.
Pantaléon fosse solo di Torgnon e dovesse fermarsi al Colle.
Circa il problema delle altre strade di Verrayes, è ormai
complesso ed è stato incompreso in questi ultimi anni dai
responsabili dell'Amministrazione regionale.
Personalmente, al fine di eliminare un'ingiustizia, sono già
intervenuto diverse volte sia in sede di questo Consiglio che
direttamente con l'allora Assessore ai lavori pubblici Signor
Colombo. Qualche piccolo tratto di asfalto è stato rimediato con
l'assorbimento di ribassi d'asta di appalti di altri Comuni ma il
grosso problema rimane ancora. Gli amministratori di Verrayes e la
popolazione stessa sono indignati di questo trattamento loro
riservato. Il territorio del Comune di Verrayes, oltre ad essere
vasto, ha circa 65 frazioni sparse in zona collinare e montagnosa.
La rete viabile è perciò molto estesa e in certi casi assai
precaria e di difficile accesso a causa del terreno assai
instabile.
Le riserve comunali sono molto modeste ed il bilancio, pur
pareggiando per via di una sana amministrazione tipica dei nostri
montanari, si trova in serie difficoltà principalmente a causa del
mantenimento di questa vasta rete di strade ed in special modo di
quelle non asfaltate.
Alla luce di tutte queste considerazioni, è apparso sin da
allora incomprensibile il rifiuto di una modifica al piano dei
lavori dello scorso anno.
Vedo che, sul piano dei lavori di quest'anno, figurano
sistemazioni di strade comunali varie per 5 milioni, è una cifra mi
sembra un po' misera, e vorrei sapere se è compreso il lavoro che
fanno già per la strada del Colle, se è incluso nei 5 milioni.
Pavimentazione. La pavimentazione, sì, figurano diversi piccoli
tratti di strada per un importo di 11 milioni. Qui non figura la
strada di Ers sarebbe bene però aggiungerla.
Inoltre non vi sono in programma l'istituzione di cantieri di
lavoro e pure mi era stato assicurato che la costruzione della
strada di Champeaux e di... sono due frazioni che ancora sono
completamente sprovviste di strada.
Gli espropri. La disponibilità del terreno c'è e quindi, non
vedendola sul programma dei lavori, bisognerebbe vedere di poter
fare anche questa strada al più presto perché queste due frazioni,
sembra strano di vederle senza strada, anzi sono molto produttrici
di frutta, produzione di frutta, devono portarla giù ancora con le
slitte, con le ceste.
Inoltre, altro problema, l'acqua potabile. L'acqua potabile per
il Comune di Verrayes, anzi non solo il Comune di Verrayes, anche
il Comune di St. Denis, nel tratto alto sulla parte di St.
Pantaléon, bisognerebbe vedere, d'accordo con l'Amministrazione,
con le amministrazioni comunali interessate, vedere di fare un
consorzio per poter prendere l'acqua dal territorio, vedere col
Comune di Torgnon per cercare di portare l'acqua nelle frazioni sia
del Comune di Verrayes, sia del Comune di St. Denis per valorizzare
un po' la zona del Colle di St. Pantaléon. Questo naturalmente è
tutto uno studio da fare ma merita perché la zona è effettivamente
bella, dona auspicio per uno sviluppo turistico.
Rollandoz
(D.P.)
- Lo zelo civico del Consigliere
Bancod è senz'altro pregevole e noi conosciamo benissimo lo stato
di difficoltà in cui si trova la zona Verrayes e St. Denis però,
come lo abbiamo già detto e lo ripetiamo, non crediamo che vi siano
Comuni di serie A e di serie B. È nostra ferma intenzione
provvedere questi Comuni dei servizi base. Quindi per quanto
riguarda la questione dell'acquedotto, mi risulta su nostro... le
amministrazioni comunali che anche di St. Denis si consorzierà col
Comune di Verrayes per costituire un comprensorio per un acquedotto
unico.
Sarà nostra premura sollecitare questa progettazione, e studiare
adeguati modi di finanziamento.
Per la strada St. Pantaléon, mi pare che avevo già relazionato,
comunque, attualmente stiamo ultimando le opere di ampliamento.
Ultimate le opere di ampliamento, si provvederà alla sistemazione
del sottofondo con relativa rullatura e l'anno prossimo sarà messa
in programma l'asfaltatura, per motivi tecnici, poiché non è
ragionevole tecnicamente prevedere il sottofondo e l'asfaltatura
nello stesso anno, poiché abbiamo già riscontrato notevoli
inconvenienti agendo in questo modo.
Per la questione delle asfaltature, io vedo che, per il Comune
di Verrayes, quest'anno sono stati inseriti 11 milioni, mi pare una
cifra ragionevole, tra le più elevate che siano state distribuite a
tutti i Comuni della Valle. Comunque noi dobbiamo anche ricordare
questo: che quest'anno sono state accolte un po' le richieste delle
amministrazioni comunali, quindi, se sono state inserite le
asfaltature di certe strade e non di altre, ritengo che queste
priorità siano state scelte proprio dalle amministrazioni comunali.
Non so, posso aggiungere a una richiesta che mi ha fatto
esattamente, quei tre milioni li abbiamo prelevati dal fondo
previsto per le strade varie. Come cantiere di lavoro, stanno
attualmente lavorando sulla strada del Col Pantaléon.
Fosson
(U.V.)
- Seulement un petit mot sur cette
motion qui a été présentée à son temps. Nous avons déjà eu
occasion, aussi dans la Commission des Travaux Publics, d'insister
sur les nécessités et de faire présentes toutes les questions qui
ont été élevées de nouveau aujourd'hui ici par notre ami Bancod et
nous pensons que les motifs qui ont été expliqué par l'Assesseur,
c'est-à-dire que la question du goudronnage de la route de St.
Pantaléon, du Col de St. Pantaléon se fera l'année prochaine, parce
que cette année on fera les autres travaux pour compléter le sous
fond de la route et en base aussi à ce qu'on a pu faire allouer en
plus pour les goudronnages d'autres routes, nous retenons de
pouvoir être satisfaits à condition certainement que les travaux de
l'année prochaine dans le programme des travaux de l'année
prochaine on passe sans autre au goudronnage de la route du Col St.
Pantaléon de façon que cette œuvre soie complète
et dans ces conditions. Si nous avons cette assurance, nous
retenons que nous pouvions aussi retirer la motion parce que ici on
dit "la Junte régionale à vouloir délibérer le goudronnage", on
nous a expliqué les motifs techniques qu'on ne peut pas aujourd'hui
passer à délibérer le goudronnage et donc nous nous retenons
satisfait des assurances que nous avons eu.
Siggia
(P.C.I.)
- La mozione è ritirata, si passa
all'oggetto n. 18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK