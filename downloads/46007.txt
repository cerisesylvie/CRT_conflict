Consiglio Regionale della Valle d'Aosta - Oggetto del Consiglio n. 2573 del 8 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2573 del 8 giugno 2023 - Resoconto
OGGETTO N. 2573/XVI - Interpellanza: "Motivi del mancato
aggiornamento sul sito istituzionale della Regione dei report
trimestrali dei controlli svolti sul servizio ferroviario".
Bertin (Presidente) -
Punto n. 43. Ha chiesto la parola
la consigliera Foudraz, ne ha facoltà.
Foudraz (LEGA VDA) -
L'interpellanza presentata oggi
verte appunto sul mancato reperimento all'interno del sito
istituzionale della Regione dei vari
report
trimestrali che
dovrebbero essere accessibili all'utenza e che riguardano i
controlli che vengono svolti sul servizio ferroviario. Si è infatti
constatato che sul sito istituzionale della Regione alla voce
"Trasporti ferrovia" risultano pubblicati i report trimestrali dei
controlli svolti sul servizio ferroviario aggiornati al secondo
semestre 2020. Io sinceramente non sono riuscita a reperire nessun
dato successivo al 30 giugno dell'anno 2020.
Considerate le innumerevoli iniziative che sono state trattate
in aula dall'inizio di questa legislatura, presentate anche dal
nostro gruppo consiliare sulla tematica del servizio ferroviario
nella nostra regione, viste alcune problematiche di servizi che si
erano e comunque a volte continuano ancora a verificarsi, ritengo
che sia importante monitorare la qualità del servizio ferroviario,
controlli che dovrebbero, se non sbaglio, essere eseguiti dai
competenti uffici regionali e che constano nella verifica periodica
della puntualità e affidabilità con l'analisi dei dati, a cadenza
mensile, della pulizia, dell'integrità e del comfort dei treni,
queste rilevazioni con controlli settimanali, perlopiù effettuate
alla partenza dei treni con controlli anche ai servizi di
biglietteria e di informazioni nelle varie stazioni con cadenza
mensile.
Per queste motivazioni che ho esposto, io interpello l'Assessore
per conoscere la motivazione per cui i dati pubblicati sul sito
istituzionale della Regione non siano aggiornati al primo trimestre
del corrente anno.
Presidente -
Risponde l'assessore Bertschy.
Bertschy (AV-VdA Unie) -
In maniera molto trasparente,
anche perché non amo girarci intorno, la motivazione è molto
chiara: la carenza di personale. Si è interrotto nel settembre 2020
per la mancanza di una delle figure che se ne occupava, oggi la
struttura della direzione di Ferrovia che è stata ampliata, quella
del TPL, con la nuova riorganizzazione che è iniziata in questi
giorni, conta di sole due persone che si debbono occupare di tutto
quello che sappiamo in questo periodo, quindi al momento non è che
non ci sono i controlli, i controlli ci sono, sono eseguiti
regolarmente, è stato affidato un incarico esterno per potenziare
quello che oggi la struttura non riesce a fare, ma manca
l'operatività per realizzare poi questi
report
da mettere in
rete, perché comunque hanno bisogno di un tempo lavoro che,
rispetto alle priorità che ci sono assegnate, rivestono importanza,
tant'è vero che ieri le ho detto che stiamo lavorando a un piano di
comunicazione. Il mio obiettivo è di qui alla fine
dell'estate-primi dell'autunno - avere la possibilità di essere di
nuovo efficienti anche sotto questo aspetto e anche trasparenti
rispetto all'utenza, ma in questo momento non si riesce a
realizzare questo e devo dire che tutto il Dipartimento dei
trasporti - è una segnalazione che ho fatto al nuovo Coordinatore
del personale in questi giorni - ha necessità di essere aiutato a
superare un periodo di grande difficoltà perché abbiamo di fronte
delle emergenze...
Ripeto: alla struttura Ferrovia oggi ci sono due persone che si
occupano di tutto quello che c'è da occuparsi. Mi aspetto quindi
delle risposte, il Governo condivide la necessità di intervenire su
questa emergenza, allo stesso tempo mi scuso con lei e con l'utenza
con l'impegno di cercare di realizzare al più presto questi report,
che non sono un obbligo di legge, nel senso che sennò saremmo
inadempienti, sono però un obbligo politico corretto nei confronti
vostri e nei confronti della cittadinanza.
Mi prendo quindi la mia bacchettata nella sua risposta, però mi
prendo anche l'impegno di fare le cose che vanno fatte, cercando di
far capire a tutti che abbiamo di fronte un grande lavoro e non
bastano i soldi, ci vogliono anche le persone.
Presidente -
Per la replica, la parola alla consigliera
Foudraz.
Foudraz (LEGA VDA) -
Grazie assessore Bertschy per la
franchezza, l'apprezzo molto perché è meglio sentire una verità che
a volte delle bugie, quindi la ringrazio per essere stato così
schietto. Ritengo comunque che monitorare costantemente il servizio
di trasporto ferroviario, così come altri servizi, sia doveroso da
parte dell'Amministrazione regionale, anche perché in questo modo
si ha un quadro preciso di quelle che possono essere le varie
problematiche che si possono verificare, quindi si può anche
intervenire in questo caso spronando il gestore affinché il sistema
ferroviario sia reso idoneo a soddisfare le aspettative della
mobilità della comunità valdostana.
Siamo coscienti del fatto che l'infrastruttura ferroviaria non è
della Regione, che quindi l'Amministrazione regionale non ha un
diretto controllo su di essa e conseguentemente non ha la
possibilità di risolvere tutte le criticità, ma ha la facoltà o,
meglio, il dovere, di stimolare il gestore a un impegno affinché
eventi pregiudicanti il trasporto non assumano caratteristiche di
disagio importanti, quindi anche vigilare sul rispetto dei
parametri e degli obiettivi fissati dal contratto, questa sì che è
la facoltà dell'Amministrazione regionale, stante appunto il fatto
che è a conoscenza di alcune criticità che puntualmente si
verificano.
Mi auguro che con la riorganizzazione dell'Amministrazione si
riesca a risolvere la problematica della mancanza di personale e
quindi a tornare ad aggiornare il sito con i dati proprio per
garantire quella trasparenza nei confronti dell'utenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK