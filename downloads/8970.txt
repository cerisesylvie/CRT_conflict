Consiglio Regionale della Valle d'Aosta - Oggetto del Consiglio n. 3491 del 3 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3491 del 3 febbraio 1988 - Resoconto
OGGETTO N. 3491/VIII - RITIRO DELLA MOZIONE CONCERNENTE:
"STUDIO DELL'ATTUALE SITUAZIONE DEGLI ORGANI COLLEGIALI DELLA
SCUOLA PER FORMULARE PROPOSTE PER UN MIGLIORE FUNZIONAMENTO DELLA
STRUTTURA SCOLASTICA".
PRESIDENTE
: Do lettura della mozione in oggetto,
presentata dai Consiglieri Cout, Mafrica, Tonino, Bajocco, Millet e
Dolchi.
MOZIONE
Si è giunti alla scadenza triennale degli organismi
collegiali della scuola ed entro il 1° febbraio devono essere
presentate le liste dei candidati alle elezioni per il loro
rinnovo.
In questa occasione, dal confronto di varie idee di persone
che hanno partecipato alle riunioni dei vari organismi, in modo
particolare dei Consigli di distretto e scolastico regionale, ci si
è potuti rendere conto di quali malesseri soffrano tali
organismi.
In particolar modo gli studenti ed i genitori si sono sentiti
sovente inutili, assolutamente non gratificati e quindi si sono
presentati alla discussione per la formazione delle liste
demotivati a una nuova candidatura.
Da anni si parla della necessità di una modifica degli
organismi della scuola a livello nazionale.
Ma non è possibile solo sempre aspettare: è pensabile che
alcune modifiche, alcuni interventi, si potrebbero anche apportare
a livello regionale per migliorare il funzionamento.
Comunque si può cercare, partendo da una seria analisi
dell'attuale funzionamento e discutendo con gli interessati
"addetti ai lavori" e tecnici che seguono questi problemi, di
proporre modifiche da apportare "in loco" o da inoltrare ai
competenti organi statali.
Ciò premesso il Consiglio regionale della Valle
d'Aosta
DELIBERA
di impegnare l'Assessore alla Pubblica Istruzione a
preparare, eventualmente in accordo con la competente Commissione
Consiliare, con l'aiuto di tecnici del settore e coinvolgendo
coloro che operano negli organismi della scuola, uno studio
sull'attuale situazione degli organi collegiali e una giornata di
riflessione e di discussione sui problemi della gestione della
scuola, da cui partire per proporre modifiche da apportare a
livello regionale o da inoltrare ai competenti Organi statali per
un migliore funzionamento della struttura scolastica.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Si è giunti ormai alla scadenza triennale
degli organismi collegiali della scuola e, soprattutto, del
distretto scolastico regionale della Valle d'Aosta, tant'è che sono
già state presentate le relative liste elettorali.
Nel corso degli incontri con i genitori interessati e con le
varie persone che hanno fatto parte degli organismi collegiali in
questi ultimi anni, abbiamo potuto verificare che, specie nel
Consiglio di distretto e nel Consiglio scolastico regionale, esiste
un diffuso malessere imputabile soprattutto al fatto che i loro
componenti non sono stati affatto gratificati dalla loro
partecipazione a tali organismi collegiali, anzi, hanno espresso
numerose riserve e, in alcune occasioni, non hanno più voluto
saperne di ripresentarsi come candidati per le prossime
elezioni.
Questo stato di fatto conferma un malessere che esiste non solo
in Valle d'Aosta, ma anche a livello nazionale. Dal 1977 al 1981, e
poi sino al 1984, abbiamo visto che la partecipazione al voto dei
genitori è andata gradualmente calando, anche se una certa
percentuale di genitori continua ancora a votare, quasi a
testimoniare che gli organismi della scuola, qualora funzionassero
effettivamente, potrebbero avere un loro preciso significato.
Proprio per questo ribadiamo la necessità di fare qualcosa per
modificare gli organismi collegiali. A livello nazionale, il nostro
Partito, ma non solo il nostro, ha avanzato delle precise richieste
in tal senso: è stata presentata una legge per modificare gli
organismi collegiali ed eliminare le carenze che sono state
accertate e che io cerco ora di sintetizzare.
Abbiamo pensato di sovrapporre un nuovo modo di gestire la
scuola, al vecchio modo che, però, non è considerato ancora
superato. A titolo di esempio ricordo che, mentre sono stati
istituiti gli organismi collegiali della scuola, sono rimasti in
piedi anche i vecchi regolamenti sulla contabilità generale dello
Stato e su certe forme di controllo che dovrebbero essere ormai
superate. È stato istituito l'I.R.R.S.A.E. ma, contemporaneamente,
è rimasta tutta una serie di competenze alle direzioni generali,
agli uffici studi ed ai provveditorati. Alcune procedure sono state
automatizzate, ma sono rimaste, contemporaneamente, anche quelle
tradizionali che, invece, dovrebbero essere superate. A ciò si
aggiunga anche tutta una serie di altre questioni che non sto ad
elencare.
Le nostre proposte, avanzate a livello nazionale, tendono a
superare queste difficoltà. Secondo noi, però, da qui a dire che
non possiamo fare altro che attendere le modifiche a livello
nazionale c'è tutto uno spazio di intervento che noi, come Regione,
possiamo benissimo occupare.
Il vero problema è che non c'è mai stata, in Valle d'Aosta,
un'occasione o una possibilità per mettere insieme tutti i vari
organismi, il Consiglio scolastico regionale, i Consigli di
distretto e le persone che, a vario titolo, hanno lavorato negli
organismi di Istituto o, addirittura, di classe. Non c'è mai stato,
qui da noi, un momento di confronto, organizzato da chicchessia,
che consentisse a queste persone di discutere tra loro e, magari,
anche con tecnici particolarmente competenti e preparati in
materia.
Siamo convinti che, in attesa delle modifiche nazionali, si
potrebbero proporre utili soluzioni per il buon funzionamento degli
organismi scolastici regionali. È questo lo spirito che ci ha
sollecitati a predisporre il testo della nostra mozione, per
chiedere che, alle persone le quali, a vari livelli ed in
rappresentanza dei vari organismi, hanno partecipato ai lavori
degli organi collegiali della scuola, sia data la possibilità di
discutere tra di loro e, con il supporto di tecnici competenti, di
avanzare anche delle proposte.
Chiediamo, quindi, all'Assessore una sua disponibilità ad
impegnarsi direttamente, eventualmente anche in collegamento con la
Commissione consiliare competente e con gli organismi tecnici,
individuabili nell'I.R.R.S.A.E. o nelle figure di ispettori
particolarmente preparati in materia, per discutere questo
problema, con l'obiettivo di avanzare delle proposte per
modificare, nei limiti del possibile, gli organismi collegiali a
livello regionale, ed eventualmente per avanzare delle proposte
sulle modifiche da apportare a livello nazionale.
Noi riteniamo che la Valle d'Aosta, come Regione autonoma, non
debba limitarsi ad attendere, perché può e deve avanzare le sue
specifiche proposte. Noi siamo convinti che la riforma della scuola
sarà possibile solo dalla partecipazione democratica ed organica,
di tutte le sue componenti, unitamente al contemporaneo avvio del
processo di rinnovamento dei suoi programmi e dei metodi di
insegnamento. Sono due aspetti assolutamente inscindibili, dei
quali occorre tenere conto.
Come dicevo, si tratta di una richiesta molto semplice, perché,
come Assessorato o come Regione, occorre solo trovare una giornata
o una mezza giornata per far discutere tra loro tutte queste
persone.
PRESIDENTE
: Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Je partage les soucis exprimés par le
conseiller Cout par rapport aux grandes difficultés que les organes
de gestion de l'école ont trouvées au cours de ces années de
travail, d'autant que la loi qui régit la constitution, d'un côté,
des organes, et de l'autre, de la partie qui concerne les pouvoirs
attribués aux organes mêmes de façon que ces pouvoirs étant
extrêmement limités et à la fois soumis à des grandes difficultés
d'application, ait comme conséquence l'éloignement des membres de
l'actualité des dits organes.
Néanmoins, si d'un côté, nous le savons, il s'agit d'une loi
régionale (n° 47) qui a légiféré pour la constitution de ces
organes, il faut également réfléchir au fait que les modifications
que nous pourrions proposer et voter au Conseil sont extrêmement
limitées et ne pourraient guère résoudre le problème.
L'autre aspect qu'a évoqué M. Cout - la possibilité, en
revanche, de promouvoir des modifications à la loi de l'Etat qui
régit et, donc, impose aussi au Conseil régional de la Vallée
d'Aoste la manière dont les organes doivent être élus, doivent
fonctionner etc... - cet aspect est beaucoup plus intéressant car
nous pouvons vraiment entrer dans les détails, si l'on veut faire
un travail avec des résultats plus importants, si le Parlement veut
bien en tenir compte.
Personnellement, je demande ceci au Conseiller Cout: vu que les
différents organes vont être renouvelés sous peu, est-il vraiment
opportun de penser, avant la fin de cette législature, à pourvoir à
ce qu'il demande? D'autant plus que j'estime indispensable que l'on
donne un minimum de temps aux organes qui vont être prochainement
réélus, pour se faire un minimum d'expérience car il y aura
sûrement des membres qui changent, des personnes qui arrivent dans
ces organes pour la première fois.
Je suis de l'avis, si M. Cout le partage, qu'il pourrait être
utile, entre-temps, de demander au Président de la Commission n° 5
d'organiser des réunions avec des experts de façon à donner
directement aux différents organes, ou à des membres que les
organes nommeront, des éléments de réflexion par rapport à ce que
la Commission du Conseil, avec l'aide des experts, pourra donner à
ces organes. Vu que l'on va les réélire je me demande s'il est
opportun de prévoir des modifications et surtout de leur demander
tout de suite des vérifications ou réflexions sur d'éventuelles
modifications.
Je demande au conseiller Cout de me répondre s'il est d'accord
sur cette hypothèse: une commission avec l'Assesseur, les employés
de l'Assessorat qui suivent les travaux des organes collégiaux pour
préparer le matériel susceptible d'être utilisé par les organes par
la suite.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Io penso che la proposta dell'Assessore,
sempreché sia seguita con attenzione e costanza, possa essere
accettata come un buon inizio. Io ho proposto di far incontrare i
rappresentanti dei vari organismi con la speranza che a tale
riunione o conferenza intervengano tecnici qualificati per fornire
le opportune delucidazioni. Ci può star bene anche un inizio a
livello più ristretto. È importante, però, che queste persone
possano confrontarsi fra di loro, proprio per far emergere delle
proposte utili sia a livello di organismi regionali e sia di
organismi nazionali.
PRESIDENTE
: Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Je pensais à des réunions avec la
Commission n° 5 qui puisse au fur et à mesure rencontrer les
différentes composantes. Par exemple, au début, on pourrait
entendre les fonctionnaires de l'Assessorat qui ont toute une série
de remarques et de propositions à faire; puis ce serait le tour des
représentants du Conseil scolaire régional, puis de des deux
districts, etc....
Ainsi pourrait-on recueillir les suggestions et la Commission en
ferait une proposition à rediscuter tous ensemble. C'était une
question d'organisation du travail, uniquement.
PRESIDENTE
: Ringraziando il Consigliere Cout, annuncio
che la mozione in oggetto è da considerare ritirata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK