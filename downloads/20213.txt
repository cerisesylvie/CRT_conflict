Consiglio Regionale della Valle d'Aosta - Oggetto del Consiglio n. 202 del 5 novembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENERGIA
Precedente
Successivo
Resoconto integrale del dibattito dell'aula
Oggetto del Consiglio n. 202 del 5 novembre 2003 - Resoconto
OGGETTO N. 202/XII - Procedure di partecipazione delle aziende
valdostane ad appalti organizzati dalla DEVAL S.p.A.
(Interpellanza)
Interpellanza
Premesso che:
- la DEVAL S.p.A., partecipata al 49% dalla Regione, ha
imposto alle aziende partecipanti ai propri appalti il medesimo
sistema di qualificazione in uso presso l'ENEL, non riconoscendo
così le certificazioni SOA;
- tale procedura, che rilascia un attestato di idoneità con
validità triennale, è diventata recentemente onerosa, in quanto le
aziende, sono obbligate a contribuire ai costi del procedimento
quantificati in € 2.600,00 per ognuno dei gruppi di
classificazione;
i sottoscritti Consiglieri regionali
Interpellano
Il Presidente della Regione e l'Assessore alle Finanze per
sapere:
1) i motivi per i quali non è stata adottata una procedura
semplificata e meno onerosa per le aziende che partecipano agli
appalti;
2) se sia intendimento, in quanto azionista, di promuovere
presso la DEVAL S.p.A. una modificazione delle procedure di
qualificazione.
F.to: Frassy - Tibaldi - Lattanzi
Presidente - La parola al Consigliere Frassy.
Frassy (CdL) - L'argomento contenuto in questa interpellanza si
ricongiunge idealmente a quella questione che avevamo sollevato lo
scorso Consiglio con un'altra interpellanza avente per oggetto i
meccanismi di qualificazione per gli appalti pubblici a livello
regionale: in quella iniziativa si ragionava sul meccanismo di
certificazione SOA. Vi sono dei settori che non sono toccati in
maniera obbligatoria dalla SOA e sono tutti quelli che non
rientrano nella definizione di "stazioni appaltanti pubbliche": la
"DEVAL" e "l'ENEL" in effetti sono considerate aziende private.
Non possiamo però ignorare le possibilità che la Regione Valle
d'Aosta ha nel settore dei lavori pubblici per quanto riguarda le
SOA e nel settore degli appalti inerenti gli interventi sulle linee
elettriche in virtù della sua partecipazione per una quota
significativa del 49% nella "DEVAL". La "DEVAL" ha adottato un
sistema di qualificazione, che è lo stesso in uso presso "l'ENEL",
è un sistema che è datato 1991 e che sino allo scorso anno non
comportava oneri particolari per le imprese. Da quest'anno la
procedura di qualificazione al fine di partecipare alle gare
indette dalla "DEVAL", è diventata onerosa in quanto la "DEVAL" ha
recepito i sistemi di qualificazione in uso presso "l'ENEL" e li ha
imposti anche alle imprese valdostane, che operano esclusivamente
in ambito regionale nei confronti degli appalti della "DEVAL".
Vi è su questo fronte un inasprimento delle procedure e degli
oneri perché, al di là di questa qualificazione onerosa e di durata
triennale per quanto riguarda la possibilità di partecipare agli
appalti, vi saranno ulteriori oneri, che "l'ENEL" ha già
preannunciato e che immaginiamo la "DEVAL" andrà ad applicare,
riguardanti corsi obbligatori di qualificazione del personale,
costi una tantum; sono importi significativi: 1.200 euro a
partecipante e dal 1° luglio 2004 vi sarà l'ulteriore obbligo di
certificazione di qualità con il sistema ISO 9001.
Ci domandiamo allora per quale motivo anche in questo caso non
vi sia una scelta che ci consenta di essere protagonisti del
governo dell'economia regionale, per quali motivi non si è cercato
di adottare una procedura semplificata o per quali motivi non si è
mantenuta la precedente procedura che evitava oneri aggiuntivi alle
imprese. Voglio evidenziare come fra l'altro l'anomalia di questa
certificazione sta anche nella quantificazione di questi costi,
contrariamente al meccanismo SOA, che è riferito agli appalti
pubblici, nell'ambito degli appalti della "DEVAL" tutta la
qualificazione è gestita "dall'ENEL" stessa, tant'è che questi
versamenti vengono effettuati alle casse "dell'ENEL". Si potrebbe
paradossalmente ipotizzare che un meccanismo analogo in Valle
d'Aosta porti questi versamenti nelle casse della "DEVAL" e non
"dell'ENEL". È sicuramente un doppione rispetto alla qualificazione
SOA, di cui abbiamo parlato lo scorso Consiglio, qualificazione
alla quale sono obbligate a sottostare parte delle imprese che
lavorano sia con "l'ENEL"- "DEVAL", sia con l'Amministrazione
regionale o comunque con le amministrazioni locali valdostane e di
conseguenza si crea una situazione di moltiplicazione dei
costi.
Il senso di questa interpellanza, oltre ad evidenziare questa
situazione, è quello di domandare se sia intendimento
dell'Amministrazione intervenire in qualità di azionista presso la
"DEVAL", per individuare delle procedure meno onerose per le
imprese valdostane che, operando esclusivamente in ambito
valdostano, potrebbero evitare di ricorrere a questa certificazione
che è riconosciuta sul territorio nazionale per partecipare a tutti
gli appalti "ENEL". Questo è il senso dell'interpellanza e su
questi motivi dell'interpellanza, che pensiamo essere stati
espressi in maniera chiara, ci aspettiamo delle risposte
altrettanto chiare.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Pour répondre convenablement à cette
interpellation, il convient tout d'abord de rappeler que la "DEVAL"
étant une société du groupe "ENEL", elle doit s'en tenir aux
orientations de l'actionnaire majoritaire.
Pour ce qui concerne plus particulièrement la gestion des
marchés publics, toutes les sociétés du groupe "ENEL" ?uvrant dans
les secteurs des marchandises agréés se conforment aux directives
européennes et aux lois de l'Etat italien. Le système de
qualification de prestataires de services et d'entrepreneurs
qualifiés est visé à l'article 30 de la directive n° 93/CEE,
transposée dans l'article 15 du décret législatif n° 158/95. Les
entités adjudicatrices peuvent, si elles le souhaitent, établir et
gérer un système de qualification de fournisseurs, d'entrepreneurs
ou de prestataires de services. L'article 1
er
de la
directive 98/4/CE, transposé dans l'article 4 du décret législatif
n° 525/99, reconnaît par ailleurs que les entités qui établissent
ou gèrent un système de qualification veillent à ce que les
fournisseurs, entrepreneurs et prestataires de services puissent à
tout moment demander à être qualifiés. La mise en place de cette
nouvelle procédure, aux fins de la passation des appels d'offres,
représente sans conteste une solution appropriée car, dans la
plupart des secteurs spéciaux régis par la directive en question,
les rapports de confiance entre les entités adjudicatrices et les
fournisseurs se sont améliorés. Il ne faut pas oublier en effet
qu'il s'agit de services à fort contenu technologique visant à
prévenir les risques liés à la distribution d'énergie électrique et
à assurer aux usagers un service électrique de haut niveau. Les
procédures relatives aux marchés publics sont extrêmement rapides:
il faut compter environ 20 à 25 jours entre la présentation de la
demande d'offre et l'attribution du marché y afférent: la lettre
d'attribution du marché est envoyée aux sociétés après présentation
par celles-ci de la documentation nécessaire.
Dans le supplément du "Journal officiel des communautés
européennes" n° S144 du 30 juillet 2003 ont été publiés les avis
concernant le système de qualification quant à 4 secteurs de
marchandises. La contribution requise aux fins de la qualification
est fixée comme suit: 2.600 euros pour un secteur de marchandises;
1.550 euros pour tout secteur supplémentaire. Pour l'ensemble des 4
secteurs, le montant s'élève à 7.250 euros (TVA exclue).
Presidente - La parola al Consigliere Frassy.
Frassy (CdL) - La replica è la perplessità di chi non ha avuto
una risposta compiuta; l'Assessore, inoltre, ha espresso dei motivi
sui quali avanziamo delle riserve e ha lasciato intendere che così
va bene, se non abbiamo male inteso. Pensavamo che ci potesse
essere un altro approccio al problema ma, visti gli antefatti sulla
SOA, forse era pretendere troppo. Quando diciamo che molte volte
questa Regione si riempie la bocca di autonomia, ma poi nei fatti
rinuncia a praticarla - quando può farlo, quando le viene
riconosciuta - non esprimiamo solo dei punti di vista politici, ma
esprimiamo un'analisi sui vostri comportamenti.
Avete avversato la SOA con un ricorso alla Corte costituzionale.
La Corte costituzionale ha bocciato il DPR n. 34 emanato dal
"Governo D'Alema" riconoscendo la competenza alle regioni, e nello
scorso Consiglio il suo collega di Giunta, Cerise, ci ha detto:
"Non siamo più interessati". Viene da chiedersi quali siano gli
argomenti che erano posti alla base di quel ricorso; erano forse
argomenti esclusivamente ideologici, forse nobili, ma le imprese
valdostane, probabilmente, di queste battaglie ideologiche non
sanno cosa farsene. Sul versante elettrico stiamo ripercorrendo lo
stesso percorso, nel senso che è vero che noi siamo soci di
minoranza, ma è altrettanto vivo il ricordo in quest'aula dei
presupposti che ci hanno portato a mettere in piedi "l'operazione
ENEL". Mi sembra allora difficile accettare che questo 49% ci porti
"nell'angolo" ad accogliere le indicazioni "dell'ENEL".
Ho una sensazione diversa, Assessore: la "DEVAL", per quel che
serve - sottolineo: "per quel che serve" -, viene gestita con
decisionismo politico in questa Regione - e daremo i dati a
suffragio di questi affermazioni -, per quel che non interessa, è
invece "l'ENEL" che la gestisce. Rileviamo che non interessa a
questa Amministrazione regionale creare delle procedure di tipo
semplificato e sicuramente meno onerose rispetto ai conti che
l'Assessore ha fatto e che mi permetto di integrare: 7.500 euro per
il pacchetto completo delle 4 attestazioni di qualificazione di
durata triennale, alle quali andremo ad aggiungere dal luglio 2004
12.000 euro per ottenere l'ISO 9200, alle quali aggiungiamo ancora
la certificazione SOA che molte imprese devono comunque ottenere
per partecipare agli appalti regionali, sono altri 5/6000 euro.
Sono cifre che superano abbondantemente le disponibilità
finanziarie delle piccole imprese artigiane che, proprio per stare
in piedi, sono obbligate a concorrere a più appalti, nella speranza
di poterne quanto meno portare a casa qualcuno.
Giudichiamo negativamente questo modo di affrontare la
questione, perché vi è una scarsa sensibilità nei confronti di quel
tessuto vitale dell'economia valdostana che è la piccola impresa.
Quella piccola impresa che, quando ottiene i contributi, li
garantisce con il sangue, con fideiussioni e con ipoteche
impegnative, a fronte di grossi gruppi industriali che, anche se
sono targati Valle d'Aosta, ottengono mutui importanti in assenza
di garanzie, ma su questo torneremo, perché vorremmo capire i
criteri con cui certi gruppi valdostani ottengono certi
finanziamenti, che vengono negati alla piccola e media impresa.
Prendiamo atto di questa risposta, di questa trascuratezza con cui
i piccoli imprenditori vengono affrontati e ci auguriamo che anche
i piccoli imprenditori prendano atto delle vostre risposte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK