Consiglio Regionale della Valle d'Aosta - Oggetto del Consiglio n. 1968 del 5 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Comunità montane - Unité des communes
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1968 del 5 aprile 2016 - Resoconto
OGGETTO N. 1968/XIV - Interrogazione: "Lavori e servizi
affidati dalla Centrale unica di committenza nell'anno
2015".
Viérin M. (Presidente) -
Punto n. 20 dell'ordine del
giorno. La parola all'Assessore Baccega.
Baccega (SA) -
Grazie Presidente.
Volevo soltanto chiarire che sono state attribuite, con legge
regionale dell'8 aprile 2013, le funzioni di CUC a INVA e va detto
che la CUC risulta attiva dal 21 marzo 2014; ecco perché farò anche
riferimento a parte dell'operatività del 2014 nel rispondere
all'interrogazione. C'è stata un'apposita convenzione tra INVA e
Consiglio permanente degli enti locali che ha disciplinato le
funzioni di Centrale unica di committenza per l'acquisizione di
servizi e forniture. Bisogna precisare che la CUC regionale si
occupa di affidamento di servizi e forniture e non di lavori
pubblici, i quali sono di competenza della stazione unica degli
appalti.
Per rispondere al primo quesito: "quante sono state in totale le
forniture di lavori e servizi affidati al 31 dicembre 2015",
premettendo che la data di inizio attività era quella del 21 marzo
2014, sono state pubblicate complessivamente 205 gare, 60 nel 2014
e 145 nel 2015, per un valore complessivo a base d'asta pari a
circa 142 milioni di euro. Facendo riferimento alle gare
aggiudicate - e ritengo che vogliate dire affidate - INVA comunica
che al 31 dicembre 2015 sono state aggiudicate 150 gare, di cui 126
gestite in modalità telematica e 24 in modalità tradizionale, per
complessivi 198 lotti; 141 in modalità telematica e 57 in modalità
tradizionale, per un valore totale a base d'asta di 84,188 milioni
di euro, di cui 17 per l'acquisizione di forniture, per un valore
di 45.206.342 euro, e 133 per l'acquisizione di servizi, per un
valore di euro 39,981 milioni. Delle restanti gare pubblicate 4
sono andate deserte, 31 sono state aggiudicate nel corso del primo
trimestre 2016 e 20 sono tuttora in corso.
Relativamente al quesito n. 2: "quali e per quale somma totale
sono state assegnate in Valle d'Aosta", su 141 lotti gestiti in
modalità telematica INVA ci comunica che 98 sono stati assegnati ad
operatori economici con sede in Valle d'Aosta, pari al 69,5
percento. Prendendo in considerazione il valore totale degli
importi di aggiudicazione, pari ad euro 76.667.967, al netto della
gara dei treni bimodali, che solo quella ha un importo di
43.130.241 euro, quello andato a favore di operatori economici con
sede in Valle d'Aosta è quantificato in 14.417.652 euro. Per quanto
riguarda invece i restanti 57 lotti gestiti in modalità
tradizionale che ho richiamato poc'anzi, si precisa che riguardano
in prevalenza servizi di tesoreria, di
brokeraggio
, pertanto
privi di valore economico di ritorno per noi e, per la restante
parte, relativi a servizi assicurativi di fatto senza ricaduta
economica sul territorio valdostano. INVA ci comunica anche che ai
dati sopra riportati riferiti alle gare gestite dalla Centrale
unica di committenza con funzione di stazione unica appaltante
vanno aggiunte 5 gare svolte con funzioni di Consip regionale, di
cui 4 a favore di operatori valdostani per un importo pari a
17.163.037 euro. Preciso che in queste gare rientrano le due
aggiudicazioni a favore di CVA trading per la fornitura
dell'energia elettrica.
Avrò piacere di darle copia di questa nota, perché mi sembra
anche difficile riuscire a recepire tutti i dati in modo volante.
Grazie.
Si dà atto che dalle ore 11.20 assume la presidenza il
Vicepresidente Follien.
Follien (Presidente) -
Per la replica, la parola al
collega Bertschy.
Bertschy (UVP) -
Grazie Presidente e grazie
Assessore.
Non entrerò nel merito dei dati, anche perché giustamente
elencarli e commentarli in diretta non è così semplice. Il valore
politico dell'iniziativa sta nel valutare il progresso in termini
di efficienza, ma anche la ricaduta in termini economici di una
scelta che è politica, legata ad un obbligo legislativo. Non
torniamo sul fatto di quante se ne volevano fare piuttosto di
quello che è stato fatto, però oggi quello è il centro di
smistamento del valore economico di forniture e servizi in Valle
d'Aosta. Per essere chiari, non è un discorso legato al soggetto
che esegue questa prestazione, ma a come realizziamo le nostre
prestazioni di servizi e forniture.
La nostra attenzione va nel cercare di creare dei bandi -
soprattutto in termini politici amministrativi, anche con gli Enti
locali - che rispettino, nel limite della legge e delle possibilità
che ci vengono date, le professionalità piuttosto che le competenze
e le capacità acquisite dalle nostre aziende negli anni:
territorialità, esperienza e tutto ciò che ne consegue, per
aprirsi, sì, al mercato e alla concorrenza per far crescere le
nostre aziende, ma per far sì che anche chi ha creato un percorso
di professionalità - e immagino soprattutto i servizi legati al
sociale e a tutta una serie di altre cose significative per il
territorio - continui ad essere valutato nella giusta maniera. E
poi che non si passi ad una fredda azione di bando e di
assegnazione senza un filtro politico comunale degli Enti locali,
delle
Unités
e della Regione.
Noi interpreteremo e cercheremo di valutare i dati con più
calma, e la ringrazio per la risposta, però deve essere chiaro che
ogni soggetto che oggi mette in gara qualche cosa non deve
semplicemente pensare all'azione di gara, ma deve ricondurre il
tutto ad un valore di tipo politico, che non è preservare o non
mettere le nostre aziende in concorrenza, ma è dar loro modo di
poter concorrere, visto che sono stati assegnati lotti di pulizie
fuori regione a ditte di Torino, di Parma, di Cosenza. Io dico che
se un'impresa di pulizie valdostana non riesce a pulire i nostri
stabili c'è qualcosa che non funziona. Non credo che per quel tipo
di servizio - che mi pare non abbia bisogno di tecnologia e scienza
- non si riesca a tenere botta a chi viene da fuori.
Questa è la seconda iniziativa che facciamo sulla CUC ed è
un'iniziativa che, oltre al discorso degli elenchi e della
valutazione dei numeri, vuole mantenere alta l'attenzione da parte
nostra su questo che poi diventerà negli anni un punto di offerta
di lavoro. La formazione di chi è dedicato a creare queste gare
deve essere fortemente radicata alle nostre Amministrazioni
pubbliche, perché sennò è troppo forte il rischio di mettersi
sempre di più in gara. Più i lotti diventeranno importanti, più
grandi saranno, più gli appetiti da fuori cresceranno, perché se da
un lato giustamente si metteranno in concorrenza le imprese e si
cercheranno maggiori risparmi, la cosa peggiore è che questi
maggiori risparmi rischieranno di avvenire di nuovo sulla pelle
delle persone che lavorano in queste aziende, poiché difficilmente
uno si porta un operatore di pulizie da Cosenza, facilmente fa un
ribasso migliore e all'operatore di pulizia riconosce meno soldi.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK