Consiglio Regionale della Valle d'Aosta - Oggetto del Consiglio n. 2559 del 7 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2559 del 7 giugno 2023 - Resoconto
OGGETTO N. 2559/XVI - Interpellanza: "Notizie in merito alla
nomina del CdA della Société Infrastructures Valdôtaines
srl".
Marguerettaz (Presidente) -
Punto n. 29 all'ordine del
giorno. Per la presentazione dell'interpellanza, la parola al
collega Baccega.
Baccega (FI) -
È il presidente Testolin che risponde,
quindi la farò breve perché una parte dei passaggi li conosciamo,
li abbiamo vissuto insieme, ovvero la SIV, società in house della
Regione Valle d'Aosta in gestione speciale per il tramite di
Finaosta si è costituita il 20 febbraio 2020 in pieno inizio di
prima fase della pandemia, quindi con tutte le problematiche che
arrivavano addosso ed era un atto di fusione tra la società COUP -
che stava procedendo alla realizzazione del presidio ospedaliero
per acuti di Viale Ginevra, oltre alle infrastrutture a esso
collegate - e la società NUV che aveva come obiettivo la
realizzazione degli interventi per l'adeguamento e la
ristrutturazione degli immobili situati in Aosta nell'area della
Caserma Testafochi e delle Caserme Ramires e Battisti e
all'eliporto militare di Pollein.
Un'iniziativa di fusione fortemente sollecitata dalla Corte dei
conti è stata attuata con delibera del Consiglio regionale del 19
dicembre 2018 - che aveva appunto per oggetto "Razionalizzazione
periodica delle partecipate pubbliche" dove si andavano a
individuare le partecipazioni da mantenere, da razionalizzare - e
con la fissazione degli obiettivi specifici sul complesso delle
opere di funzionamento delle società controllate a seguito
dell'articolo 19 del Decreto legislativo 19 agosto 2016.
Come avevo sostenuto allora, c'era una forte preoccupazione,
perché il dover gestire una società che dal punto di vista
operativo doveva adoperarsi per la gestione di due grandi opere,
differenti una dall'altra, un Ospedale e il complesso
dell'Università della Valle d'Aosta, poteva certamente - e l'ha
fatto - generare difficoltà lavorative pur avendo garantita la
continuità con il RUP.
Quindi la Corte dei conti sollecitava la razionalizzazione della
società, soprattutto in una logica di contenimento dei costi, e
allora venne nominato un amministratore unico, oggi la Regione
sceglie di fare mezzo passo indietro e chiediamo semplicemente le
motivazioni di questa scelta e se ci sottolinea a quali maggiori
costi va incontro la società rispetto al nuovo management che si è
costituito.
Presidente -
Per la risposta, la parola al presidente
della Regione, Testolin.
Testolin (UV) -
Come noto, il testo unico in materia di
società a partecipazione pubblica prevede che l'organo
amministrativo delle società a controllo pubblico sia costituito di
norma da un amministratore unico, ma lo stesso TUSP dispone anche
che nell'assemblea della società possa, motivando con riguardo a
specifiche ragioni di adeguatezza organizzativa e tenendo conto
delle esigenze di contenimento dei costi, disporre che la società
sia amministrata da un Consiglio di amministrazione composto da tre
o da cinque membri.
Nelle linee guida inerenti alla disciplina applicativa della
legge regionale 14 novembre 2016 n. 20, approvate con deliberazione
della Giunta regionale 1591 del 14 dicembre 2022, è stato pertanto
previsto che, in sede di pubblicazione degli avvisi per le
candidature, Finaosta deve rendere edotta la Regione delle
motivazioni alla base delle scelte di mantenimento e delle
previsioni della collegialità dell'organo amministrativo, anche
attraverso riferimenti analitici alla complessità organizzativa,
alla peculiarità della singola società a controllo indiretto.
Nel caso specifico - in vista dell'assemblea della società SIV
per l'approvazione del bilancio chiuso al 31/12/2022 e per il
rinnovo degli organi societari - Finaosta ha ritenuto di proporre
alla Regione la nomina di un Consiglio di amministrazione composto
da tre componenti in ragione della pluralità, complessità e
importanza degli interventi che la società è chiamata a
realizzare.
Il Governo regionale, a fronte dell'invarianza del compenso
complessivo dell'organo di amministrazione della società, rispetto
al precedente organo monocratico ha condiviso questa scelta le cui
motivazioni sono così state riportate nell'avviso pubblicato per la
presentazione delle candidature pubblicato da Finaosta e sono le
seguenti: la complessità dell'attività sociale; realizzazione del
Polo universitario di Aosta e del complesso ospedaliero per acuti
di Viale Ginevra con annesse strutture collegate; l'opportunità
d'inserire all'interno dell'organo amministrativo professionalità
diverse, al fine di assicurare una maggiore e più efficace
ponderazione delle scelte aziendali e, al contempo, una pluralità
di punti di vista; la pluralità e complessità delle procedure di
affidamento degli appalti; il valore delle opere da edificarsi per
quanto concerne il polo ospedaliero e il polo universitario; il
funzionamento di parte degli interventi con risorse provenienti dal
PNRR la cui effettiva fruizione, essendo legata al rispetto dei
termini stringenti dell'esecuzione dei lavori, richiede che
l'organo amministrativo debba assicurare la massima efficienza,
efficacia e celerità nell'iter decisionale; interesse pubblico per
una sollecita definizione delle stesse opere.
Presidente -
Per la replica, la parola al collega
Baccega.
Baccega (FI) -
Sono soddisfatto della risposta, anche
perché buona parte delle cose che lei ha evidenziato come
giustificazione nel passaggio da amministratore unico a Consiglio
di amministrazione, se si ricorda bene, le avevo evidenziate in più
di una riunione dicendo che il peso su un amministratore unico era
troppo, troppo Invadente.
Quindi la ringrazio della risposta. Non ho capito bene qual è
l'importo dei costi della società, ma me lo dirà poi a voce
tranquillamente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK