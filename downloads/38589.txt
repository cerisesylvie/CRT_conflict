Consiglio Regionale della Valle d'Aosta - Oggetto del Consiglio n. 2105 del 12 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
EDILIZIA
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2105 del 12 maggio 2016 - Resoconto
OGGETTO N. 2105/XIV - Mozione: "Impegno per relazionare nella
competente Commissione consiliare in merito allo stato di
attuazione delle norme antisismiche".
Follien (Presidente) -
Punto n. 46 all'ordine del giorno.
Per l'illustrazione, la parola al consigliere Roscio.
Roscio (ALPE) -
Non voglio far perdere tempo, quindi
l'illustrazione sarà breve, anche perché nel corso degli anni
abbiamo più volte affrontato con delle iniziative nostre, ma anche
dei colleghi, temi legati alle problematiche che sono emerse dalla
mutata normativa antisismica a livello nazionale e di conseguenza
ai problemi che sono scaturiti soprattutto per i cittadini, che
sono gli utenti finali. Siccome nel corso delle passate iniziative
l'assessore Baccega aveva fatto delle aperture, dicendo che si
stavano facendo degli approfondimenti e che si stavano realizzando
delle proposte che avrebbero potuto portare alla risoluzione di
questi problemi, mi riferisco soprattutto a quelle criticità legate
agli interventi che si chiamano minori, quelli che non hanno
rilevanza ai fini della pubblica incolumità, ma anche a quella
parte dove abbiamo discusso sulla regolamentazione regionale
dell'agibilità. Il contenitore finale era quello di semplificare le
procedure per i cittadini e anche per gli enti locali, avendo
minori costi e minore burocrazia, con innegabili vantaggi.
Nel corso delle discussioni è emerso che non è competenza della
Regione poter intervenire liberamente, in quanto ci sono norme
nazionali che limitano fortemente il campo d'azione, ma sembrava,
dalle parole dell'Assessore, che ci fossero delle possibilità di
intervento. Siamo a chiedere, al di là degli incontri che si
possono avere a livello tecnico, nelle sedi opportune che noi
riteniamo quella della Commissione, di dare una ufficialità sulle
proposte e sugli interventi che sono stati fatti e che si intendono
realizzare da parte del Governo, per risolvere questo problema che
ormai da qualche tempo ci trasciniamo.
Presidente -
Non ci sono interventi, passiamo
direttamente alla replica. La parola all'assessore Baccega.
Baccega (SA) -
Abbiamo nell'ultimo anno affrontato almeno
due o tre volte questo argomento. Come avevo avuto modo di dire, ci
siamo mossi proprio nella direzione e all'interno di una normativa
nazionale piuttosto stringente, ma da questo punto di vista abbiamo
valutato la possibilità di intervenire con una regolamentazione a
livello regionale sull'istituto dell'agibilità. Devo dire che siamo
pronti a relazionare in Commissione, quindi accettiamo la mozione.
Siamo ben lieti di venire in Commissione con i tecnici per dare una
risposta che - ne sono certo - sarà importante soprattutto per i
professionisti.
Presidente -
La parola al consigliere Roscio.
Roscio (ALPE) -
Ringrazio l'Assessore per questo impegno,
che ovviamente non può che trovarci soddisfatti. Il fatto di aver
insistito ha stimolato il Governo nella direzione giusta e noi
speriamo che dia delle risposte. A questo proposito, chiediamo
anche al Presidente della Commissione di pensare a calendarizzare
al più presto, compatibilmente con tutte le attività che ha la
Commissione stessa, l'incontro con l'Assessore, per cercare di
capire qual è questa proposta che dovrebbe risolvere i
problemi.
Presidente -
Se non ci sono altri interventi, possiamo
mettere in votazione la mozione.
Dichiaro aperta la votazione.
Esito della votazione:
Presenti, votanti e favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK