Consiglio Regionale della Valle d'Aosta - Oggetto del Consiglio n. 1133 del 21 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1133 del 21 novembre 2019 - Resoconto
OGGETTO N. 1133/XV - Interrogazione: "Interventi a sostegno
del settore del commercio" e interpellanza: "Individuazione di un
programma per valorizzare e garantire condizioni di sviluppo al
settore del commercio".
Rini (Presidente) -
Passiamo al punto n. 40, che viene
discusso insieme al punto n. 5 dell'ordine del giorno. Per
l'illustrazione, la parola al vicepresidente Distort.
Distort (LEGA VDA) -
Tutto è bene quel che finisce bene,
abbiamo chiarito la discussione congiunta dei due punti uniti da
analogia di tema.
Il commercio è quello che unisce entrambi i punti e, purtroppo,
una nota dolente è relativa a una situazione di forte criticità
esattamente di questo settore. Sia la mia interpellanza che
l'interrogazione del collega Restano partono da fatti di cronaca,
quindi una lettura di quanto viene messo in evidenza dalla stampa,
in particolare un articolo uscito in data 6 novembre 2019 avente
per titolo: "Il commercio è in ginocchio, chiuse in estate nove
attività. Confcommercio,
annus horribilis
". Posso chiedere
un po' di attenzione?
Presidente -
Chiedo un po' di attenzione e anche di
silenzio.
... anche perché è un tema che chiaramente non riguarda me, non
riguarda singolarmente ognuno di noi ma solidalmente un'intera
comunità e soprattutto un settore che è traino per storia, per
eccellenza: il settore del commercio ed è bene che questo settore
assolutamente oggi possa godere di tutta la nostra attenzione.
L'articolo citava che, in base ai dati della
Chambre
Valdôtaine
che si riferiscono al terzo trimestre, il saldo tra
attività che aprono e chiudono è comunque attivo ma di tutti i
settori, mentre preoccupazioni arrivano da un settore in
particolare: il commercio, che fa segnare un valore negativo di
nove imprese, quindi nove aziende che hanno chiuso alla diagnosi
del terzo trimestre, quindi il 30 settembre. Viene da dire:
sinceramente, siccome i numeri sono dati oggettivi, nove attività
sicuramente sono nove tragedie, nove drammi ma non voglio fare leva
su questo ma quello che voglio sottolineare è che nove attività
commerciali che si chiudono al 30 settembre vuol dire nove disastri
perché qualunque attività commerciale, se proprio deve chiudere, ma
proprio costretta a chiudere, chiuderà al 31 dicembre. Un'attività
commerciale per forza di cose aspetta questo periodo che inizia dai
prossimi giorni come il salvagente, la boa di salvataggio. Pensare
quindi che ci siano delle attività, nove attività, che in tronco
hanno chiuso al 30 settembre vuol dire che la situazione è un
segnale di grande sofferenza: questo lo vorrei mettere in evidenza.
Tant'è che il Presidente di Confcommercio, Dominidiato, esprime:
"
l'inequivocabile conferma di un declino ci porterà alla
desertificazione dei centri storici e dei Paesi e per questo siamo
preoccupatissimi con il rischio di una disocializzazione che
provocherà la continua cessazione dell'attività di prossimità
".
Ecco l'altro grande elemento perché dietro questa chiusura,
oltre alla situazione tragica di un settore, una situazione tragica
per gli esercenti che hanno chiuso e quelli che si trovano in
difficoltà, c'è tutto un mondo legato ed è il disegno di società:
che società vogliamo disegnare, per quale società noi vogliamo
lavorare. Il nostro progetto di società è quello delle attività di
prossimità o quello dei centri commerciali? Dobbiamo decidere. Con
questa interpellanza io non entro in merito, non pongo dei giudizi
ma sicuramente metto in evidenza il fatto che c'è una situazione,
una criticità ed è una criticità legata a tutta una serie di
elementi correlati perché il commercio rappresenta l'anima vitale
di una società.
Altro punto di introduzione dell'interpellanza è quanto riferito
dal Presidente dell'Associazione Viale Conte Crotti Girardini,
sempre citato sull'articolo, secondo il quale manca ancora molto
per uscire dal guado: "
Aosta città vive di riflesso rispetto al
turismo della regione ma non ha una sua identità. L'area
megalitica, ad esempio, è morta prima di nascere, la città è un
gioiello romano che se fosse in Francia, sarebbe a tutt'altro
livello
". Ecco, anche qui non ho bisogno di mettermi a fare
commenti perché ci arriviamo tutti quanti, ma permettetemi di
rafforzare il tema, il legame tra il commercio e il turismo.
Girardini ha espresso con una capacità che è alla cronaca, agli
onori di cronaca, trasformando un'area che non aveva così tanto una
vocazione commerciale in un esempio che funziona, ma non voglio
chiaramente portare all'attenzione di questo Consiglio un noto
imprenditore valdostano ma il fatto che ponga di fronte a
un'intervista il legame immediato al turismo, vuol dire che un
imprenditore del suo livello ha chiaro un legame tra l'ambito
commerciale e l'ambito turistico. Questo concetto di far rete che
questo, insieme ad altri elementi, sono la chiave di lettura che
permette l'individuazione di un piano per il governo della
Regione.
Concludo tenuto conto che il ruolo di una sana Amministrazione
consiste nell'individuare programmi e strategie adeguate per
garantire le condizioni di sviluppo di medio e lungo periodo,
interpelliamo il Governo regionale - perché l'iniziativa è firmata
da me e dal collega Lucianaz, chiaramente insieme all'intendimento
del collega Restano - per conoscere: domanda n. 1, "
quali
confronti sono stati avviati, a oggi, con le categorie
interessate
"; domanda n. 2, "
quali sono le iniziative in
atto
"; domanda n. 3: "
con quale programma intende procedere
nella definizione di una strategia generale che garantisca le
condizioni per valorizzare il settore e creare meccanismi di
sviluppo
"; domanda n. 4: "
quali sono gli ulteriori
intendimenti in merito, per garantirne l'efficacia e con quali
tempi si intendono rendere pubblici
". Grazie per l'attenzione.
Rimango in ascolto della risposta.
Presidente -
La parola all'assessore Viérin Laurent.
Viérin (AV) -
Ringrazio i colleghi per queste due
iniziative perché portano in Aula un dibattito che da mesi noi
abbiamo intavolato all'interno dei tavoli di lavoro, i tavoli del
turismo del commercio, i tavoli anticrisi e ci dà la possibilità di
condividere anche con i colleghi la diagnosi che parzialmente è
stata ricostruita dal collega o dai colleghi riprendendo articoli
ed enunciazioni, andando un po' più strutturalmente in un'analisi
approfondita che in questi mesi è stata fatta per avere una
radiografia precisa, condividendo che l'anima vitale di una società
è il commercio insieme a tutto ciò che rappresenta il settore
economico e che una comunità come la nostra, in tempi in cui non ha
avuto turismo, non ha avuto crescita economica e non ha avuto
commercio, ha purtroppo dovuto emigrare in tempi neanche troppo
lontani anche se temporalmente rispetto a noi una generazione
precedente. Allora mi permetterete, colleghi, e prenderò, unendo i
tempi delle iniziative, un po' di tempo per dire che la crisi del
settore che tocca la Valle d'Aosta si inserisce in una crisi che è
leggermente più globale rispetto ad un'analisi di alcune imprese,
che sono solo una ricaduta rispetto a un sistema che in questi
ultimi anni - e non ce ne siamo accorti solo oggi e non soprattutto
a seguito di iniziative, soprattutto glielo dico anche da
imprenditore che fa commercio - vive sulla propria pelle assieme
appunto alle categorie, a chi opera tutti i giorni quotidianamente
con un'attività per cercare di rimediare ad una situazione che si è
creata. A partire dal 2009 citerò dei dati perché vorrei
condividerli puntualmente: in Italia dal settembre 2009 ad oggi 200
mila negozi di vicinato sono stati costretti a chiudere, le
proporzioni sono anche facili da ricostruire, a dirlo sono le
recentissime elaborazioni dell'Ufficio studi del CGIA di Mestre,
l'Associazione Artigiani e Piccole Imprese di Mestre, secondo cui a
essere stati travolti dalla crisi sono stati 29.500 esercizi al
dettaglio e 178.500 imprese artigiane. Questo lo dico anche perché
nei vari settori a cui bisogna dedicare attenzione... non c'è solo
un settore, ci sono diversi settori e questo è un settore di cui,
purtroppo, non parliamo abbastanza spesso e ringrazio veramente i
colleghi, lo dico sinceramente, perché siamo qui a parlare spesso
di sostegno, di contributi, e poi c'è un mondo che ha regole
diverse magari rispetto ad altri settori. In termini generali le
cause del declino della rete distributiva... chiaramente la Valle
d'Aosta non è esente da essere stata toccata da questi dati, i
motivi che io cercherò di condividere con i colleghi sono: intanto
la crisi economica che ha investito tutto il mondo e ha colpito
anche l'Italia, sempre secondo questo organismo rispetto al 2007,
anno pre-crisi, le famiglie italiane hanno ridotto di netto i
consumi per un taglio complessivo pari a 21,5 miliardi di euro, è
una cifra impressionante. La riduzione maggiore si è registrata
nella zona del sud, dal 2007 al 2018 in queste zone la spesa in
media è diminuita di 131 euro, quindi 1.572 euro all'anno, meno 131
euro, e per quelle settentrionali il taglio è stato di 78 euro al
mese, 936 euro all'anno e per quelle del centro di 31 euro, quindi
372 euro all'anno. Primo contesto generale.
Secondo motivo: i principi europei. I principi europei della
tutela della concorrenza, e non ne siamo stati esenti, hanno
comportato un'introduzione, visto che lei hai citato la questione
del grande e piccolo commercio al dettaglio, nell'ordinamento
italiano di una disciplina di ampia liberalizzazione di tutto ciò
che è appunto il commercio, eliminazione dei vincoli
dell'esplicarsi dell'attività imprenditoriale nel settore
commerciale. A tutela della concorrenza e della libertà di accesso
al mercato quindi è stato fatto un divieto di porre contingenti,
limiti territoriali, qualsiasi altra natura, abbiamo discusso in
quest'Aula nelle scorse legislature, per esempio, della legge sulle
grandes surfaces
, vi ricordate, alcuni colleghi se lo
ricordano, e ci siamo dovuti imbattere in certe regole della
concorrenza non indifferenti. L'apertura in certe zone in Valle
d'Aosta delle
grandes surfaces
ne sono un esempio. Anch'io
non entro nel merito, come ha fatto lei, di difendere gli uni o gli
altri ...sicuramente io, per esempio, sono per i piccoli commerci,
per i commerci territoriali, per i piccoli Paesi in cui si devono
mantenere le attività commerciali o la vecchia politica che diceva:
una chiesa, una scuola e un commercio, assieme chiaramente al
Municipio... era un po' quella politica territoriale di difesa del
mantenimento del piccolo e soprattutto della montagna.
Niente limiti quindi, fatta eccezione per quelli connessi alla
tutela della salute dei lavoratori, dei beni culturali, del
territorio. Qui ci sono norme urbanistiche, ci tornerò, che
potrebbero e che possono - nei tavoli di lavoro ne abbiamo parlato
- andare a limitare, un po' come la questione degli alpeggi e del
mercato dei titoli con un bando quadro sulle montagne, sugli
alpeggi comunali siamo riusciti a evitare che arrivassero da fuori,
anche se qualcuno era già arrivato, per rompere quegli schemi in
modo non corretto.
Aggiungerei a questa cosa l'avvento dell'
e-commerce
, è
stato ed è un mercato in espansione incredibile. Un
valaisan
non può ordinare su Amazon qualcosa, non esiste, c'è una politica
di tutela del commercio che ha una sua logica e ci sono degli
economisti, degli esperti che hanno studiato questa cosa. Questo è
un esempio per dire che comunque l'
e-commerce
e quindi
l'avvento di questi nuovi strumenti ha profondamente modificato la
struttura dell'economia tradizionale, fenomeni dello
sharing
economy
e delle e-commerce che si effettua via internet, quindi
con una comodità... I ragazzini oggi a Milano mangiano a casa e
fanno la spesa a casa con Amazon, hanno l'abbonamento per la
fornitura gratuita di... tutto e tutto passa attraverso questo, ci
sono nuove piattaforme che saranno ancora più stravolgenti, quindi
internet, costi bassi, possibilità di contattare l'universo dei
consumatori, piattaforme di diverso genere e struttura, dunque si
sono insediate multinazionali, prezzi non sostenibili da parte
delle nostre piccole e medie imprese, che hanno un affitto, che
hanno le tasse.
Visto che si parla di finanziaria anche a livello nazionale, ci
chiediamo come mai i Governi di tutti i colori, di tutte le
connotazioni si insediano con programmi: "abbatteremo il costo del
lavoro", ma un'azienda oggi con dieci dipendenti passa i 20 mila
euro di costo di personale al mese, e non parliamo di aziende che
hanno contratti di quadri o di livelli dirigenziali: parliamo di
piccole e medie imprese che sono nel settore del commercio, nel
settore alberghiero, nel settore dei nostri negozi. Io quindi
aggiungerei: costo del personale, tasse e imposte,
in primis
quelle comunali, vogliamo parlarne visto che si parla di riforma
degli Enti locali? Oggi si è veramente oppressi da queste tasse,
anche quelle comunali, tra quelle sui rifiuti, l'IMU, uno paga le
imposte su casa sua e sul proprio commercio... Alcune categorie
sono esenti, per quello che dico che è giusto essere qui a parlare
di tutte le categorie sempre. È quindi opportuno, a mio modesto
parere, sottolineare che oggi la sfida, al di là delle azioni che
vi diremo - e vi dirò che sono uscite dal tavolo "anticrisi": il
cosiddetto "tavolo" che dura da anni, e vi ricorderò anche le cose
che sono state fatte rispetto anche ad altre zone -, al di là delle
azioni, la prima sopravvivenza del commercio di vicinato dipenderà
anche dalla capacità degli imprenditori di essere in rete locale,
tant'è che il primo bando GAL che il GAL ha messo fuori - adesso
uscirà quello per l'Amministrazione - è stato sulla rete di imprese
e ha avuto un grande successo, perché oggi la sinergia delle reti
territoriali in ambito, ad esempio, dell'enogastronomia ma del
commercio in generale avrà e può avere un grande successo per
essere competitivi. Dico: acquisire piena conoscenza del mutamento
delle condizioni strutturali, dei rapporti commerciali del fatto
che in tale scenario chi può competere oggi è... qualità del
prodotto del servizio, competenze in materia di
marketing
e
tecnologia digitale e rete di imprese. Questa, secondo me, è una
mia analisi e che abbiamo condiviso in questi mesi anche a livello
interno all'Assessorato... potranno rendere competitivi, tant'è che
nella finanziaria - e ne abbiamo parlato in commissione - al di là
di andare sulle misure di sospensione dei mutui, con tutti i limiti
che... è stato fatto per tanti anni, sapete che esistono dei
problemi tecnici, ci è stato detto dai tecnici, quello che è stato
introdotto è stato un sostegno alle imprese per intervenire lì sì a
fondo perso con una percentuale sulla possibilità per le imprese di
affidarsi a formazione, a miglioramento delle competenze e tutto
ciò che è consulenza, piuttosto che miglioramento di una linea di
impresa rispetto ai cambiamenti esistenti. Allora ciò che è stato
fatto, tanto per non dimenticare visto che l'isola felice alla fine
effettivamente c'era... gli interventi normativi per sette anni
hanno sospeso il pagamento delle rate dei mutui, con finanziamento
relativo, perché la sospensione della rata di un mutuo non fa
rientrare rispetto ai fondi di rotazione. La legge n. 9 del 2016 è
quella che ha introdotto l'allungamento del lasso temporale dei
mutui con la riduzione dei tassi di interesse, abbiamo salvato
aziende con quella norma in finanziaria del 2016 perché da 15 siamo
passati a 20 anni, abbassando. Tante volte l'azienda non chiede di
regalare niente ma la ristrutturazione del debito è qualcosa di
molto importante perché allunga ciò che una situazione di crisi ha
creato, tant'è che la ristrutturazione del debito messa in campo a
fine anno del 2017 attraverso Finaosta con fondi Finaosta... 10
milioni di euro sono spariti in pochissimo tempo, altri più di
10... 15, mi correggerà il collega Testolin, sono stati dati a
Finaosta e, purtroppo, sono ancora parzialmente fermi per dei
problemi tecnici di utilizzo, però la ristrutturazione del debito
ricordiamoci che è qualcosa di molto importante, che è uscito anche
questo dai tavoli per dire che cosa si sta facendo e che cosa
abbiamo fatto...
Voce fuori microfono.
... 22 milioni. Cosa succede quindi? Tu hai una situazione
debitoria dell'azienda, hai una capacità di rientro, ti viene
semplicemente allungato, vengono riviste le regole e non ti regalo
niente ma ti evito di andare in insolvenza di rate che nelle
situazioni esistono, quindi siamo andati sui più deboli e il
secondo bando "pulirà" di nuovo, scusate il termine, quello...
Io aggiungo un elemento: io credo che nessuno abbia ancora avuto
la possibilità di occuparsene, è una previsione che esiste da
qualche anno e siamo anche orgogliosi di poter dire che è nata da
un'iniziativa dell'epoca la norma sulla fiscalità: quella
effettivamente è una norma che potrebbe dare delle levature fiscali
differenziate per una zona territoriale di montagna, di confine
magari, chiaramente di fronte a una compensazione con lo Stato. Per
semplificare, lo Stato ci ha accettato questa norma di attuazione
dicendo: "benissimo, a saldo, quindi ci vogliono risorse
finanziarie", però questa è una delle questioni che il contenitore
esiste e i cui contenuti sono da studiare, però è una delle azioni
visto che sono state chieste in itinere. Quella dei piani di
marketing
e creazione di rete di imprese lo abbiamo detto,
il collega Bertschy attraverso azioni sul FESR... sta lavorando con
le sue competenze e con la sua parte di azione ad un'azione
formativa e significativa rivolta alle imprese nell'ambito di
competenze in materia di nuove tecnologie digitali nell'utilizzo di
fondi assieme ad altre azioni che appunto all'interno dei tavoli...
perché è un tavolo interassessorile dove chiaramente esistono i
vari Assessorati competenti e tutte le categorie rappresentate con
gli organismi,
Chambre
piuttosto che Confcommercio, ADAVA,
tutti rappresentati in quel tavolo. Mi auguro che il pacchetto
turismo in commissione - e mi rivolgo al presidente Barocco - abbia
questa possibilità di vedere la luce, essendo stato delegato alla
commissione, sicuramente una delle azioni è che la concorrenza
sleale rappresentata dalle attività che non seguono i crismi che
invece tutte le altre attività devono seguire... uno dei
provvedimenti di legge del pacchetto turismo, mi riferisco a quello
sugli affitti brevi, va sicuramente ad avere una fotografia chiara
e a evitare che ci sia una concorrenza sleale perché una parte di
commercio, perché commercio sono anche le attività ricettive, ha
dovuto,
bon gré mal gré
, subire, come in altre regioni,
questa cosa.
Per concludere quindi credo che l'attenzione sia veramente
un'attenzione che è commisurata alla situazione, che fortunatamente
i dati su alcune realtà, e sono stati citati, ed è vero... abbiamo
avuto i dati del turismo, che però sono stati i migliori dal 2003
ad oggi, luglio-agosto, e stiamo aspettando anche i
report
puntuali dell'autunno ma c'è un
trend
in crescita: questo
sta a significare che c'è una possibilità, poi io capisco che forse
il Teatro romano se fosse a Roma o fosse a Parigi, avrebbe... ma mi
sembra un po' minimizzare dei ragionamenti. Sull'area megalitica
condivido, ci sono delle azioni, finalmente potremmo vedere i
dinosauri, non sarà che una goccia di acqua nell'oceano, però
veramente le assicuro, basti vedere l'ultimo numero con Cairo
Editore, abbiamo cercato di fare uno sforzo per promuovere in
termini di Valle d'Aosta, l'area megalitica ha una sua logica, il
turismo culturale è stato in netta crescita. È chiaro che se
andiamo nella Valle dei Re, per citare il collega Aggravi, che
citava ieri alcuni
report
, e con 8 milioni di presenze su
quest'anno si arriva a 10 milioni per l'anno prossimo... è chiaro
che sono altri numeri. È stato però un turismo che per la primavera
araba e per le bombe in Egitto ha avuto un azzeramento negli ultimi
anni e si è ripreso un anno e mezzo fa. Questo per dire che la
globalizzazione... lo ricorda spesso il presidente Cirio, all'epoca
onorevole europeo, che la fortuna della sua famiglia, dei suoi
nonni sono state le gelate in Turchia delle nocciole favorendo le
nocciole di Alba. È che viviamo in un mondo in così rapido
cambiamento che veramente noi dobbiamo attrezzarci e dobbiamo dare
gli strumenti al settore commerciale e al settore ricettivo per
avere gli strumenti di salvaguardia e questo non possiamo che farlo
tutti assieme. Io condivido e prendo per buono quindi quello che
voi avete trasformato dall'appello di una parte di categorie, che,
ripeto, è rappresentata nei tavoli e che può portare iniziative.
Noi non chiediamo che iniziative alle categorie, abbiamo parlato
ieri dell'ADAVA, le iniziative arrivano, la Confcommercio fa le sue
iniziative sul territorio, la Camera di commercio. Tra tutti io
sono convinto, noi siamo convinti che ce la si può fare,
chiaramente rete di imprese, sinergie e modello di sviluppo chiaro.
Il turismo, con tutte le sue sfaccettature, è l'unica salvezza che
questa comunità può avere e che prescinde da qualsiasi altro tipo
di ragionamento economico perché se guardiamo i dati dell'economia
valdostana in questi ultimi 10 anni, il PIL della nostra Regione è
stato sorretto proprio da questo settore.
Presidente -
Per la replica, la parola al vicepresidente
Distort.
Distort (LEGA VDA) -
Mi permetta di riprendere proprio il
suo finale, la volontà di mettere in atto sinergie e di portare
avanti un dialogo condiviso non solo tra tutte le associazioni di
categoria ma anche - mi pare di aver capito - nell'ambito di forze
politiche. Allora io, sotto questo punto di vista, voglio dirle,
Assessore, che io so perfettamente di trovarmi di fronte a una
persona che lei rappresenta che è un veterano nell'ambito
dell'Amministrazione, non la prenda come
captatio
benevolentiae
o come sviolinata, è ovvio è una constatazione, è
un veterano nella politica e nell'Amministrazione, io posso dire di
aver forse, se va bene, finito il CAR, quindi una recluta, però, se
ben mi ricordo, il CAR, se gestito bene, forma molto bene ed è
determinante per l'attività successiva del militare incorporato: le
dico questo perché mi permetto di dare semplicemente delle
indicazioni. Il suo discorso è assolutamente condivisibile, lei ha
evidenziato le difficoltà di fronte a cui ci troviamo in questo
periodo storico soprattutto nei confronti della globalizzazione, la
grande sfida è saper essere competitivi, in che termini?
Competitivi nei confronti, nell'ambito, nei meccanismi della
globalizzazione, io non sono un commercialista, però ho dei
grossissimi dubbi. Non è mettendosi nei meccanismi della
globalizzazione, seguendo il criterio del miglior prodotto al
miglior prezzo che risolveremo le cose, siamo morti in partenza.
Chiaramente lo dobbiamo fare sotto tutt'altra linea, che è quella
di lavorare sulle eccellenze e sull'identità nostra. Infatti mi
conforta che la risposta venga da lei nelle cui competenze
assessorili stanno i beni culturali, perché, secondo me, questo è
un elemento fondamentale nel momento in cui farete... farete vuol
dire anche farete nell'ambito delle discipline e delle competenze,
significa mettere in atto quei meccanismi che permettono di
attrarre la clientela sul nostro territorio perché se noi vendiamo
insieme all'attività commerciale i nostri beni culturali, i nostri
prodotti di filiera sulla produzione alimentare, sulla produzione
artigianale, prodotti di filiera in cui crediamo profondamente, a
questo punto noi, come Amministrazione, senza fare i commercialisti
e senza sostituirci all'imprenditoria, facciamo in modo di attrarre
persone sul territorio. Allora a questo punto le visite ai castelli
non sono più beni che si scaricano da internet, si può scaricare
una visita virtuale ma il fatto vero, concreto di andare ad
assaporare la presenza presuppone l'essere appunto presenti. Quello
che spetta alla politica quindi è mettere in moto tutti questi
meccanismi perché, nel momento in cui si mettono in moto questi
meccanismi e sono attratte le persone sul territorio, i
commercianti, gli imprenditori sanno fare il loro lavoro.
Ben vengano le misure economico-assistenziali che sono state
messe in atto: ben vengano perché in una situazione di difficoltà
ci sono situazioni di misure urgenti, per cui assolutamente ci si
trova in una necessità di sopravvivenza, ma la
vision
di una
classe politica di governo deve andare oltre e deve riuscire a
mettere in piedi quei temi che lei non metto in dubbio ha accennato
ma qua bisogna lavorare profondamente sotto questo punto di vista.
Le commissioni dovrebbero lavorare in pieno regime su questo, i
rapporti con gli enti e con le categorie devono essere fortissimi,
ma non solo quelle categorie commerciali ma anche con tutto il
sistema. Noi cioè sopravviviamo nel momento in cui riusciamo a
costruire un sistema virtuoso per la comunità Valle d'Aosta, per il
prodotto Valle d'Aosta. È già avviato, è già avvenuto in altri casi
ma bisogna pigiare sull'acceleratore, andare estremamente più a
fondo.
Presidente -
Per la replica, la parola al collega
Restano.
Restano (GM) -
Ovviamente pare superfluo sottolineare che
queste iniziative sono state presentate prima di avere in mano il
bilancio e di leggere quanto lei ci ha detto sulle iniziative
relative al turismo. Devo anche sottolineare che all'interno di
questo Consiglio la classe dei commercianti ritengo sia anche ben
rappresentata, sei-sette persone che hanno avuto a che fare con
delle attività commerciali, e quindi si conoscono proprio nella
pratica le problematiche e devo dire che chi ha parlato prima di
me, il collega che ha illustrato l'interpellanza e poi l'Assessore
di seguito, hanno toccato tutti i punti: dalla tassazione... e
vorrei sottolineare che parte delle nostre tasse sugli immobili
vanno a Roma, non rimangono qua in questo momento, quindi già ne
versiamo parecchie. L'argomento della detassazione, per quanto
riguarda le piccole attività, soprattutto nelle località di
montagna, quindi è un argomento importante ma, senza fare perdere
tanto tempo perché tanto è già stato detto, noi abbiamo una
normativa datata 1999 che riguarda le attività commerciali dove si
parla di medie e grandi strutture, di disposizioni di carattere
urbanistico e degli strumenti per qualificare e sviluppare il
tessuto imprenditoriale. Io suggerisco, nell'ambito degli incontri
che ha annunciato l'Assessore che devono essersi sì continui
durante tutto l'anno e non solo in occasione del bilancio, di
sentire chi ha lanciato questo grido di allarme e di
confrontarsi...
Presidente -
Scusate, si fa fatica a seguire il
collega...
... di prevedere una riforma della legge sul commercio, degli
incentivi, e soprattutto delle interazioni che ci possono essere
tra i Comuni di vario livello ma soprattutto quelli montani,
l'Amministrazione regionale e i commercianti. Al di là di questo
della formazione, della qualità ma soprattutto andando a toccare
questo tipo di agevolazioni che sono quelle che vengono
immediatamente percepite. Al riguardo delle competenze, vi posso
dire che in Valle d'Aosta nel settore degli alimenti, che è quello
che mi tocca principalmente, c'è un
turnover
di circa 800
attività annuali, facendo le debite proporzioni, circa il 16-18
percento sono quelle che riguardano il commercio degli alimenti. Il
turnover quindi è molto elevato, questi sono dati di 4-5 anni fa,
anche per le caratteristiche della nostra regione, perché tante
persone si lanciano in attività senza la giusta formazione e quindi
su questo dovremmo puntare e dovremmo prevedere in legge.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK