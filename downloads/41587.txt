Consiglio Regionale della Valle d'Aosta - Oggetto del Consiglio n. 690 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 690 del 23 maggio 2019 - Resoconto
OGGETTO N. 690/XV - Interrogazione: "Interventi di
manutenzione del Teatro Splendor".
Rini (Presidente) -
Punto n. 36 dell'ordine del giorno.
La parola all'Assessore Borrello.
Borrello (SA) -
Per quanto riguarda il primo quesito che
lei ha posto, si è già provveduto a un intervento in urgenza di
ripristino dell'impermeabilizzazione delle corrette pendenze di
tutta la porzione potenzialmente interessata della copertura e i
lavori sono stati correttamente conclusi il 15 maggio, quindi
l'Amministrazione è intervenuta in maniera tempestiva. Al momento
non si registrano più infiltrazioni e il problema si può dare per
risolto. Sebbene visivamente non risultino conseguenze apparenti,
restano ancora da verificare dettagliatamente gli effetti che le
infiltrazioni in precedenza riscontrate hanno determinato sui
controsoffitti in legno e non sugli aspetti di carattere
strutturale, per i quali si avvierà una specifica campagna in
collaborazione con le strutture regionali competenti per la
gestione dell'immobile al fine di procedere alla verifica e alla
sostituzione delle parti ammalorate dei controsoffitti.
Per quanto riguarda il secondo punto, corrisponde al vero che si
sono recentemente riscontrate delle infiltrazioni d'acqua - le
abbiamo riparate - nella porzione di sala corrispondente alla parte
alta della galleria spettatori. Le cause non sono di natura
strutturale, bensì sono dovute al danneggiamento e usura
dell'impermeabilizzazione avvenuta sulla copertura e alla presenza
di saccatura di acqua non correttamente smaltita. La ringrazio,
così mi ha dato anche la possibilità di annunciare che siamo
intervenuti e abbiamo risolto il problema. Dovremo fare un secondo
"aspetto" legato alla valutazione dei danni ai controsoffitti che
non hanno una valutazione di aspetto di carattere strutturale.
Presidente -
Per la replica, la parola al collega
Mossa.
Mossa (M5S) -
Spero che questi lavori non siano
sopraggiunti dopo la mia segnalazione...
(interruzione dell'Assessore Borrello, fuori
microfono)
... non si sa mai! Chi ha detto che il problema è risolto?
(nuova interruzione dell'Assessore Borrello, fuori
microfono)
... non proprio risolto, attenzione, ci sono stati degli
interventi, ma il problema, a quanto pare, non è stato risolto. Va
bene, sono parzialmente soddisfatto della risposta, comunque ci
sono stati i lavori di manutenzione. di questo ne siamo felici.
Speriamo che anche i successivi lavori vengano effettuati quanto
prima. Teniamo ben presente che se non vogliamo che il Teatro
Splendor abbia lo stesso triste destino del Palazzo Cogne, con
tutte le conseguenze che ne sono conseguite, per la trascuratezza
dei lavori di manutenzione... vigileremo quindi come cani da
guardia affinché i lavori vengano portati a termine e conclusi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK