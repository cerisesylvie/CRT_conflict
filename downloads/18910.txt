Consiglio Regionale della Valle d'Aosta - Oggetto del Consiglio n. 2034 del 6 giugno 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Precedente
Successivo
Resoconto integrale del dibattito dell'aula
Oggetto del Consiglio n. 2034 del 6 giugno 2001 - Resoconto
OGGETTO N. 2034/XI Tempistica dell’esecuzione
di lavori di sistemazione idraulico-forestale del torrente Comboé
di Pollein. (Interrogazione)
Interrogazione Preso atto che in data 21 maggio 2001 la
Giunta regionale ha approvato il progetto esecutivo delle opere di
sistemazione idraulico-forestale (1° lotto) del bacino del torrente
Comboé, nei comuni di Pollein e Charvensod;
Rilevato che l’inizio di tali lavori viene
fissato al 21 maggio 2002 e il termine degli stessi al 21 maggio
2004;
Appreso che in occasione di un incontro assembleare con le
popolazioni dei Comuni interessati, il Dirigente
dell’ufficio studi e progetti
dell’Assessorato al Territorio indicò nel maggio
2001 la possibile data di inizio lavori;
il sottoscritto Consigliere regionale
Interroga
l’Assessore competente per sapere:
1) per quali ragioni non sarà possibile iniziare i lavori di
sistemazione idraulico-forestale del torrente Comboé prima del 21
maggio 2002;
2) se i ritardi nell’esecuzione delle opere
comporteranno problemi di sicurezza nella zona, eventualmente anche
in riferimento all’evoluzione della frana della
Becca di Nona.
F.to: Curtaz
PrésidentLa parole à l’Assesseur au
territoire, à l’environnement et aux ouvrages
publics, Vallet.
Vallet (UV)
Molto rapidamente per rassicurare il
Consigliere Curtaz.
Credo che l’interrogazione derivi da una
formulazione poco felice dell’ultimo capoverso delle
premesse della delibera di Giunta e da una lettura forse un po'
superficiale del Consigliere che non ha forse letto il punto n. 7
del deliberato che chiarisce la questione in questi termini: la
formula usata, che è quella di stabilire che
l’esecuzione dei lavori e
l’espropriazione delle aree necessarie dovranno
avere inizio entro la data del 21 maggio 2002, è la formula di rito
utilizzata per dare corso alle procedure espropriative.
Nell’ultimo capoverso delle premesse la formula è
stata espressa in modo non chiaro e dice:
"? Propone di fissare,
quale termine iniziale dei lavori e delle espropriazioni, la data
del 21 maggio 2002?"
. I lavori devono essere iniziati entro il
21 maggio 2002 e conclusi entro il termine del 21 maggio 2004.
Per quanto riguarda quindi l’inizio effettivo dei
lavori, confermo che entro il 20 giugno ci sarà
l’aggiudicazione provvisoria; il capitolato prevede
che i lavori debbano essere iniziati entro 15 giorni
dall'aggiudicazione provvisoria e quindi non siamo in presenza di
ritardi.
Questo per quanto riguarda il primo lotto, per quanto riguarda
il secondo lotto, la Giunta approverà l’11 prossimo
la delibera di approvazione del progetto esecutivo e di appalto,
quindi l’affidamento e i lavori seguiranno quanto
prima.
Quindi, posso dire, rispondendo alla seconda domanda, che non ci
saranno ritardi se non i ritardi di qualche settimana rispetto alle
previsioni previste?
(interruzione della Consigliera Squarzino Secondina, fuori
microfono)
? l’apertura delle buste dovrebbe avvenire entro
il 20 giugno e i lavori iniziare entro 15 giorni dall'apertura
delle buste.
Président
La parole au Conseiller Curtaz.
Curtaz (PVA-cU) Prendo atto con soddisfazione delle informazioni
che mi ha dato l’Assessore anche perché si tratta di
una questione piuttosto importante anche rispetto alla
tempistica.
Stiamo parlando del torrente Comboé e non sto qui a ripercorrere
la storia di quello che è successo a Pollein e a Charvensod
nell’ottobre scorso.
Prendo atto anche dell’equivoco in cui posso
essere incorso, un equivoco che però, lo dico a mia
giustificazione, è determinato non solo da probabili differenze
terminologiche fra quanto contenuto nel deliberato e quanto
contenuto nella premessa, ma anche perché siamo abituati, e questa
è una deformazione che abbiamo soprattutto in questo Paese, quando
si parla di
"entro il"
, a pensare che si faccia
all’ultimo momento. Questa è la cosa che mi è venuta
in mente quando ho letto questa formula nella delibera in
oggetto.
L’Assessore mi rassicura che i lavori inizieranno
da qui a poche settimane, sono contento di questa soluzione e lo
ringrazio per la risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK