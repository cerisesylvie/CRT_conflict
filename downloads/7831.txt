Consiglio Regionale della Valle d'Aosta - Oggetto del Consiglio n. 2231 del 25 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2231 del 25 settembre 1986 - Resoconto
OGGETTO N. 2231/VIII - CONCESSIONE ALLA CARROZZERIA TRIESTE
DI RASO MARIO E C. S.A.S. DI UN CONTRIBUTO STRAORDINARIO PER IL
TRASFERIMENTO DELL'ATTIVITÀ DA AOSTA IN LOCALITÀ PIAN FELINAZ DEL
COMUNE DI CHARVENSOD - APPROVAZIONE ED IMPEGNO DI SPESA.
PRESIDENTE:
Do lettura del testo della delibera:
IL CONSIGLIO
DELIBERA
1) di approvare la concessione alla carrozzeria Trieste Raso
Mario e C. s.a.s. di un contributo straordinario per le spese
sostenute per lavori di trasferimento dell'attività da Aosta in
località Pian Félinaz del Comune di Charvensod;
2) di approvare ed impegnare la spesa di lire 16.590.000
(sedicimilionicinquecentonovantamila) oltre I.V.A., pari al 70%
della spesa preventivata;
3) di finanziare la spesa imputandola al capitolo 36000 del
bilancio di previsione per l'anno 1986 "Contributi per iniziative e
manifestazioni economiche" che presenta la necessaria
disponibilità;
4) di dare atto che alla liquidazione si provvederà a norma
dell'articolo 57 della legge regionale 7 dicembre 1979 n. 68, sulla
base della documentazione delle spese sostenute.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
Questo provvedimento viene in
Consiglio perchè si tratta di un intervento del tutto straordinario
a seguito della eccezionalità della situazione in cui si è venuto a
trovare il Sig. Mario Raso, titolare della carrozzeria Trieste.
Il Sig. Raso ha dovuto sopportare le conseguenze dell'esproprio
che il Comune di Aosta ha dovuto fare per consentire la costruzione
di un condominio I.A.C.P. e quindi l'esproprio e la demolizione
preventivata di una costruzione rispetto alla quale il Sig. Raso
era locatario.
Per tutta una serie di combinazioni, modalità, procedure di
esproprio ecc. il Sig. Raso non può pretendere nessuna forma di
indennizzo per questo suo coatto spostamento. Ha trovato in
località Pian Felinaz un capannone in cui sistemare la sua
attività, però deve sostenere delle spese di trasferimento
preventivate, di cui ha prodotto preventivi per quasi 24 milioni,
occupa 6 unità, per cui la Giunta propone questo intervento del
tutto eccezionale, per consentire la prosecuzione di questa
attività nella misura del 70% delle sole spese di trasferimento di
macchinari e dell'officina del box che aveva.
PRESIDENTE:
Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK