Consiglio Regionale della Valle d'Aosta - Oggetto del Consiglio n. 1481 del 7 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1481 del 7 ottobre 2015 - Resoconto
OGGETTO N. 1481/XIV - Ordine dei lavori. Non iscrizione
all'ordine del giorno di otto risoluzioni.
Presidente
- Colleghi, prima di passare all'ultimo punto,
sono pervenute al tavolo otto risoluzioni...collega Farcoz chiede
la parola per...?
Farcoz (UV)
- Grazie Presidente. Per una Capigruppo.
Grazie.
Presidente
- La seduta è sospesa per 10 minuti per una
Capigruppo.
Si dà atto che la seduta è sospesa dalle ore 19,22 alle ore
19,54.
Viérin M. (Presidente)
- Chiedo scusa, si riprendono i
lavori? Si vuole fare una Capigruppo o continuiamo dopo la
sospensione? Allora, viene chiesta una riunione dei Capigruppo, è
riconvocata la riunione dei Capigruppo...allora avevamo deciso che
facevamo una riunione dei Capigruppo, quindi risospendiamo e si fa
una riunione dei Capigruppo, okay?
(brusìo in aula)
Si dà atto che la seduta è sospesa dalle ore 19,54 alle ore
20,08.
Viérin M. (Presidente)
- Riprendiamo i lavori. Nelle
sospensioni in merito all'iscrizione delle risoluzioni pervenute al
tavolo della presidenza non si sono trovate dai Consiglieri
Capigruppo delle visioni comuni, quindi dobbiamo porre in votazione
l'iscrizione delle otto risoluzioni pervenute al tavolo che fanno
parte del punto 33. C'è qualcuno che chiede la parola? Uno a
favore, uno contro per l'iscrizione. Nella prassi, essendo il punto
33, abbiamo sempre votato il punto insieme per l'iscrizione. Penso
che chi le abbia presentate, credo l'opposizione, debba prendere
per primo la parola...uno a favore, uno contro. Prego collega
Bertschy.
Bertschy (UVP)
- Presidente, per mozione d'ordine. C'è
scritto da qualche parte sul Regolamento se parla prima quello a
favore o prima quello contro? Senza credo...
Presidente
- Allora, se lei prende l'articolo 60...dice:
"
i richiami al Regolamento o per l'ordine del giorno o per la
priorità delle votazioni, la cui durata non può eccedere i 10
minuti, hanno la precedenza sulle questioni principali e ne fanno
sospendere la discussione. In questi casi non può parlare, dopo il
richiamo, che un oratore contro e uno a favore e per non più di 10
minuti ciascuno...
". Chi prende la parola? La parola al collega
Farcoz.
Farcoz (UV)
- Merci Président.
Semplicemente ribadiamo la posizione che è stata assunta prima
nella Capigruppo: sinteticamente non crediamo opportuno iscrivere
queste otto risoluzioni innanzitutto perché sono pervenute in tarda
serata, circa un'oretta fa; perché in diverse occasioni questi temi
iscritti nelle risoluzioni sono già stati trattati nelle
interpellanze e dall'altra parte anche perché gli Assessori, anche
entrando nel merito di alcune mozioni devono comunque accedere a
delle informazioni che solo gli uffici possono essere in grado di
fornire, quindi senza creare polemiche, noi questa volta, visto che
era già stato anticipato altre volte, voteremo contro l'iscrizione
di queste otto risoluzioni.
Presidente
- Grazie collega Farcoz. Richiamando
l'articolo, come Presidente del Consiglio, propongo anche che possa
parlare uno per gruppo vista la delicatezza della questione, quindi
può parlare un Consigliere per gruppo. Ho richiamato l'articolo 60,
quindi è così. Collega Bertschy, a favore. Prego collega
Bertschy.
Bertschy (UVP)
- Porti pazienza, Presidente, così
chiariamo bene una volta anche il percorso in questi casi. Intanto
il collega Capogruppo Farcoz ha parlato per la mozione iscritta a
quale punto all'ordine del giorno? Perché facciamo una discussione
sul merito su ogni interrogazione perché c'è un punto all'ordine
del giorno di ogni risoluzione...al punto di ogni
risoluzione...quindi non ha motivato, ma il primo punto, la prima
risoluzione...no, per capirci che lavoro sta facendo.
Presidente
- Avevo detto all'inizio che sempre abbiamo
fatto una votazione unica quando c'è più di una risoluzione allo
stesso punto.
Bertschy (UVP)
- ...sì, ma abbiamo sempre votato a
favore. Guardi, ci parliamo un po' in diretta, oggi apriamo una
pagina nuova. Nel merito parliamo di ogni risoluzione, ci date la
motivazione per la quale votate contro, mi pare che 33.1 sia la
prima e andiamo avanti. Facciamo una bella discussione e così ci
guadagniamo fino in fondo la giornata, c'è il Consiglio convocato
anche domani, gli Assessori comincino già a dare qualche
replica...avranno tutta la notte per studiare queste difficili
risoluzioni e andiamo avanti così. Abbiamo deciso di aprire una
pagina nuova politicamente? Pensate che 21 a 14 cambi qualcosa? Per
noi il metodo e il rispetto nel lavoro in questa sala deve rimanere
uguale, non importano i numeri, quindi oggi ci date risoluzione per
risoluzione il vostro voto contro, magari ci dite anche solo che
votate contro, noi invece diremo perché vogliamo portare una
risoluzione in discussione.
Presidente
- Il suo intervento quindi è per la mozione
d'ordine?
Bertschy (UVP)
- Sì.
Presidente
- Allora procediamo a votare una risoluzione
alla volta. Iscrizione al punto 33.01 della risoluzione:
"Incostituzionalità della L. 107/2015 "Riforma del sistema
nazionale di istruzione e formazione e delega per il riordino delle
disposizioni legislative vigenti"". Le considerazioni di chi vota
contro...collega Farcoz, credo che le motivazioni siano le stesse,
però deve chiedere la parola...allora, il discorso...è già stato
espresso. La parola al collega Farcoz.
Farcoz (UV)
- Per questa, come per tutte le altre
risoluzioni, io ribadisco quello che ho già detto prima:
semplicemente, senza entrare nel merito, noi voteremo contro
quest'iscrizione.
Presidente
- È chiaro che...una ad una, c'è uno a favore
e uno contro. Il discorso del Capogruppo quindi andava se facevamo
una votazione in blocco... Chi vota a favore? Chi parla? La parola
al collega Ferrero.
Ferrero (M5S)
- Grazie Presidente.
Non comprendiamo veramente questo comportamento. Faccio una
premessa di alcuni secondi per capire qual è la nostra posizione.
C'era una prassi consolidata che derogava parzialmente a quello che
era il Regolamento, ma una prassi consolidata da anni, oggi questa
prassi viene improvvisamente interrotta e non riusciamo a capire
perché. Qui comunque si parla di condivisione, si parla di
collaborazione, si parla di "facciamo le cose tutti assieme", poi
il risultato in aula è che si cerca di approfondire gli argomenti,
si cerca di entrare nel merito degli argomenti tanto più che
abbiamo un giorno davanti e ci sono argomenti che mi pare siano di
gravità e di attualità, senza tema di smentita. In questo caso noi
parlavamo della riforma della scuola, la famosa "buona scuola" di
cui tanto si è detto, ma poco si è fatto qui dentro perché tante
parole sono state dette...qui c'era una proposta per assumere una
posizione, che era una posizione chiara ed era anche urgente che
fosse assunta questa posizione da parte del Consiglio regionale.
C'era quindi la possibilità di intravedere a livello
giuridico...non tedierò con i termini giuridici l'Assemblea, né chi
ci ascolta...ma di fare una pressione affinché questa nefasta
riforma della scuola venisse poi in qualche modo frenata, rivista o
comunque bloccata...non si vuole accogliere neanche questo. C'è
stata una discussione già ampia nelle sedute precedenti, quindi
sinceramente anche, purtroppo, dalle dichiarazioni che sono
dichiarazioni sostanzialmente...
(brusìo in aula)
...sento un po' di brusio, ma sarà...
Presidente -
Colleghi, un po' di silenzio per
cortesia...
Ferrero (M5S)
- ...dicevo che non c'era nessuna ragione
per non esaminare questo punto tranquillamente all'ordine del
giorno. Sarebbe stata una cosa anche rapida, quindi sinceramente
non riusciamo a capire quali sono le motivazioni. Le motivazioni
sono semplicemente di un atto così di forza, probabilmente a questo
punto dobbiamo immaginare che gli abbracci tra il Presidente
Rollandin e il Presidente del Consiglio Renzi siano stati
contagiosi. Peccato che questi ulteriori abbracci...consigliamo
anche al Presidente le prossime volte che andrà a Roma di stare
attento, perché ogni abbraccio che ha ottenuto da Renzi gli ha
sfilato dal portafoglio qualche milione di euro per la Valle
d'Aosta e quindi magari ci vorrebbe un'ulteriore attenzione. La
stessa cosa sta succedendo per la scuola, ci stanno sfilando quelle
che sono le competenze, una alla volta, nell'assoluto silenzio da
parte del Governo regionale, nel quasi assoluto silenzio da parte
dei nostri...vostri rappresentanti parlamentari a Roma, perché a
questo punto io non mi sento più rappresentato dal Senatore, dal
Deputato, visto quanto hanno fatto finora o, meglio, quanto non
hanno fatto finora a Roma.
Qui quindi c'era la possibilità di dare un altro segnale che
andava nella direzione di soddisfare quelle che sono le richieste
dei cittadini, degli operatori del settore e effettivamente di dare
un futuro, di garantire quel futuro che...finora la scuola
valdostana, nel bene e nel male, era stata una scuola comunque di
qualità. Voi lasciate perdere anche questo, non è urgente.
Probabilmente avete già preso degli impegni per domani, però il
Consiglio era convocato per due giorni. Secondo noi, qui non si
trattava nemmeno di fare uno sforzo, si trattava di un atto di
rispetto, ma se il rispetto è tutto qui, abbiamo capito che da
adesso il gioco si fa duro e, quando il gioco si fa duro, noi siamo
sempre della partita e la giochiamo fino alla fine.
Presidente
- Grazie collega. È aperta la votazione
sull'iscrizione al punto 33.01 della risoluzione:
"Incostituzionalità della L. 107/2015 "Riforma del sistema
nazionale di istruzione e formazione e delega per il riordino delle
disposizioni legislative vigenti"", prego i colleghi di votare. La
votazione è chiusa.
Presenti: 35
Votanti: 35
Favorevoli: 14
Contrari: 21
Il Consiglio non approva l'iscrizione della risoluzione
sopracitata.
Chi è contro l'iscrizione della risoluzione: "Impegno a
sottoporre al Ministro dell'agricoltura le problematiche inerenti i
rapporti con AGEA" al punto 33.02 dell'ordine del giorno? La parola
al collega Marquis.
Marquis (SA)
- Grazie Presidente. Per le stesse ragioni
già espresse al punto precedente dal collega Farcoz, dichiaro che
la maggioranza si esprimerà in modo contrario all'iscrizione del
punto all'ordine del giorno.
Presidente
- Uno a favore?
Presidente
- La parola al collega Nogara.
Nogara (UVP)
- Grazie Presidente.
A dir poco sono allibito, perché mi sembra una cosa logica,
penso per tutti, per persone che ragionano un attimo, che una
risoluzione del genere non può essere anche portata, per esempio,
ad un altro Consiglio. Mi stupisce poi, Presidente Marquis,
Presidente della III Commissione, che mi dica una cosa del genere,
perché io, per correttezza, anche alla fine della commissione
consiliare che abbiamo fatto qui in quest'aula avevo annunciato un
comunicato stampa e avevo annunciato anche una risoluzione del
genere proprio qui, e anche qualcuno di voi aveva detto che era il
minimo che si potesse fare; perché vi dico queste cose? Vi dico
queste cose perché noi ci siamo trovati in quest'aula con tutta la
Dirigenza dell'agricoltura e a delle domande precise che si
facevano sulla situazione del PSR passato e di quello che verrà ci
davano delle risposte veramente preoccupanti.
Allora, visto che domenica, appunto, c'è la Scuola di
democrazia, e qua molte persone a questo punto dovrebbero
partecipare a questa Scuola di democrazia, perché se si arriva al
punto di non votare neanche delle risoluzioni su cose urgenti,
urgentissime...ecco, forse qua di democrazia non ce n'è più tanta,
qua sembra di essere in un "Governo bulgaro" ormai, perché se c'è
qualcosa che non vi va, si vota contro e non si passa niente.
Faccio i complimenti a tutti quelli che votano contro queste
risoluzioni.
Ci siamo trovati qua, Assessore Testolin, con dei dirigenti che
a domande precise...e mi stupisco anche della dichiarazione che ha
fatto, perché la sua dichiarazione agli organi di stampa - e qui ce
l'ho - è stata questa: "
in tutti i confronti ci deve essere
innanzitutto serietà
", ecco, le sembra serietà questa in
quest'aula in questo momento? Quando ci sono dei problemi
gravissimi, che si dice che non si riesce a parlare con un
Ministro, che il nostro Deputato ha fatto un'interrogazione
parlamentare e non gli hanno risposto, che non c'è verso di capire
qualcosa, noi abbiamo l'opportunità di avere qui ad Aosta,
domenica, il Ministro dell'agricoltura...no, voi votate contro a
questa risoluzione, che non mi sembra niente di particolare: questa
risoluzione chiede solo...e non chiediamo neanche noi della
minoranza di partecipare a quest'incontro, ma chiediamo che almeno
voi vi interessiate a queste cose così importanti per gli
agricoltori, che almeno voi abbiate il coraggio di confrontarvi una
volta seriamente con il Ministro che è qui alla Scuola di
democrazia, e ripeto "democrazia"!
Sempre qui i suoi Dirigenti poi, Assessore, hanno detto che ci
sono delle mancanze sia rispetto dei CAA e di AREA, che basta far
funzionare le assicurazioni, oppure pagare, ma qua c'è il sospetto
che si tirino avanti le cose perché al 31 dicembre si dia poi la
causa ad AGEA perché non ha pagato. Sicuramente poi uscirà dal
cilindro...magari adesso...un coniglio, che dirà: "eh, ma noi
abbiamo avuto la lettera, adesso è arrivata la lettera che siamo
tranquilli". Sicuramente...magari succederà una cosa del genere,
però in questo momento io vi dico che è vergognoso non passare una
risoluzione del genere. Noi non siamo delle persone...qua si parla
di muro contro muro. Posso capire per le risoluzioni che
tecnicamente perché i...o perché in questo momento qualche
Assessore non è in grado di dare delle risposte, qui non è che
siete dei tuttologi che dovete sapere tutto. Allora, si poteva
discutere risoluzione per risoluzione, io penso serenamente, e
dire: "questa risoluzione è un po' complicata passarla oggi o
domani perché non abbiamo gli elementi", ma che problemi avete a
passare una risoluzione del genere? Che problemi avete a passare
una risoluzione in cui vi si chiede di andare in commissione? Qual
è il problema? Di che cosa avete paura? Siamo arrivati al punto che
noi non si può neanche più chiedere niente, che voi con queste cose
che state facendo adesso, con queste votazioni, di fronte ad
un'evidenza semplice, votate contro. Io, come vi dico, sono senza
parole, anche perché in questi giorni tantissimi agricoltori ci
hanno contattato proprio per quello che è uscito dalla commissione
consiliare. Noi abbiamo un PSR che non è approvato, ci sono delle
lettere che stanno arrivando agli agricoltori in questo momento,
dicendo: "voi potete andare a scontare in banca con questa lettera
quello che dovete prendere". Mi piacerebbe sapere come si fa a
calcolare quello che devono prendere con un PSR che non è
approvato, primo.
Io mi auguro, e ne sono abbastanza convinto - dico: "abbastanza"
-, che questo PSR venga approvato e questo PSR, a detta dei suoi
dirigenti, Assessore, dovrebbe essere approvato intorno al 10-15 di
novembre. Facciamo un'ipotesi catastrofica: questo PSR per motivi
vari non viene approvato, quelle persone che sono andate in banca a
scontare quella lettera che è stata loro mandata in questi giorni
da AREA pagherebbero di tasca loro tutto quello che hanno scontato
con quella lettera, che non vale niente, perché un suo dirigente in
quest'aula ha detto: "
se non riesce a passare il PSR intorno al
20 di novembre, l'anno finanziario salta
". Io mi auguro...e
credo che non succeda, lo spero, ma sinceramente...però c'è anche
questo, oppure le promesse fatte in quest'aula qua per tutto il
refresh
, per tutte le pratiche 2008-2009-2010...dovevano
essere tutte pagate a dicembre 2014. Adesso in quest'aula qui le
stesse persone ci hanno detto che devono essere pagate a dicembre
2015, ma alla mia richiesta precisa...e, se volete, io qua ho già
la registrazione già sbobinata, quando si è chiesto: "
e se non
vengono pagate, cosa succede
?", ci hanno risposto che vengono
perse. Alla luce di tutte queste cose qua, io non so se una
qualunque persona intelligente possa arrivare al punto che, quando
si discute su delle risoluzioni così importanti e così urgenti,
vota contro ad una cosa del genere. Io - ve lo dico per la terza
volta - sono allibito e stupito e spero che le persone che ci
stanno ascoltando o le persone a cui verrà riportato quello che è
successo questa sera in quest'aula qualcosa facciano. Grazie.
Presidente
- Grazie collega Nogara. Pongo in votazione
l'iscrizione al punto 33.02 della risoluzione: "Impegno a
sottoporre al Ministro dell'agricoltura le problematiche inerenti i
rapporti con AGEA". Siete pregati di votare. La votazione è
chiusa.
Presenti: 35
Votanti: 35
Favorevoli: 14
Contrari: 21
Il Consiglio non approva l'iscrizione della risoluzione
sopracitata.
Metto in discussione l'iscrizione al punto 33.03 della seguente
risoluzione: "Impegno per la revoca della proposta di deliberazione
della Giunta regionale relativa alle modalità di contribuzione
degli utenti dei servizi per le persone anziane". Chi prende la
parola contro? La parola al collega Guichardaz.
Guichardaz (PD-SIN.VDA)
- Riguardo alla risoluzione
richiamata, la proposta di deliberazione sarà portata in V
Commissione e in Commissione verrà discussa con parametri e cifre
che attualmente non sono né definitivi e sono comunque passibili di
discussione e eventualmente di modificazione. Riguardo poi
all'impegno, vi è da parte nostra la necessità di valutare la
fattibilità di alternative all'ISEE. Il motivo per cui noi
chiediamo un approfondimento e abbiamo la necessità di fare degli
approfondimenti, anche con i tecnici, è legato al fatto che voi
nell'impegnativa chiedete di mantenere l'indicatore regionale
IRSEE. Credo che in commissione si potrà parlare di
quest'argomento, si potranno audire eventualmente i tecnici per
capire, rispetto a queste modalità, se è possibile apportare delle
modifiche o fare delle discussioni.
Presidente
- Grazie collega. Chiede la parola la collega
Morelli, ne ha facoltà.
Morelli (ALPE) -
Merci Président. Colleghi di
maggioranza, io non vorrei trovarmi al vostro posto...
Presidente
- Un po' di silenzio, per cortesia...
Morelli (ALPE) -
...doversi arrampicarvi sui vetri per
giustificare la non iscrizione di queste risoluzioni. Veramente è
una situazione paradossale, non è mai successo, a memoria di
segretaria, che si rifiutasse l'iscrizione di risoluzioni, tanto
più che il Consiglio regionale è convocato anche per domani per una
giornata intera e c'era tutto il tempo di affrontare
tranquillamente le otto risoluzioni. Io credo che i cittadini siano
allibiti di fronte a questa vostra chiusura.
Nel merito questa risoluzione si collega, tra l'altro, ad un
argomento di cui abbiamo parlato questa mattina...è un argomento
non urgente, di più, che coinvolge tante famiglie valdostane, gli
utenti delle microcomunità. Noi ci rendiamo conto che, di fronte ad
un impegno, l'Assessore, la Giunta possa avere la necessità di
andare ad approfondire, ma normalmente nella discussione di una
risoluzione ci si pronuncia, si dice che si vuole modificare
l'impegno, che si vuole prendere più tempo, ma rifiutare
l'iscrizione di una risoluzione di questo tipo è inaccettabile. Io
non so se i cittadini a casa che ci seguono hanno capito quello che
sta succedendo. Noi abbiamo chiesto l'iscrizione di otto
risoluzioni, che riguardano tutte temi discussi oggi e la
maggioranza sta rifiutando l'iscrizione di queste risoluzioni. È
una cosa inaudita, veramente non so quale logica politica ci sia
dietro una decisione di questo tipo.
Colleghi di maggioranza, veramente vi prego di fare una
riflessione. La nostra risoluzione richiama la proposta di
deliberazione della Giunta regionale che modifica le tariffe per le
microcomunità. Ora, constatato che le contribuzioni degli utenti
subiscono un aumento che, dal nostro punto di vista e dal punto di
vista di tanti cittadini, è spropositato, perché si indicano degli
aumenti che arrivano al 43 percento, poiché questa mattina alla
nostra interpellanza l'Assessore ha replicato dicendo che vi è la
difficoltà di valutare anticipatamente il reale impatto del nuovo
indicatore ISEE che è stato adottato sulla determinazione delle
quote contributive e appreso che la proposta di deliberazione è
cagione di grande allarme e preoccupazione per i familiari e per
gli utenti delle microcomunità quanto alla possibile
insostenibilità degli importi contributivi prospettati, che
potrebbero avere come effetto l'abbandono delle microcomunità da
parte degli utenti, e questo andrebbe a minare il sistema di
assistenza agli anziani...se non sono problemi importanti da
discutere in questa sede questi, ditemi quali sono i problemi di
cui dobbiamo discutere!
"
Ritenuto che la riforma del welfare valdostano
- tutti
concordiamo che vada affrontata -
che coinvolge anche il settore
dell'assistenza agli anziani, non possa compromettere la tenuta di
un sistema equo e ben strutturato
- tutti noi riconosciamo che
il nostro sistema è equo e ben strutturato -
e che finora è
stato in grado di rispondere alle esigenze crescenti di una
popolazione che sta invecchiando rapidamente..."
, nella nostra
proposta di impegno, che è molto puntuale - sulla quale potete non
trovarvi d'accordo e allora ce lo dite che non siete d'accordo, ma
non vi rifiutate di affrontare una discussione su un argomento di
questo tipo! -, noi chiediamo all'Assessore di revocare la proposta
di deliberazione che ci avete già annunciato che sarà modificata e
la nostra proposta è di mantenere per quest'anno, cioè per il 2016,
l'indicatore regionale IRSEE, quello utilizzato fino ad ora, per il
calcolo della contribuzione per l'accesso al servizio residenziale
di microcomunità, ma per il 2016, temporaneamente. Per dare il
tempo alle strutture di fare parallelamente un'attività di analisi
comparata tendente ad individuare i parametri ISEE, che è il nuovo
indicatore che è stato introdotto e che comporta delle difficoltà
di applicazione, noi diciamo: manteniamo l'IRSEE per il 2016,
parallelamente valutiamo, facciamo delle simulazioni, analizziamo
ogni singola situazione per andare ad individuare i parametri ISEE
più idonei, da applicare poi successivamente per far sì che ci sia
una sostenibilità del servizio e che le famiglie possano continuare
a contribuire a questo servizio.
Se su un argomento di questo tipo vi rifiutate di discutere,
veramente altro che allibiti, collega Nogara! Tra l'altro, questa
sera c'è anche tutta una serie di riunioni sul territorio per
parlare del problema delle micro e noi qui non lo affrontiamo.
Presidente
- Grazie collega. Pongo in votazione
l'iscrizione al punto 33.03 della risoluzione: "Impegno per la
revoca della proposta di deliberazione della Giunta regionale
relativa alle modalità di contribuzione degli utenti dei servizi
per le persone anziane". La votazione è aperta. La votazione è
chiusa.
Presenti: 35
Votanti: 35
Favorevoli: 14
Contrari: 21
Il Consiglio non approva l'iscrizione della risoluzione
sopracitata.
Chi prende la parola sull'iscrizione al punto 33.04 della
seguente risoluzione: "Impegno dell'Assessore all'istruzione e
cultura a relazionare alla Commissione consiliare competente in
merito alla riorganizzazione della didattica museale"? La parola al
collega Farcoz.
Farcoz (UV
) - Sì, grazie Presidente. Ribadisco che non
iscriveremo questa risoluzione. Grazie.
Presidente -
Chi chiede la parola? La parola al collega
Bertin.
Bertin (ALPE)
- Generalmente sono risoluzioni che
impiegano quei tre o quattro minuti, sono ormai entrate nella
prassi e servono più che altro...l'utilità di presentare questa
risoluzione era dettata dall'urgenza di affrontare questa questione
non qui in Consiglio, ma nelle commissioni. Una risoluzione che,
come ho detto, all'incirca avrebbe preso quattro o cinque
minuti.
Presidente
- Un po' di silenzio, per cortesia...
Bertin (ALPE)
- ...quattro o cinque minuti e non di più.
Era una prassi consolidata quella di iscrivere risoluzioni, nella
passata legislatura nella quale ero presente posso testimoniare che
non è mai successo che una risoluzione non sia stata iscritta e a
quanto pare...ci dicevano che almeno negli ultimi 17 anni questo
non è mai successo, sempre se accettate come prassi consolidata di
iscrivere le risoluzioni, risoluzioni anche discutibili, ma,
proprio perché ormai si trattava di una prassi, sono sempre state
tutte iscritte. Oggi ci troviamo di fronte ad un cambiamento che
evidentemente non è insignificante. Ricordiamoci che, ad esempio,
certi Paesi addirittura non hanno una costituzione scritta, ma le
regole sono dettate appunto dalla prassi. Non è il nostro caso
evidentemente e queste sono questioni molto minori, ma a questo
punto evidentemente se questo è l'atteggiamento, dovrà essere
regolato in modo puntuale tutta la questione relativa alle
presentazioni delle risoluzioni, eccetera, anche perché oggi si
chiude un capitolo durato come minimo 17 anni nel quale una prassi
consolidata e un accordo, un
gentlemen's agreement
tra
maggioranza e opposizione portava a discutere qualunque risoluzione
nel Consiglio, un cambiamento del quale vi prendete una bella
responsabilità, credo sia un atteggiamento stigmatizzabile e grave.
Grazie.
Presidente -
Grazie collega Bertin.
Metto in votazione l'iscrizione al punto 33.04 della
risoluzione: "Impegno dell'Assessore all'istruzione e cultura a
relazionare alla Commissione consiliare competente in merito alla
riorganizzazione della didattica museale". La votazione è aperta.
La votazione è chiusa.
Presenti: 35
Votanti: 35
Favorevoli: 14
Contrari: 21
Il Consiglio non approva l'iscrizione della risoluzione
sopracitata.
Pongo in discussione l'iscrizione al punto 33.05 della seguente
risoluzione: "Impegno per l'effettuazione di un'analisi del quadro
economico-finanziario delle stazioni sciistiche nella competente
commissione consiliare". Chi prende la parola contro? La parola al
collega Marquis.
Marquis (SA)
- Grazie Presidente.
Il punto all'ordine del giorno tratta l'iscrizione della
risoluzione nel merito dell'ipotesi della chiusura infrasettimanale
di alcuni comprensori sciistici e a tal fine vorrebbe impegnare la
Commissione competente in un'audizione. Io credo che qualsiasi
membro della minoranza consiliare abbia modo nell'ambito dei lavori
della propria commissione di poter esprimere questa richiesta e
pertanto esprimiamo voto contrario all'impegno così com'è stato
proposto attraverso l'espressione da parte del Consiglio.
Presidente -
Chi chiede la parola per favore? La parola
al collega Chatrian.
Chatrian (ALPE) -
Sì, grazie Presidente Viérin, quanto
meno ci ha dato la possibilità di spiegare a chi ascolta questo
Consiglio, singolarmente i cittadini valdostani devono avere la
possibilità di valutare il perché non si è deciso di affrontare, di
iscrivere...non sostenere la posizione di ALPE, UVP o Movimento
Cinque Stelle, di iscrivere, quindi confrontarsi su dei temi non
urgenti, in questo caso urgentissimi.
Allora, questa mattina il sottoscritto, il collega Viérin e
altri ancora abbiamo annunciato su questo tema degli impianti a
fune la presentazione di una risoluzione, abbiamo annunciato questa
mattina durante il dibattito che avremmo presentato una risoluzione
su questo tema. Allora fra nove giorni inizia la stagione invernale
a Breuil-Cervinia, il 17 di ottobre, oggi il quotidiano
La
Stampa
mi sembra che dia una sua dignità a questo dossier,
tutta la prima pagina, completa e voi, dopo aver ascoltato
attentamente le parole del collega Marquis, decidete di non
affrontare neanche il tema e non solo di non affrontare il tema, ma
proprio perché, a seguito delle risposte che l'Assessore
Marguerettaz oggi ha dato a quest'aula: "si sta valutando e ci
stiamo confrontando con il Presidente delle società degli impianti,
abbiamo fatto diverse riunioni con la finanziaria regionale", cioè
con la Finaosta, che i conti non tornano...sono parole
dell'Assessore Marguerettaz, non sono mie, le faccio mie...nel
senso che i valdostani che stanno ascoltando delle piccole e medie
stazioni e anche delle grandi stazioni sappiano che questa
maggioranza decide di non affrontare un tema così spinoso e
delicato quando ci sono delle intenzioni di mezzo e delle soluzioni
che non sono ancora state, diciamo, decise.
L'Assessore poc'anzi diceva: "
le aperture devono essere
valutate stazione per stazione, tenendo conto anche che ci sono
periodi in cui i dipendenti delle società in servizio sono più
degli sciatori
". Bene, queste sono parole di qualche oretta fa
dell'Assessore Marguerettaz, quindi come per dire: "il dossier è
molto à la une
", è talmente
à la une
che non c'è
neanche la volontà di affrontare questa nostra risoluzione. Ma cosa
avranno mai presentato questi Consiglieri di opposizione? Collega
Marquis, penso conosca...ha fatto l'Assessore e anche il
Vicesindaco, penso, di Saint-Vincent, quindi conosce le difficoltà
delle piccole stazioni... Cosa avranno mai presentato questi
colleghi dell'ALPE e dell'UVP e Cinque Stelle? "
Il Consiglio
regionale impegna l'Assessore competente, congiuntamente agli
amministratori delegati delle società degli impianti di
risalita...
- cioè chi ha i dati, i numeri, lo stato dell'arte
sul tavolo: criticità, costi eccessivi, dove si può modificare,
dove si possono modificare...quanto meno lo stato dell'arte... -
a partecipare ad una seduta della Commissione consiliare
competente convocata con urgenza, visti i tempi ristretti, per
procedere ad un'analisi puntuale del quadro economico, finanziario
e sociale delle stazioni sciistiche, finalizzata ad operare le
scelte più adeguate per il futuro dei comprensori valdostani
":
questa è la risoluzione che noi abbiamo presentato qualche ora fa,
annunciata questa mattina all'Assessore Marguerettaz. Non penso che
il Governo regionale dovesse mettere insieme tutti gli alti
funzionari e i dirigenti di Finaosta.
Come avete potuto capire, noi siamo preoccupatissimi della
questione e, dato che siamo preoccupati, vorremmo avere tutte le
carte sul tavolo in commissione con otto amministratori delegati,
in presenza dell'Assessore Marguerettaz e avere la possibilità, la
serenità di affrontare nel merito la stagione invernale, che è alle
porte. Tra nove giorni mettiamo gli scarponi ai piedi; i maestri di
sci iniziano a fare i loro corsi di aggiornamento, mi sembra, dal
12 novembre 2015 fino al 24 novembre 2015 e le grandi stazioni
avvieranno la loro stagione, quindi assunzione del personale,
speriamo...assunzione di personale a tempo determinato e anche
quelle stazioni meno fortunate, meno ricche, meno...potenti come
Courmayeur, la Thuile, Cervinia, Gressoney, Ayas...quelle meno
fortunate inizieranno a capire o a sapere se ci sarà una potenziale
possibilità di iniziare la propria stagione, se ci saranno delle
assunzioni. Stiamo parlando di posti di lavoro, collega Farcoz,
stiamo parlando di potenziali posti di lavoro e forse la politica
ha il suo compito, il suo ruolo di dare contezza dello stato
dell'arte, della situazione, perché noi siamo preoccupati perché
non devono essere le società a decidere se chiudere o no le
stazioni. Non devono solo essere gli amministratori delegati a
chiudere o no degli impianti singoli sui singoli comprensori medi o
piccoli, non devono essere gli amministratori delegati a decidere
di chiudere durante la settimana, c'è un socio, c'è una finanziaria
regionale e c'è chi invece è stato eletto e non nominato... Ebbene,
noi siamo stati eletti e non siamo stati nominati, come in questi
mesi diverse persone sono state nominate a guidare dei consigli di
amministrazione, ad avere delle deleghe all'interno di questi
consigli di amministrazione. La nostra missione, la nostra
mission
, in quanto eletti, è diversa: è quella di creare le
condizioni anche alle vallate laterali meno ricche, con più
difficoltà, con meno numeri e con dei costi forse più elevati a
dare contezza e gambe ad una stagione dignitosa, a dei posti di
lavoro, al volano, che è un volano di tutta la vallata laterale in
questione, che può essere Cogne, Crévacol, Col de Joux, Brusson,
Champorcher, Torgnon...che conosco abbastanza bene perché ho avuto
l'opportunità anche di fare il Sindaco di un piccolo paesino.
Quando il collega Marquis non vuole neanche affrontare un tema
così delicato, quasi...come dire? banalizzando: "ma ogni singolo
Consigliere può chiedere una parlatina in Commissione, ma noi non
vogliamo una chiaccherata in commissione, ma degli impegni
pubblici, collega Marquis: che i nuovi amministratori delegati
vengano con i dati, proiezioni, stato dell'arte, ma non tra tre
settimane quando la stagione è già partita! Venerdì, lunedì perché
non affrontare tecnicamente un minuto e dare la possibilità di
dire: "no, questa dobbiamo votarla". Mi sembrava un'Union
Valdôtaine di venti-trent'anni fa dove parlava ai piccoli numeri,
dove si parlava alle piccole località, alle piccole comunità,
quelle meno fortunate, dove la qualità della vita doveva essere
garantita come alle grandi stazioni, invece non è intervenuto un
collega dell'Union Valdôtaine, è intervenuto un altro collega, che
forse ha avuto però anche oneri e onori come amministratore di una
piccolissima società di impianti a fune, tale Col de Joux.
Sinceramente con grande rammarico, se ci sarà, come ho ben
capito...l'abbiamo tutti ben capito che c'è la volontà di non
affrontare tale dossier urgente...e con grande rammarico da una
parte e, dall'altra, veramente questa chiusura totale...se non è
urgente un tema come questo, non so cosa possa essere urgente in
quest'aula consiliare... Grazie.
Presidente -
Grazie collega Chatrian. Apriamo la
votazione per l'iscrizione al punto 33.05 della risoluzione:
"Impegno per l'effettuazione di un'analisi del quadro
economico-finanziario delle stazioni sciistiche nella competente
commissione consiliare". La votazione è aperta. La votazione è
chiusa.
Presenti: 35
Votanti: 35
Favorevoli: 14
Contrari: 21
Il Consiglio non approva l'iscrizione della risoluzione
sopracitata.
Mettiamo in discussione l'iscrizione al punto 33.06 della
seguente risoluzione: "Impegno dell'Assessore alla sanità a
riferire alla competente commissione consiliare in merito alla
bozza di accordo per la gestione dei percorsi assistenziali". Chi
chiede la parola? La parola al collega Guichardaz.
Guichardaz (PD-SIN.VDA) -
Riguardo a questa risoluzione,
questa mattina è stata discussa un'interrogazione urgente. Mi pare
che sia stato chiarito molto bene che non vi è alcun accordo
politico, accordi che non sono stati discussi sul tavolo politico
sono degli accordi che, a quanto mi è dato sapere, avendo ascoltato
oggi l'Assessore, sono stati, diciamo, un percorso di discussione
fra tecnici.
Per quanto ci riguarda...io penso che questo tipo di accordo,
che è citato nella risoluzione al momento non abbia alcun tipo di
valenza e di ricaduta di tipo politico e quindi sarebbe come
discutere di un documento tecnico che non ha avuto alcun passaggio,
che non è stato peraltro neanche condiviso con nessuno né della
maggioranza, né della minoranza.
Presidente -
Grazie collega Guichardaz. Altri? La parola
al collega Bertschy.
Bertschy (UVP) -
Grazie Presidente.
Io credo che i soldi pubblici vadano rispettati sempre, poi si
può sbagliare, si possono prendere decisioni che a livello
amministrativo possono a volte essere appunto giuste, a volte
sbagliate, però vanno rispettati sempre, anche quando si pagano i
dipendenti a costruire tavoli tecnici. Ora, io vorrei capire come
mai mandiamo in giro dei dirigenti a costruire degli accordi di
programma, bozze di accordi di programma, che sono qua, li
accompagniamo con delle lettere, mettiamo in allerta le persone con
delle lettere in cui si scrive: "
imminente deliberazione nelle
prossime due settimane dell'accordo di programma
" e poi, grazie
ad un comunicato di qualcuno che ha il coraggio di andare un po'
oltre confine, si fanno tante piccole smentite, fino a quando si
arriva in aula e si dice: "no, non era vero". Intanto tutti
allertati, tutti preoccupati, chi se ne frega se uno magari in
questi giorni ha pensato: "ma mi sposteranno da Courmayeur fino
Torino a lavorare", "ma non succede niente, chi se ne frega se
smontiamo tutto...".
Gli accordi di programma li avete fatti scrivere voi ai vostri
tecnici, gli indirizzi politici non se li sono inventati i tecnici,
forse tra di voi non ne avete ancora parlato, può essere, perché fa
parte del metodo. Lei quindi giustamente, collega Guichardaz, sta
cercando di combatterlo e mi ha anche spiegato il metodo nelle
segrete stanze, sotto questo profilo tanto di cappello, il problema
è che ci va della trasparenza. Sappiamo che l'altra stampella della
maggioranza è più coraggiosa in certi momenti che in altri, ma
allora noi siamo qua per dire che tra qualche giorno...se abbiamo
voglia di metterci a far barricate...e a continuare a dire che la
Valle d'Aosta la distruggerete voi ci mettiamo un attimo, e ci sono
anche le motivazioni! Vogliamo arrivare a quello per non discutere
tre risoluzioni con delle cose che sono uscite da degli enti
pubblici! Non è che sono passati e gli hanno tirato...hanno fatto
l'aereoplanino e sono entrati nella nostra stanza, questi sono
accordi firmati da dirigenti che hanno speso delle ore di lavoro
per scrivere questa roba qua!
Allora, le dico che cosa c'è scritto in quest'accordo tanto per
dire qualche cosa? Articolo 2: "
una centrale unica e condivisa
di risposta alle chiamate di soccorso sanitario 118, che accolga le
richieste di intervento in emergenza, urgenza, proveniente dai
territori della Valle d'Aosta e dall'area Piemontese di confine.
Tale centrale unica è individuata nella centrale operativa 118 di
Torino, che processerà quindi, oltre alle chiamate dell'area
piemontese di attuale competenza, anche tutte le domande di
soccorso provenienti dalla Valle d'Aosta
". Allora, se un
tecnico si è sognato di scrivere queste cose qua senza un indirizzo
politico, gli faccia fare altro! E dica anche il nome di questo
tecnico, perché non ha il diritto di andare a spendere delle ore di
lavoro in giro per la Valle d'Aosta, a fare cose che poi voi non
gli avete dato né il compito, né l'indirizzo di fare! Ma poi
andiamo avanti, c'è il 112, vogliamo difendere la nostra autonomia
con un po' di Provincia di Torino? Noi siamo allarmati da questo
sistema di vedere le cose! L'autonomia la difendiamo da qua, ma
come avremmo fatto a gestire un'alluvione con una centrale da
quelle parti lì? Ma vi rendete conto? Ma se un tecnico ha pensato
questa roba, vuol dire che non sta lavorando per la Regione Valle
d'Aosta! E voi oggi non volete venire a..."è un accordo, una roba
che non è ancora discussa...chi lo sa? Non c'è un accordo
politico"; allora, non mandate in giro la gente a lavorare, prima
gli dite cosa fare e poi li mandate a lavorare.
Allora, noi vi chiedevamo solo di venire in commissione a
spiegarci se dietro c'è una strategia politica. Assessore Fosson,
se non l'ha fatta lei, dica chi gliela ha data questa strategia, se
invece l'ha fatta lei, se ne prenda la responsabilità! In
commissione venivate a dirci: "questa roba qua è carta straccia, se
l'è inventata - non faccio il nome di chi ha fatto questa roba -
questo qui, d'ora in avanti farà altro, perché ha sbagliato, perché
non rappresenta quello che volevo fare io politicamente", perché
questa mattina ce lo ha detto e ce lo ha detto sui giornali,
altrimenti vi ripeto: rispettate i soldi anche quando pagate i
dirigenti.
Ce n'è poi un altro...perché qui all'articolo 3 cominciamo a
dire dove deve andare la gente a curare: un po' a Torino, qualcuno
di Cuorgné viene qua, ma tutto bene...ma vogliamo andare a capirle
insieme queste cose? Gli accordi di cooperazione ve li fate da
soli? Ma allora stiamocene a casa noi altri, cosa stiamo qua ancora
a cercare ogni tanto di trovare un punto di convergenza... Credo di
essere stato in questi due anni e mezzo una persona che ha cercato,
a nome del gruppo, sempre di trovare dei punti di unione, ma se
questa è la risposta, andiamo avanti con il muro contro muro e
vediamo chi regge fino alla fine. Non sono mica i tre voti in più
che avete che vi lasciano tranquilli, avete davanti una porta
spalancata per andare dentro al baratro e, purtroppo, ci va la
Valle d'Aosta ed è per quello che noi ogni tanto abbiamo degli
atteggiamenti di responsabilità, e a tutto questo si risponde senza
aver voglia di discutere?
Lei lo sa che cosa c'è scritto qua dentro, Assessore, lei lo sa.
Allora, quando prima avete parlato della risoluzione...non mi
ricordo che numero fosse, lei non ha detto: "ma forse è meglio che
andiamo ad approfondire", non si è preso la responsabilità di dire
queste cose, perché magari non tutti i colleghi le sanno, l'avete
letto tutti che cosa c'è scritto qua dentro? Siete d'accordo che i
nostri tecnici vadano in giro a pensare delle cose per noi e poi
dopo, quando vengono scoperti, dicono: "ma è poi la politica che
deve prendere una decisione" e la politica cosa dice? "Ma no, non
era mica quello che volevo fare io". Ma siamo matti? Ma un'azienda
la fareste lavorare così voi altri?
Allora, noi ci siamo a prenderci delle responsabilità, non ci
siamo a farci prendere in giro, ci siamo a difendere l'autonomia,
ci siamo a difendere la Valle d'Aosta, ci siamo anche a ripensare
un sistema, ma questo sistema non si ripensa da soli nelle segrete
stanze, non si ripensa soprattutto con il vecchio metodo. Se avete
bisogno di noi, noi ci saremo, soprattutto quando si terrà una
bella linea sulle responsabilità e non faremo tanti problemi di
nomi, di cognomi, non è più quello il problema. La Valle d'Aosta si
salva se ci diamo tutti da fare, ma bisogna cambiare pagina,
regime, tirarsi tutti su le maniche e pensare che tutti possiamo
essere utili e cercate di difendere le sensibilità per le quali qui
vi hanno portato anche i vostri elettori.
Presidente
- Grazie collega. Pongo in votazione
l'iscrizione al punto 33.06 della risoluzione: "Impegno
dell'Assessore alla sanità a riferire alla competente commissione
consiliare in merito alla bozza di accordo per la gestione dei
percorsi assistenziali". La votazione è aperta. La votazione è
chiusa.
Presenti: 35
Votanti: 35
Favorevoli: 14
Contrari: 21
Il Consiglio non approva l'iscrizione della risoluzione
sopracitata.
Pongo in discussione l'iscrizione al punto 33.07 della seguente
risoluzione: "Impegno per il rilancio del settore edilizio". Chi
chiede la parola? La parola al collega Marquis.
Marquis (SA)
- Grazie Presidente.
La risoluzione che si vuole iscrivere all'ordine del giorno
vuole impegnare la commissione competente ad un'urgente
convocazione dell'Assessore ai lavori pubblici e delle categorie
che rappresentano il settore edilizio. Credo che sia nota a tutti
la pesante crisi di cui sta soffrendo questo settore, è un settore
che è in crisi dal 2007 e sono stati in questi giorni forniti
alcuni dati che sicuramente sono molto preoccupanti. È anche vero
che in questi giorni sono cominciati gli incontri inerenti la
predisposizione del bilancio, l'Assessore alle opere pubbliche ha
già incontrato i rappresentanti della Cassa edile e a breve verrà
convocata la Consulta regionale dei lavori pubblici. Credo che ci
sarà anche l'opportunità di confronti con le associazioni di
categoria nella fase di predisposizione del bilancio all'interno
delle commissioni ed è per questa ragione che credo non ci sia la
necessità di appesantire ulteriormente dei lavori che vengono già
organizzati con una loro cadenza e che potranno dare i risultati
attesi, pertanto voteremo contro questa proposta.
Presidente
- Chi chiede la parola? La parola al collega
Gerandin.
Gerandin (UVP)
- Grazie Presidente.
Vede, ex Assessore Marquis, dopo il suo intervento sono passato
da quello che poteva essere un senso di frustrazione, un senso di
incomprensione alla rassegnazione. Io penso che dopo quanto lei ha
detto non ci sia altro termine per sintetizzare quella che è la
vostra attenzione per un problema così grave e rassegnarsi è molto
brutto, anche perché significa che siamo al fondo di un baratro,
come ha detto molto bene prima il collega Bertschy: in fondo ad un
baratro da cui sarà difficile risollevarsi, perché se questa è
l'attenzione che avete, se dopo aver...come giustamente ha
sottolineato, è un problema drammatico: la perdita di 1.500 posti
nell'indifferenza della politica...come viene annunciato...bene, se
questa non è urgenza, se questo è, come ha detto lei, appesantire i
lavori di una commissione...
(interruzione del Consigliere Marquis, fuori
microfono)
...ha detto: appesantire. Ora, io non riesco veramente a capire,
perché qua non c'era nulla, nulla se non chiedervi una prova di
coerenza, per due motivi: il primo è legato al fatto che noi,
quando vi abbiamo dato fiducia - e ce ne pentiamo - con il voto di
astensione sul bilancio, noi vi avevamo chiesto di inserire un
piano straordinario di investimenti da assegnare mediante economia,
mediante cottimo fiduciario, tenendo conto del principio della
rotazione, affidamenti che erano di piccola e media entità, che è
esattamente il principio che l'Assessore Perron
nell'incontro...nella presentazione del bilancio ci ha enunciato.
Ora, se questa è la coerenza che dimostrate, dopo che vi chiediamo
esclusivamente di tener fede ad un impegno che avevate preso e che
avete ribadito in sede di assestamento di bilancio, davvero la
credibilità della politica è pari a zero. Io qua non parlerei
neanche più di politica, qua è neanche più avere un minimo di amor
proprio, di visione politica o di visione amministrativa, scusate.
Se questo è il progetto di rilancio che avete della Valle d'Aosta,
povera Valle d'Aosta! Certo che noi continueremo ad essere
saccheggiati, non c'è ombra di dubbio, perché se questa è la
progettualità che avete, gli annunci
spot
, gli annunci di
tagli drastici per poi fare il
beau geste
e dire: "no,
tagliamo solo la metà", se queste sono le prospettive di rilancio e
di entrate, come giustamente si preoccupava, Assessore Perron, di
far ritornare nelle casse regionali i tributi, questa era
un'opportunità. Guardate bene, non è che chiedevamo...chiedevamo
esclusivamente di impegnare la commissione competente per
un'urgente convocazione dell'Assessore ai lavori pubblici e delle
categorie, ma certo che abbiamo una visione molto diversa di quella
che può essere la prospettiva della Valle d'Aosta.
Stamattina...questo pomeriggio, rispondendo l'Assessore Baccega,
diceva che, per la carità, magari modificare i termini o aumentare
un po' i 120 mila euro, i 120 metri quadri per far sì che i
valdostani investano per quello che è il futuro dei figli e per
quello che è il discorso della prima casa era far speculazione,
perché ha detto che si aiuta chi ha i soldi, per poi magari
sostenere...ecco, l'ho già detto, magari con dei congrui
sostegni...abbiamo dei numeri preoccupanti sopra gli 800 euro di
affitti pagati nell'emergenza abitativa, ebbene, questo è un altro
sistema di Valle, è il vostro sistema, difendetevelo, ma prendetevi
le responsabilità, perché qua non c'entra assolutamente nulla la
politica, questo è un discorso amministrativo.
Io davvero dopo quello che ho sentito...mai avrei immaginato e
mai penso che a casa vostra fareste delle scelte come avete fatto
in questo momento. Sono delle scelte che mortificano l'intelligenza
dei valdostani. Perché non portare in discussione dopo un grido di
appello come questo, in cui tra le altre cose ti dicono: "l'ente
pubblico deve aiutare l'edilizia ad essere veloce"? Questo è
l'essere veloce che intendete voi? "Non parliamone", per cui la
motivazione per cui voi ci dite che c'è quest'urgenza e la
riconoscete...però poi ci dite alla fine: "è meglio se non ne
parliamo", o "non ne parliamo in fretta", o "ne parleremo coi
tempi", o "ne parleremo solo a qualcuno"...beh, noi non è la
visione politica che abbiamo. E questa è la politica del lavoro,
l'innovazione, la ventata di innovazione per le politiche del
lavoro che qualcuno entrando in maggioranza ha portato? Qualcuno
che magari fino a poco tempo fa si vantava di essersi legato ai
cancelli delle fabbriche? Bene, questa è la novità? Questa è
l'attenzione che avete? C'è veramente da preoccuparsi, perché il
futuro non può essere questo, non possiamo rassegnarci a questo.
Evitare la discussione significa non risolvere il problema.
Io so che qualcuno all'interno di voi questo lo sta vivendo
male, allora magari ogni tanto ribellarsi a quelli che sono ordini
imposti magari è un segno comunque di responsabilità e di coerenza
con l'impegno che ognuno di noi...e anche voi avete preso con i
vostri elettori. Ricordatevene, perché magari tra i 1.500 che hanno
perso il posto di lavoro ce n'è qualcuno che conoscete, qualcuno
che magari vi bussa, perché bussano molto più a casa vostra, perché
siete in maggioranza, per avere un rilancio di questo settore, noi
siamo in minoranza, non è che possiamo fare granché, possiamo
denunciare un sistema che non ha futuro, ma la maggioranza può
ancora... Allora, assumetevi tutte le responsabilità, fate
ripartire questo settore, che è un settore che negli anni ha dato
tanto alla Valle d'Aosta, è un settore di cui ci siamo vantati di
essere...comunque di aver dato un grosso contributo allo sviluppo
della Valle d'Aosta.
Ora, non è non parlandone che si risolvono i problemi, non è
nascondendo la testa sotto la sabbia. È inaccettabile, è veramente
inaccettabile, ma se poi il principio per cui non avete accettato è
che non è urgente, beh, davvero forse viviamo in un mondo diverso,
forse abbiamo una visione diversa. Certo che la gente è schifata
dalla politica, ma è normale che sia schifata dalla politica, ma
certo che non andrà mai più a votare e poi alla fine a chi viene
dato il consenso è gente che non ha neanche l'orgoglio e comunque
la capacità di dire: "beh, convochiamo queste persone e sentiamo
qual è il disagio che hanno, convochiamo le persone che devono
risolvere questi problemi, vediamo qual è la visione politica".
Certo, è difficile, ma quando poi bisogna parlare di prospettive,
di visione politica, bisogna avere un progetto. Beh, un progetto
nel vuoto non esiste, la drammaticità della Valle d'Aosta in questo
momento di grave crisi economica è che non esiste un progetto, non
esiste una visione futura, non esiste la prospettiva, perché
potremmo anche essere su due aspetti diversi, avere due visioni
diverse di un progetto, ma ci confronteremmo su qualcosa di
concreto. Noi non possiamo confrontarci con nulla con voi perché
intorno a voi c'è il nulla, per cui non c'è prospettiva per questo
sistema valdostano.
Se non volete neanche parlarne, non risolverete mai e poi mai
quelli che sono i problemi dei valdostani. Mi dispiace, è
un'occasione persa soprattutto per dimostrare che non sono tutti
burattini e non c'è un solo burattinaio. Ogni tanto sarebbe
importante farsi un esame di coscienza, guardarsi allo specchio e
dire: "beh, alla fine un po' di dignità ce l'ho e voto secondo
coscienza".
Presidente
- Passiamo alla votazione dell'iscrizione al
punto 33.07 della risoluzione: "Impegno per il rilancio del settore
edilizio". La votazione è aperta. La votazione è chiusa.
Presenti: 34
Votanti: 34
Favorevoli: 14
Contrari: 20
Il Consiglio non approva l'iscrizione della risoluzione
sopracitata.
Pongo in discussione l'iscrizione al punto 33.08 della seguente
risoluzione: "Soutien au peuple Catalan". Chi chiede la parola? La
parola al Presidente della Regione.
Rollandin (UV)
- Sì, grazie Presidente.
Queste otto risoluzioni che sono state presentate con la logica
dell'urgenza credo che oggettivamente...anche se non è stato
spiegato da parte dei colleghi perché l'urgenza, molte volte perché
si voleva discutere. Ce n'erano sicuramente alcune che potevano
starci: quella del Ministro che viene dopodomani su cui ci sono
già...non solo, è organizzato...che ci fosse...com'è comprensibile
che ci sia l'incontro con il Ministro...cose che sono scontate.
Allora, voglio solo dire che si capisca il perché noi non votiamo
contro quello che è il senso delle risoluzioni, perché sennò non ci
capiamo su che cosa si vuole ottenere, tant'è che molte di queste
sono già state spiegate questa mattina dicendo quello che si voleva
fare, la disponibilità a parlarne in commissione, cosa che voi
adesso nelle risoluzioni avete trasformato in un nuovo invito a
fare quello che noi abbiamo già detto questa mattina che poteva
essere fatto. Allora, dov'è l'urgenza di approvare la risoluzione
rispetto a quello che abbiamo detto questa mattina, non cambia una
virgola.
In più, se mi permettete, tra quelle che mi permetto di dire non
urgenti c'è quest'ultima risoluzione, dove si dice
:
"
exprime son plein soutien à ce parcours de liberté et
épanouissement politique, culturel, identitaire et linguistique
dans une idée d'Europe des peuples. Félicite le peuple catalan pour
le grand succès électoral aux récentes élections et souhaite qu'il
puisse atteindre la pleine reconnaissance à l'autodétermination
qu'il revendique contre les attaques centralisatrices qui minent
les droits et les prérogatives des peuples".
Je crois qu'il y a eu des résolutions qui parlent...pour ce qui
est de l'Union, l'autre jour, des résolutions spécifiques, tous se
sont exprimés dans ce sens, donc quelle est l'urgence de dire qu'on
félicite le peuple catalan? Si on le faisait, à part que les
félicitations des groupes, comme des mouvements, peuvent être
faites n'importe quand et comment, je ne crois pas qu'il y ait une
urgence particulière, sinon dans le fait qu'évidemment dans le plus
bref on le fait mieux. Y a-t-il un argument qui peut être d'urgence
sur le fait de se féliciter vers le peuple catalan? Moi je crois
que dans ce sens il y a quelques doutes, on peut le faire
aujourd'hui, demain, après demain, je crois qui ne change pas
grande chose, même si je peux comprendre que le peuple catalan
attend notre prononciation, mais je crois qu'évidemment il y a une
possibilité que chaque mouvement, chaque organe politique peut
faire avec des nuances, avec des différences
.
Allora, quello che io voglio dire è che non può essere
interpretata la nostra posizione, che sicuramente è stata, rispetto
al passato, una posizione che è stata presa a differenza di altre
volte...era già successo una volta, quando sono state presentate
più mozioni, abbiamo detto: "beh, discutiamone alcune, le altre non
le discutiamo", perché sennò con questo sistema...presentare
risoluzioni all'ultimo minuto riteniamo che non sia molto corretto.
Se ne parla se c'è bisogno, si discute, si può trovare un accordo
che permetta di fare la discussione nel merito, che magari non
prendeva più tempo di quello che ha preso quella che di fatto è
stata un'illustrazione a senso unico della mozione. Noi non abbiamo
risposto: "no" al contenuto della mozione, non siamo entrati nel
merito della mozione, salvo il discorso di mettere in
discussione...l'urgenza: sull'urgenza, non riteniamo che...non è
che non siano urgenti i problemi, l'abbiamo già detto, li abbiamo
discussi, però nulla cambiava il fatto di chiedere l'incontro con
la commissione, che, com'è stato detto, può avvenire in qualsiasi
momento e, quando è stato chiesto, è sempre stato dato.
Ora, credo che su questo dovremo fare una riflessione tutti
assieme. Dovremo cercare di capire qual è il metodo con cui anche
su questo possiamo regolarci, perché non è che con questa
discussione di questa sera abbiamo risolto i problemi o non li
abbiamo risolti. I problemi rimangono uguali a quelli che abbiamo
discusso in questa giornata e questa mattina: rimangono nel senso
che la sensibilità per discuterli c'è in tutti, la disponibilità
per discuterli l'abbiamo riconfermata, quindi non credo che
l'approvazione di questo tema oggi potesse in qualche modo
cambiare...questo lo dico onestamente su quelli che sono gli
argomenti, per spiegare perché noi abbiamo votato questo...solo per
una ragione che abbiamo spiegato prima, quando abbiamo fatto la
riunione dei Capigruppo, ci spiace che vengano presentate tutte
queste risoluzioni in ultimo, alla fine della giornata: ecco,
questa è la ragione per cui noi vorremmo che si capisse il perché
di queste motivazioni e che non venga interpretato il "no"
all'iscrizione, noi abbiamo votato "no" all'iscrizione non entrando
nel merito. Credo che questo sia giusto dirlo a chi segue e a chi
ha portato avanti questi discorsi, perché penso che su questo
sicuramente ci sarà da riflettere per quanto riguarda
l'organizzazione, in quanto anche su questo non abbiamo seguito
tutto quello che era avvenuto fino ad oggi, perché ad oggi
logicamente...quando si parlava di accettazione di
risoluzione...erano tutte risoluzioni che erano approvate o non
approvate, non c'è mai stato voto disgiunto, qui siamo andati al
voto disgiunto che non c'è mai stato, questo quindi vogliamo
sottolinearlo. Noi quindi ribadiamo la nostra disponibilità, come
c'è stata, ad affrontare tutti questi problemi nelle sedi opportune
e questo lo dimostreremo nei fatti. Grazie.
Presidente
- Grazie Presidente. La parola al collega
Laurent Viérin.
Viérin L. (UVP) -
Merci Président.
Ci fa piacere poter concludere questo dibattito, perché, al di
là dei tre colleghi Capigruppo di maggioranza che si sono alzati in
modo così telegrafico per annunciare il voto contrario
all'iscrizione d'urgenza, abbiamo capito qualcosa di più
dall'intervento del Presidente che, a nome della maggioranza, ha
cercato di spiegare ciò che in quest'aula non si è mai verificato,
perché se è vero che in quest'aula non si è mai verificato il voto
disgiunto, che, fra l'altro, voi, al tavolo della Presidenza del
Consiglio avete accettato sulla base della nostra richiesta, è
altrettanto vero - altri colleghi lo hanno ricordato - che mai...e
lei, Presidente, è qui da 40 anni, e quindi dovrebbe essere la
buona memoria di tutti noi...per dire che non è mai successo che
qualsiasi tipo di argomento...guardi, Presidente, qui abbiamo
votato dalla solidarietà al Nepal, ai Curdi, fino...ed erano spesso
risoluzioni, quando noi eravamo in maggioranza, sulle quali i
colleghi di opposizione facevano grandi battaglie, ma io non mi
ricordo assolutamente una sola volta in cui si sia messo in
discussione l'iscrizione. Erano spesso risoluzioni che duravano,
fra le altre cose, anche una decina di minuti, lo stesso tempo che
noi abbiamo avuto per ogni risoluzione.
Secondo noi, quindi il vostro atteggiamento non è neanche stato
tanto lungimirante, anche perché vi ricordiamo che venerdì vi
ritroverete tutti questi atti come mozioni iscritte al prossimo
Consiglio. Ricordandovi anche che il Consiglio è convocato per due
giorni, quindi alla fine della giornata di oggi...può essere anche
domani a mezzogiorno o oggi alle 9 del mattino...è una seduta unica
che inizia il primo giorno alle 9 e si può concludere il secondo
giorno quando si finisce. Vi invitiamo quindi sin d'ora per il
prossimo Consiglio a non prendere impegni che probabilmente invece
domani avete assunto e che probabilmente vi hanno portato in
un'operazione di testardaggine, come spesso avviene, al muro contro
muro, che oggi proprio in un Consiglio, che invece aveva dei toni
molto pacati e che aveva dei toni propositivi anche nelle
iniziative, ha portato a quest'atteggiamento che ogni tanto vi fa
scivolare probabilmente nell'indole che c'è nel gestire questo
Consiglio e quest'aula: nel volere fare le prove di forza. Allora,
in questa legislatura di prove di forza ne abbiamo fatte qualcuna e
ci ricordiamo anche i tonfi, non vogliamo ricordare altre cose, ci
ricordiamo i tonfi che avete fatto qui in quest'aula. Abbiamo visto
delle scene qui, quando voi avete cercato di fare il muro contro
muro, che sono andate sulle prime pagine dei giornali e che non
hanno fatto tanto onore a quella che dovrebbe essere una dialettica
politica che poi avete rimproverato a chi cercava, attraverso la
presentazione di iniziative, semplicemente di portare all'interno
di quest'aula un dibattito.
La seconda considerazione è per lei, Presidente Marco Viérin,
perché tutti possono avere un atteggiamento in quest'aula di parte,
appartenenti o meno ad una maggioranza o ad un'opposizione, ma il
Presidente del Consiglio, pur appartenendo ad una maggioranza,
dovrebbe avere un ruolo, secondo noi,
super partes
ed è per
questo che il suo voto negativo sulle sette risoluzioni ci dispiace
veramente, perché perlomeno avremmo gradito, al di là di altre
valutazioni su altri colleghi che hanno avuto altri atteggiamenti
negli anni...il suo voto, secondo noi, per garbo istituzionale,
poteva benissimo essere un voto di astensione, proprio per il fatto
che queste risoluzioni in quest'aula sono sempre state votate in
termini di iscrizione.
La terza considerazione - e poi entrerò nel merito della
solidarietà al popolo catalano, probabilmente i congressi hanno più
valore rispetto alle aule istituzionali, per noi non è così, sono
due cose distinte, ognuno in quest'aula porta le proprie
sensibilità politiche, che vengono recepite dalle istituzioni, che,
tra l'altro, sono codificate attraverso elezioni e i movimenti e i
partiti hanno in termini di espressione attraverso le sensibilità
che noi oggi qui rappresentiamo - è che oggi prendiamo atto che
esiste un nuovo atteggiamento nei confronti della gestione di
quest'aula. Un nuovo atteggiamento che a discrezione e a colpi di
maggioranza...non vogliamo paragonarla all'arbitro Moreno, è già
stato fatto ieri in Parlamento, però vorremmo richiamare il ruolo
di arbitro, qualsiasi tipo di arbitro, un arbitro che oggi ha
deciso di giocare in un certo campo, rivendicando l'appartenenza ad
una maggioranza, Presidente Marco Viérin.
Noi crediamo invece che il fatto di iscrivere e di dare libertà
a quest'aula...ci sarà la Scuola di democrazia, altri colleghi lo
hanno ricordato, domenica...che quest'aula è simbolo della libertà
lo abbiamo ricordato in premessa di quest'iniziativa e il simbolo
di questa libertà dove noi accompagniamo le scuole a visitare
l'aula, a dire che qui è il luogo del dibattito, del dialogo e
della comunità valdostana...poteva benissimo essere gestito in
quell'aula parallela, con un po' più di garbo, dicendo: "benissimo,
ci sono otto risoluzioni, vediamo quali hanno un carattere
d'urgenza, vediamo quali magari possono essere discusse...", è
stato ricordato dal Presidente, quella sull'agricoltura, purtroppo
era urgente e diciamo purtroppo: era, perché non avete voluto
entrare nel merito, e domenica ci sarà un appuntamento importante,
e sarebbe stato interessante sentire cosa ne pensava l'Assessore
all'agricoltura, per esempio, visto che è il suo settore, io penso
e noi pensiamo che lui sarebbe stato felice, magari, di poter dire
la sua. Allora, con una gestione un po' più delicata della
Conferenza dei Capigruppo, si evitano quelle situazioni di muro
contro muro che tutti a parole dicono di voler evitare - e ci
mettiamo tutti all'interno di questa cosa -, ma che poi nei fatti
non si riesce inspiegabilmente a portare avanti.
Concordo sul fatto che oggi non abbiamo risolto i problemi della
Valle d'Aosta, purtroppo, e questo è il vero rammarico, ma magari
discutendo dei temi, come abbiamo dimostrato oggi attraverso certe
iniziative, si potrebbe iniziare a pensare di risolvere veramente i
problemi dei valdostani. Allora, oggi con questa chiusura voi non
avete dimostrato la volontà di parlare dei temi, ma avete fatto una
chiusura totale sulla possibilità di portare delle idee all'interno
di quest'aula. Si è sempre negoziato nella stanza qui accanto sugli
orari, sullo svolgimento, anche sugli impegni istituzionali che ci
potrebbero essere domani in giornata, alla fine della giornata,
dicendo: "benissimo, ci sono degli impegni, ci impegniamo tutti a
terminare i lavori entro una certa ora", questo non è stato
fatto.
Pour ce qui est de la résolution, c'est vrai, Président, ce
n'est pas une résolution urgente, mais pour nous c'est une
résolution importante car la solidarité d'un peuple à un autre
peuple, en ce qui nous concerne, en étant unionistes, en étant
autonomistes, en étant fédéralistes, en étant pour l'Europe libre
des peuples, aujourd'hui nous aurait donné la possibilité de nous
confronter entre autonomistes avant tout et puis même avec ceux qui
ne sont pas autonomistes ou, mieux, se disent autonomistes et
peut-être ont des sensibilités un peu plus nuancées.
Alors, ce qu'on voulait reprendre aujourd'hui, vu qu'il y avait
déjà eu des prises de position des différents mouvements, vous avez
cité l'Union Valdôtaine, je cite l'ALPE, mais nous avons débattu
aussi au sein de l'Union Valdôtaine Progressiste et nous avions
demandé et nous avions pris l'accord avec notre mouvement d'amener
dans les institutions pour donner plus de dignité encore à ce sujet
la question du peuple catalan, surtout dans un moment où notre
autonomie, surtout l'autonomie financière est attaquée d'une façon
inaudite et elle est attaquée en mettant en discussion des acquis
constitutionnels, des acquis financiers. Aujourd'hui nous voit
aussi à l'intérieur de ce Conseil discuter sur comment ou quand
couper et détruire un modèle valdôtain, en disant: "moi je ferais
comme ça, j'aurais fait comme ça, plutôt que de cette façon", quand
nous ne voyons pas le véritable péril qu'aujourd'hui est en train
de se passer: une attaque qui ne met pas en discussion les
compétences, attention c'est plus subtil, qui augmente même les
compétences, mais qui fait diminuer les ressources en essayant de
retourner à la politique des robinets où dans les différents
Gouvernements il fallait embarquer la Democrazia Cristiana parce
qu'au Gouvernement romain il y avait la Democrazia Cristiana, puis
il y avait les Socialistes, alors il fallait amener les
Socialistes. Alors, nous croyons qu'une petite réaction de
solidarité au peuple catalan en dénonçant ce qui est en train de se
passer en Espagne, comme en Italie, vers les Régions à statut
spécial aurait été une belle occasion pour parler des thèmes qu'on
a lus dans les journaux, on a même apprécié certaines déclarations
qui ont été formulées au Congrès de l'Union Valdôtaine et
qu'aujourd'hui auraient pu donner - aujourd'hui ou demain - libre
esprit à nos sensibilités fédéralistes, unionistes et autonomistes.
C'est avec un grand déplaisir que nous n'avons pas la possibilité
aujourd'hui d'en débattre, même nous sommes heureux d'en pouvoir
débattre dans un futur moment.
Concludo Presidente con il rammarico per aver oggi scritto una
pagina che, secondo noi, non è una bella pagina da un punto di
vista di tutela della libertà di dialogo all'interno di quest'aula
e speriamo che sia solo un episodio che non si ripeterà più.
Grazie.
Presidente
- Grazie. Procediamo alla votazione
dell'iscrizione al punto 33.08 della risoluzione: "Soutien au
peuple Catalan". La votazione è aperta. La votazione è chiusa.
Presenti: 35
Votanti: 35
Favorevoli: 14
Contrari: 21
Il Consiglio non approva l'iscrizione della risoluzione
sopracitata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK