Consiglio Regionale della Valle d'Aosta - Oggetto del Consiglio n. 2941 del 21 settembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2941 del 21 settembre 2017 - Resoconto
OGGETTO N. 2941/XIV - Disegno di legge: "Nuove disposizioni
in materia di Film Fund. Modificazioni alla legge regionale 9
novembre 2010, n. 36 (Disposizioni per la promozione e la
valorizzazione del patrimonio e della cultura cinematografica.
Istituzione della Fondazione Film Commission Vallée
d'Aoste)".
Rosset (Presidente) -
Punto n. 22.03 dell'ordine del
giorno. Ha chiesto la parola il Vicepresidente Fosson, ne ha
facoltà.
Fosson (AC-SA-PNV) -
Già con la legge regionale n.
36/2010 la Regione ha voluto riconoscere l'importanza dei settori
cinematografico, televisivo e audiovisivo, espressamente
individuati all'articolo 1 come: "fondamentali strumenti di
espressione artistica, di formazione culturale e di valorizzazione
del paesaggio e dei beni culturali, materiali e immateriali,
afferenti il territorio regionale". Al fine di garantire un
efficace intervento in questi settori definiti così importanti,
funzionale a promuovere la cultura e l'immagine della Valle
d'Aosta, è stata istituita con la predetta legge la Fondazione
Film Commission Vallée d'Aoste
, che dispone di un apposito
fondo (
Film Fund
) finalizzato all'incentivazione e al
sostegno, mediante la concessione di contributi, alla produzione
cinematografica, annualmente alimentato da uno stanziamento della
Regione. Alla luce dei risultati ottenuti negli ultimi anni, come
da ultimo relazionati dal nuovo consiglio d'amministrazione, di cui
fanno parte il Coordinatore della struttura regionale competente in
materia di cultura e il Coordinatore della struttura regionale
competente in materia di turismo e il Presidente, è emersa la
necessità di modificare questa legge regionale al fine di rendere
maggiormente efficace il sostegno pubblico alle produzioni
televisive e cinematografiche nel territorio valdostano,
segnatamente per quel che concerne il settore delle serie
televisive, che è divenuto di particolare interesse negli ultimi
anni.
Le modificazioni si rendono in particolare necessarie per
recepire la nuova disciplina europea in materia di aiuti di Stato,
superando le limitazioni previste dall'attuale formulazione
dell'articolo 12 della predetta legge, che ammette i contributi nel
solo regime
de minimis
, vale a dire nel limite massimo di
200 mila euro di aiuto concedibile al medesimo soggetto in tre
anni.
La disciplina europea di riferimento (il regolamento n.
651/2014) della Commissione del 17 giugno 2014 dichiara alcune
categorie di aiuti, ivi compresi quelli a favore delle opere
audiovisive, compatibili con il mercato interno in applicazione
degli articoli 107 e 108 del Trattato di funzionamento dell'Unione
europea. Il regolamento n. 651 all'articolo 54 considera, in
particolare, compatibili con il mercato interno quei regimi di
aiuti per la sceneggiatura, lo sviluppo, la produzione, la
distribuzione e la promozione di opere audiovisive, esentandoli
dall'obbligo di notifica di cui all'articolo 108, paragrafo 3 del
Trattato, purché soddisfino determinate condizioni, quali anzitutto
la necessità che il sostegno abbia ad oggetto un prodotto
culturale, prevedendo altresì che l'assegnazione dell'aiuto possa
essere subordinata al rispetto di obblighi di spesa fino al 160
percento dell'aiuto a livello territoriale.
Il presente disegno di legge quindi recepisce le predette
disposizioni prevedendo un obbligo di spesa sul territorio
regionale non inferiore al 150 percento dell'ammontare del
contributo concesso, il cui importo non può essere superiore a euro
180 mila. Relativamente al limite massimo del contributo erogabile
e al limite minimo di spesa da sostenere, da parte del beneficiario
del contributo, sul territorio regionale, il disegno di legge tiene
conto di quanto ad oggi già previsto dal regolamento di
funzionamento del
Film Fund
, che fissa il primo in euro 180
mila (all'articolo 17) e il secondo nel 150 percento del contributo
richiesto (all'articolo 8), in modo da dare sin da subito coerenza
alle previsioni normative senza necessità di ulteriori
modificazioni del regolamento.
Il presente disegno di legge si compone di due articoli.
L'articolo 1 disciplina i limiti massimi dei contributi concedibili
e le condizioni ai quali gli stessi sono subordinati. In
particolare, il comma 1 modifica l'ultimo periodo del comma 2
dell'articolo 1 della precedente legge regionale n. 36/2010,
prevedendo che i criteri per l'assegnazione dei contributi a valere
su risorse stanziate per il Film Fund siano stabiliti con
deliberazione del consiglio d'amministrazione e che in ogni caso
l'importo del contributo per ciascuna opera non possa essere
superiore a 180 mila euro, a condizione che, per la produzione
della stessa, il beneficiario sostenga in Valle d'Aosta una spesa,
debitamente documentata, non inferiore al 150 percento
dell'ammontare del contributo stesso. Il comma 2 sostituisce il
comma 3 dell'articolo 12 della legge regionale, prevedendo che,
quando il beneficiario sia un'impresa, i contributi sono concessi
ai sensi e nei limiti della normativa comunitaria vigente in
materia di aiuti di Stato. L'articolo 2 reca, infine, la
dichiarazione d'urgenza.
Presidente -
Ci sono altri interventi? Siamo in
discussione generale dopo la relazione del relatore. Qualcuno
intende prendere la parola? Non ci sono interventi. Ha chiesto la
parola l'Assessore Certan, ne ha facoltà.
Certan (ALPE) -
Ringrazio il collega Fosson per la
relazione, che credo sia stata esaustiva e abbia chiaramente messo
in luce, da una parte, la semplicità della modifica alla legge
regionale n. 36/2010 e, dall'altra, invece anche l'importanza di
questa modifica per il territorio valdostano in questo settore.
Aggiungo rapidamente due considerazioni. Fino allo scorso anno
(2016) la Regione e la
Film Commission
non avevano dovuto e
non avevano probabilmente ritenuto di dover modificare tale legge,
cosa che invece è avvenuta nelle altre Regioni in Italia, ad
esempio in Trentino, in Piemonte in particolare, poiché
probabilmente non se n'era neanche mai presentata l'occasione, cioè
non c'erano mai state delle produzioni cinematografiche che avevano
girato in Valle d'Aosta delle serie televisive.
La seconda considerazione è che con questa modifica fatta oggi
in qualche modo si amplia la possibilità di poter venire a girare
delle serie televisive in Valle d'Aosta e credo quindi - anche in
virtù della legge europea, del regolamento europeo che regolamenta
quest'attività - che ampli le possibilità a livello di promozione
non solo turistica ma anche di immagine della nostra regione.
Ringrazio anche per aver davvero dato un grande contributo a poter
portare oggi (prima data utile) a questo Consiglio questa modifica:
il Dipartimento legale, i Coordinatori della struttura Cultura e
anche del Turismo, le strutture del Dipartimento politiche
strutturali e affari europei che hanno seguito tutte le modifiche.
Naturalmente ho già ringraziato il Presidente Fosson, ma ringrazio
tutta la V Commissione e i Consiglieri che hanno capito l'urgenza
di questa modifica di legge e la scorsa settimana hanno portato in
commissione il loro contributo.
Presidente -
Ci sono interventi? Dichiarazioni di voto?
Possiamo passare alla votazione? Metto in votazione l'articolo 1
del disegno di legge n. 116. Chiedo ai colleghi di rimanere in
aula, si tratta di due articoli. Dichiaro aperta la votazione. La
votazione è chiusa.
Esito della votazione:
Presenti: 33
Votanti           
: 32
Favorevoli: 32
Astenuti: 1 (Cognetta)
Il Consiglio approva.
Articolo 2: stesso risultato. Metto in votazione il disegno di
legge n. 116 nella sua interezza. La votazione è aperta. La
votazione è chiusa.
Presenti: 33
Votanti           
: 32
Favorevoli: 32
Astenuti: 1 (Cognetta)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK