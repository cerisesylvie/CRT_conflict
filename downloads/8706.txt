Consiglio Regionale della Valle d'Aosta - Oggetto del Consiglio n. 3207 del 12 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3207 del 12 novembre 1987 - Resoconto
OGGETTO N. 3207/VIII - DISEGNO DI LEGGE CONCERNENTE:
"RIFINANZIAMENTO DELLA LEGGE REGIONALE 16 GIUGNO 1978, N. 23,
CONCERNENTE L'ADESIONE DELLA REGIONE AL CONSORZIO GARANZIA FIDI FRA
GLI ARTIGIANI DELLA VALLE D'AOSTA".
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Faccio un'unica presentazione dei
rifinanziamenti del consorzio garanzia fidi per gli artigiani, per
i commercianti e per gli industriali della Valle d'Aosta, e, nel
contempo, dichiaro di accettare gli emendamenti proposti, in fase
di discussione, presso le Commissioni competenti.
Osservo, inoltre, che i vari consorzi stanno intavolando una
trattativa per realizzare una specie di federazione tra tutti i
consorzi già operanti: industriali, commercianti, artigiani,
albergatori ed agricoltori. Nel corso delle riunioni con i
rappresentanti delle varie cooperative è stata più volte
sottolineata l'esigenza di realizzare una specie di consorzio di
garanzia fidi tra e cooperative; dato però il numero relativamente
modesto delle cooperative, solo la costituzione di una sorta di
federazione tra i consorzi di garanzia fidi darebbe loro la
possibilità di beneficiare di questo utile strumento.
Il Consigliere Sandri, in sede di Commissione, aveva richiamato
l'attenzione sulla giusta esigenza di consentire a tutti gli
istituti di credito operanti in Valle d'Aosta di partecipare ai
consorzi.
Io credo che le due esigenze potrebbero essere collegate nel
perseguire sia l'obiettivo di realizzare una federazione tra i
consorzi, per garantire un trattamento più equo tra gli
imprenditori, sia l'altro obiettivo di utilizzare appieno le
risorse degli istituti finanziari che operano in Valle d'Aosta.
Ai Consiglieri interessati potrei far avere le fotocopie dei
documenti di cui dispongo relativamente ai movimenti interni di
ogni singolo consorzio, al numero degli aderenti, nonché ai tassi e
agli abbattimenti praticati, per cui non mi dilungo nella loro
lettura.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Anch'io intervengo su tutti e tre i
provvedimenti. perché sono abbastanza simili. anche se riguardano
settori diversi.
Sono d'accordo che si realizzi la federazione alla quale ha
fatto cenno l'Assessore, vorrei ricordare, però, che forse sarebbe
opportuno rivedere il rapporto tra le banche ed i consorzi. Se è
vero che i consorzi, di fatto, hanno delegato molte operazioni di
loro competenza alle banche, traendone in beneficio ulteriori
elementi di garanzia, è anche vero, però, che si sono privati del
ruolo che loro compete di trattare con le banche, garantendo essi
stessi, proprio come consorzi, le varie operazioni.
L'intervento diretto delle banche può aver contribuito a ridurre
i fallimenti, ma così facendo esse si sono appropriate di un ruolo
improprio.
Ribadisco, pertanto, che, nel tendere alla realizzazione della
federazione tra i consorzi, pur nella sicurezza delle garanzie
offerte a tutela degli investimenti. bisognerebbe favorire una
maggiore apertura, perché, oggi
come oggi, il prestito è uno
strumento discriminante, soprattutto nei confronti dei giovani che
non possono offrire garanzie reali. Bisognerebbe, quindi, trovare
il modo di andare incontro alle esigenze di coloro che, pur
avendone le capacità, non hanno avuto la fortuna di avere, alle
spalle, patrimoni familiari consistenti.
Siamo certamente interessati a conoscere i dati ai quali ha
fatto riferimento l'Assessore e lo inviterei ad affrontare quanto
prima ed in modo approfondito questo tema, perché c'è un gran
numero di persone che non può accedere ai prestiti perché non ha
beni patrimoniali da offrire in garanzia. Facendo delle opportune
valutazioni, si potrebbero trovare dei meccanismi che, pur offrendo
valide garanzie, rendano possibile l'utilizzo di questo strumento
che si sta rivelando molto valido per la nostra economia.
Siamo soddisfatti che l'Assessore abbia accettato gli
emendamenti proposti in sede di Commissione e ripetutamente da noi
sollecitati per rendere più equo, per tutti gli operatori,
l'accesso al prestito nel quale prima esistevano notevoli
discriminazioni e, pertanto, voteremo a favore di tutti e tre
questi provvedimenti.
PRESIDENTE:
Passiamo all'esame dell'articolato.
Do lettura dell'articolo 1.
Art 1
1. La Giunta regionale è autorizzata a concedere per l'esercizio
finanziario 1987, un ulteriore contributo di £ 600.000.000 per
l'abbattimento del tasso d interesse fissato fra gli Istituti di
credito ed il Consorzio Garanzia Fidi fra gli artigiani della Valle
d'Aosta, di cui alla legge regionale 16 giugno 1978, n. 23.
PRESIDENTE:
Do lettura dell'emendamento aggiuntivo
all'articolo 1, proposto in sede di discussione presso le
Commissioni competenti:
Dopo il primo comma dell'art. 1 sono aggiunti i seguenti
nuovi commi:
"2. L'utilizzazione del contributo regionale per i finanziamenti
concessi ai soci è subordinata al versamento della quota di
iscrizione al Consorzio.
3. Gli aderenti al Consorzio dovranno impegnarsi a consentire,
in qualsiasi momento, il controllo regionale sulla destinazione dei
finanziamenti che beneficiano dell'abbattimento del tasso di
interesse".
PRESIDENTE:
Se nessuno chiede la parola, pongo in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 1 nel testo
emendato:
Art.
1
1.
La Giunta regionale è autorizzata a concedere, per
l'esercizio finanziario 1987, un ulteriore contributo di £.
600.000.000 per l'abbattimento del tasso d'interesse fissato fra
gli Istituti di credito ed il Consorzio Garanzia Fidi fra gli
artigiani della Valle d'Aosta, di cui alla legge regionale 16
giugno 1978, n. 23.
2.
L'utilizzazione del contributo regionale per i
finanziamenti concessi ai soci è subordinata al versamento della
quota di iscrizione al Consorzio.
3.
Gli aderenti al Consorzio dovranno impegnarsi a
consentire, in qualsiasi momento, il controllo regionale sulla
destinazione dei finanziamenti che beneficiano dell'abbattimento
del tasso di interesse.
PRESIDENTE:
Se nessuno chiede la parola, pongo in
votazione l'articolo 1, nel testo emendato testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 2.
Art, 2
1. Le somme eventualmente non utilizzate dal predetto
Consorzio nell'anno 1987, saranno utilizzate negli anni successivi.
per lo stesso fine indicato all'art. 1.
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 3.
Art. 3
1.
L'onere derivante dall'applicazione della presente
legge, previsto in £. 600.000.000 per l'anno 1987, graverà sul
capitolo 36670 del bilancio preventivo della Regione per l'anno
stesso.
2.
Alla copertura dell'onere di cui al comma
precedente si provvede mediante accertamento di maggiori entrate di
lire 600.000.000 sul cap. 00300 del bilancio di previsione per
l'anno 1987 per tasse di concessione della Casa da Gioco di
Saint-Vincent.
PRESIDENTE:
Se nessuno chiede la parola, pongo in
votazione l'art. 3, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 4.
Art. 4
1. Al bilancio di previsione della Regione per l'anno 1987
sono apportate le seguenti variazioni in aumento:
Parte Entrata
"Cap. 00300" Tassa di concessione della Casa da Gioco di
Saint Vincent
£. 600.000.000
Parte Spesa
"Cap. 36670" Contributo al Consorzio Garanzia Fidi fra gli
Artigiani della Valle d Aosta
£. 600.000, 000
- L.R. 16.6.1978, n. 23
- L.R. 19 6.1984, n. 25
PRESIDENTE:
Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 5.
Art. 5
1. La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE:
Se nessuno chiede la parola, pongo in
votazione l'articolo 5, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 26
Favorevoli: 24
Contrari: 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK