Consiglio Regionale della Valle d'Aosta - Oggetto del Consiglio n. 1303 del 19 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1303 del 19 aprile 1985 - Resoconto
OGGETTO N. 1303/VIII - REIEZIONE DELLA PROPOSTA DI LEGGE
CONCERNENTE: "NORME PER LA TUTELA DEL TERRITORIO".
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND (N.S.):
Questa proposta di legge è stata
presentata dal Gruppo di N.S. sulla base di due sollecitazioni: da
una parte senza dubbio il decreto 21.9.1984, più noto come il
decreto Galasso, che contiene importanti norme per la tutela
ambientale anone se si tratta di disposizioni di carattere
transitorio in attesa che le Regioni si dotino dei loro piani
paesaggistici.
Il decreto Galasso contiene due tipi di provvedimenti molto
significativi: anzitutto sottopone a vincolo paesaggistico non più
alcune zone o territori isolati, ma tutta una serie di fasce
territoriali, per cui qualsiasi modifica urbanistica deve essere
autorizzata dal Sovrintendente; in secondo luogo individua, tramite
i Sovrintendenti regionali, le zone sottoposte a divieto assoluto
di urbanizzazione ed edificazione fino al 31.12.1985. Si tratta di
un provvedimento con cui il Governo italiano finalmente, dopo tanti
anni e decenni di disattenzione per il problema ambientale, ha
cercato di porre alcuni vincoli ed impedire un ulteriore degrado di
zone importantissime del nostro territorio ed anche di sollecitare
le Regioni ad un ruolo più attivo in questo senso. Questa è la
prima sollecitazione da cui è scaturita la presente proposta di
legge.
La seconda sollecitazione deriva invece da una vicenda più
interna della nostra Regione, cioè la mancata osservanza e la
mancata applicazione di precise norme regionali in materia di
tutela ambientale. Ci sono almeno due leggi che sono rimaste
inapplicate in questo campo: la legge 28.4.1960, n. 3, prevedeva
all'art. 5 la redazione da parte della Regione di un piano
urbanistico e paesaggistico; sono passati 25 anni e questo piano
urbanistico che avrebbe dovuto essere redatto in tempi rapidi non
esiste ancora. Più recentemente, appena prima delle elezioni
regionali del giugno 1983, era stata approvata da questo Consiglio
la Legge Regionale 10.6.1983, n. 56, "Misure urgenti per la tutela
dei beni ambientali", con cui si prevedeva all'art. 2 la
istituzione di una Commissione regionale per i beni culturali ed
ambientali, ed allo art. 5 si prevedeva che la Giunta regionale,
con l'ausilio di questa Commissione e sentiti i Comuni, avrebbe
dovuto individuare le aree cosiddette di interesse paesistico,
quindi sottoposte a determinati vincoli. Anche questa azione non ha
avuto seguito, pur essendo passati ormai due anni dall'approvazione
della legge. Ci troviamo di fronte ad inadempienze gravi da parte
dell'Amministrazione regionale a cui il nostro Gruppo intende
trovare un tampone momentaneo attraverso la proposta di legge che
qui è stata presentata.
La proposta di legge "Norme per la tutela del territorio"
introduce infatti alcuni vincoli estesi sul nostro territorio:
all'art. 2 vengono indicate quali sono le zone vincolate, per
l'esattezza tutte le zone montuose sopra i 1800 metri, le aree
gravate da usi civici, i parchi e le riserve nazionali o regionali.
Inoltre si estende a 50 metri dalle rive dei corsi d'acqua la zona
non edificabile.
Vorrei subito precisare che questi vincoli non sono a tempo
indeterminato ma sono subordinati alla attuazione della legge del
1983, n. 56, cioè dureranno fino a quando la Giunta non provveda,
in base all'iter previsto dalla legge, all'individuazione di queste
aree paesaggistiche. Può trattarsi quindi di un tempo breve anche
di pochi mesi, ma è una sollecitazione affinchè vengano individuate
queste aree di interesse paesaggistico, in modo che nel frattempo
non si verifichino nuovi fenomeni di degrado di importanti aree
della nostra Regione.
Il divieto all'art. 2 è legato alla approvazione ed
individuazione delle aree di interesse paesaggistico e non è a
tempo indeterminato. Anche nell'attesa della individuazione di
dette aree ci sono alcune opere che vengono comunque ammesse
dall'art. 3 della proposta di legge: si tratta di opere di
manutenzione ordinaria, straordinaria, di restauro e risanamento
conservativo, di opere connesse alla presenza di campeggi mobili e
di redazione di bivacchi alpinistici, oppure di rifugi di alta
quota per il personale del corpo forestale valdostano e dell'ente
parco nazionale del Gran Paradiso. Si tratta di poche deroghe al
principio del vincolo, proprio perché si tratta di un provvedimento
temporaneo che deve essere restrittivo.
Il Comitato regionale per la pianificazione del territorio ha
presentato sulla proposta di legge alcune osservazioni, in parte
condivisibili, in parte discutibili. Da parte nostra riteniamo
pertinente l'osservazione n. 2 e la precisazione al punto n. 5, per
cui presento due emendamenti di carattere tecnico che recepiscono
questi rilievi del CRPT. Le altre osservazioni sono invece più
discutibili proprio perché la legge ha un carattere transitorio; ad
esempio il CRPT osserva che può essere eccessivo il limite dei 1800
metri in valle d'Aosta, però qui si tratta di un provvedimento
temporaneo, nè è opportuno in questa fase temporanea escludere dal
vincolo i centri abitati proprio perché si tratta di una fase
temporanea con lo scopo di arrivare ad una rapida approvazione di
queste aree di interesse paesistico. Quindi le prime due
osservazioni del CRPT le accogliamo, le altre invece non riteniamo
debbano essere accolte in questo momento.
Ci auguriamo che la risposta a questa proposta di legge da parte
del Consiglio regionale si favorevole, in quanto essa mira solo ad
attuare delle norme che questo Consiglio si era dato, ma che poi si
era dimenticato in qualche cassetto.
PRESIDENTE
: Ha chiesto di parlare l'Assessore Perrin, ne
ha facoltà.
PERRIN (U.V.):
J'ai pris la parole avant que d'autres
Conseillers interviennent, pour demander à M. Riccarand de retirer
ce projet de loi ou dans tout cas d'en renvoyer la discussion. Ceci
pour une série de raisons: avant tout je ne crois pas qu'en vallée
d'Aoste on puisse limiter la défense de l'environnement à une
stricte application du décret Galasso, puisque, si nous examinons
attentivement le projet de loi qui nous est présenté, il se limite
justement à reprendre certaines parties de ce décret qui entre
autres, n'a pas d'applications en vallée d'Aoste. En effet le
décret même dit que sont exclues les compétences des Régions à
statut spécial et donc évidemment de la vallée d'Aoste.
Il est vrai que nous devons légiférer en cette matière et dans
les discussions précédentes en ce Conseil j'avais dit que dans un
laps de temps suffisamment bref, j'aurais porté à l'attention du
Conseil un projet de loi global sur la défense de l'environnement.
Le service de l'Assessorat vient de mettre la dernière main à la
rédaction de ce projet, que est très articulé: il s'agit de 41
articles concernant les différents aspects de la défense de
l'environne
ment. C'est un projet de loi qui ne pose pas seulement de
limitations mais qui cherche à travers le respect du paysage de
contribuer aussi à l'économie valdôtaine. Je crois que nous ne
devons pas voir la défense de l'environnement uniquement comme
défense d'oeuvrer dans certaines directions, mais comme proposition
pour un développement harmonieux de l'économie valdôtaine dans le
respect du paysage.
Ce projet de loi sera porté à l'attention des forces de la
majorité d'ici peu, la semaine prochaine, et donc assez tôt à
l'attention du Conseil pour qu'il puisse être discuté. S'agissant
justement d'un projet complexe, je demanderais à M. Riccarand de
retirer le sien, ou en tout cas d'accepter le renvoi afin de faire
une discussion globale au moment de la présentation du projet dont
je parlais avant.
PRESIDENTE
: Ha chiesto di parlare l'Assessore Borbey, ne
ha facoltà.
BORBEY (D.C.):
Intervengo affinché non nasca della
confusione a livello di norme sulla tutela del territorio. La
proposta presentata dal Consigliere Riccarand è una legge di tutela
paesaggistica e di norme urbanistiche, che solo in parte hanno a
che vedere con un discorso di tutela ambientale. Infatti la
proposta del Consigliere Riccarand fa espresso riferimento alla
legge del 1960 e all'ultima legge del 1983 inerente
all'urbanistica, dove è stata nominata una Commissione di esperti
che è diretta dal Sovrintendente ai Beni Culturali, con l'incarico
di delimitare le zone che sono soggette a tutela di paesaggio. Non
bisogna dimenticare che di tali zone ne abbiamo molte in valle, da
parte di molti Comuni e cittadini valdostani si ritiene che la
Regione abbia già legiferato eccessivamente nel vincolare le zone
soggette a tutela del paesaggio; questo significa che il Comune non
può rilasciare concessione edilizia se prima non c'è il parere
della Sovrintendenza ai Beni culturali e quindi se non c'è il
parere favorevole da parte dell'Assessorato competente.
E' vero che la legge del 1983 dice che la Commissione dovrà
delimitare altre zone che riterrà da tutelare, quindi non solo
soggette al vincolo o al parere della Commissione edilizia e del
Sindaco, ma non è detto che nella legge ci sia una inadempienza se
ciò non è stato fatto; può anche darsi che questa Commissione che
sta lavorando possa ritenere che le aree siano già sufficientemente
vincolate. Inoltre la legge dice che saranno da vincolare
determinate aree che sono di interesse archeologico, ma lo ripeto,
non è detto che la Commissione sia inadempiente, se le zone
vincolate non aumentano, perché tantissime aree lo sono già.
Inoltre nella proposta di legge si stabilisce il limite di 1800
metri di altitudine, così come dice il decreto Galasso. Faccio un
esempio che è forse quello più deturpativo a livello regionale,
cioè Cervinia, però è impensabile che si possa accettare che sopra
i 1800 metri si possa solo fare ordinaria e straordinaria
manutenzione, oppure interventi di restauro.
Può darsi che questo lavoro possa andare avanti ancora un anno,
anche perché ribadisco che molte zone della valle d'Aosta sono già
soggette a tutela del paesaggio, e per la maggior parte è stato
deciso sotto la Presidenza dello Avv. Caveri.
Rivolgo anch'io l'invito al Consigliere Riccarand di ritirare
questo disegno di legge, anche perché il CRPT è molto dubbioso su
questa proposta, che sembra quasi fatta per dire: tamponiamo un
qualcosa perché in questo momento si sta rovinando tutto in valle
d'Aosta. Non scherziamo! Attualmente la valle d'Aosta ha la legge
regionale n. 14 con la quale si fa divieto di costruire nel limite
dei dieci metri dai torrenti e corsi d'acqua, se applichiamo anche
temporaneamente i 50 metri, da noi non si costruisce più niente. In
questo momento, in piena crisi economica di edilizia non c'è il
pericolo che forse c'era cinque anni fa di deturpare il paesaggio,
perché oggi i progetti sono limitati. Inoltre ricordo che la legge
sull'abusivismo edilizio, di cui abbiamo parlato ieri, non sarà una
semplice legge urbanistica riferita al condono, ma comporterà la
ripresa di tutta la legge nazionale n. 10 e la legge regionale n.
14, quindi ci sarà una legge urbanistica complessiva.
Per quanto invece ha detto l'Assessore Perrin, mi auguro che la
legge che l'Assessorato all'Agricoltura sta preparandosi limiti
scrupolosamente al discorso della tutela del territorio, senza
entrare nella tutela del paesaggio urbanistico, dove gli uffici
competenti sono quello dell'urbanistica e della tutela del
paesaggio. Se facciamo ancora confusione su questo, la gente non
saprà più dove andare.
PRESIDENTE
: Ha chiesto di parlare il Consigliere
Riccarand, ne na facoltà.
RICCARAND (N.S.):
Questa proposta di legge è stata
iscritta tre volte all'esame della IIa Commissione, prima di poter
essere esaminata, e nessuno della Giunta è mai venuto in sede di
Commissione a chiedere un rinvio. Se ho accettato un rinvio sulla
precedente proposta è perché c'era stata una richiesta in tal senso
avanzata in sede di Commissione e perché erano stati espressi
chiari segni di interesse da parte della maggioranza su questo
problema; non la stessa cosa avviene su questa proposta di legge.
Non accetto la proposta di rinvio ma chiedo che il Consiglio si
esprima sulla proposta.
PRESIDENTE
: C'è una proposta di rinvio da parte
dell'Assessore Perrin; è prassi che si esprima un Consigliere a
favore ed uno contro. Se nessuno chiede di intervenire, considero
decaduta a proposta di rinvio.
Ha chiesto di parlare il Presidente della Giunta, ne ha
facoltà.
ROLLANDIN (U.V.):
Après ce que j'ai entendu dire soit de
la part de M. Riccarand, soit de la part des membres de la Junte,
je peux dire que la loi telle qu'elle est, ne sera jamais
approuvée. De la part des forces de la majorité on n'accepte pas
cette attitude vis-à-vis de cette matière.
On a déjà discuté sur la proposition de loi, si on veut aller
jusqu'au bout, la loi, en ce qui nous concerne, sera repoussée.
PRESIDENTE
: Dichiaro chiusa la discussione generale. Ha
chiesto di parlare per dichiarazione di voto il Consigliere Tonino,
ne ha facoltà.
TONINO (P.C.I.):
Intervengo, in sostanza per fare una
dichiarazione di voto, visto che non ci sono le condizioni per una
discussione più approfondita della proposta di legge avanzata dal
Consigliere Riccarand. La Giunta, come sta diventando, ormai
abitudine, anziché affrontare il confronto sulla proposta in
Commissione, cioè nel momento in cui si dovrebbe discutere del
problema, si presenta con la promessa di intervenire: l'Assessore
Perrin parla di settimane, invece l'Assessore Borbey dice che ci
vorrà un anno per finire un determinato tipo di lavoro. Per queste
motivazioni diciamo che, poiché in Commissione noi abbiamo
affrontato la discussione articolo per articolo e valutato questo
tipo di provvedimento, pur essendoci alcune osservazioni avanzate
dal CRPT, di cui però il Consigliere Riccarand ha tenuto conto
recependole in due emendamenti che ha presentato, sulla sostanza
del provvedimento siamo d'accordo.
Non si tratta di una meccanica trasposizione del decreto
Galasso, ma di prendere oggi alcune misure in attesa che gli
Assessori Perrin e Borbey portino in Consiglio regionale gli
strumenti più complessi che consentano di fare in modo attivo una
politica coordinata di urbanistica e di protezione dell'ambiente.
Lo scoordinamento che vedo nella Giunta su questa materia mi
preoccupa e chiedo che essa affronti la questione, come fanno già
altre Regioni, in modo coordinato.
Le ultime leggi urbanistiche che sono state licenziate da altre
Regioni in genere si chiamano leggi urbanistiche e di tutela
dell'ambiente.
Per queste ragioni voteremo a favore del provvedimento,
ritenendo che questo possa essere un primo segno della volontà di
intervenire nella salvaguardia di certe zone. E' vero che limitando
la tutela alle zone superiori ai 1800 metri si includono i centri
abitati, ma che problema c'è? Quante volte i piani regolatori, nel
periodo di salvaguardia di un anno, prevedono per alcune zone solo
il risanamento conservative, e non solo la manutenzione ordinaria e
straordinaria. Quindi tanto prima arriveranno le scelte di
pianificazione che la Regione si deve dare, tanto minore sarà il
pericolo che queste norme di salvaguardia penalizzino esigenze
giuste.
Quindi ribadisco che sul provvedimento siamo d'accordo pur
avendo sui singoli articoli osservazioni che si dovrebbero fare, ma
è inutile che la discussione si limiti fra noi ed il Consigliere
Riccarand, bisognerebbe allargarla a tutto il Consiglio.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
C'est vraiment absurde qu'il
y
ait parfois certaines attitudes de la part des Conseillers, car il
est dit à l'art. 4 de ce projet de loi, qui, je le répète, c'est la
photocopie du décret Galasso: "le norme contenute nella presente
legge prevalgono su di-sposizioni eventualmente contrastanti
contenute nei regolamenti edilizi comunali e nelle norme di
attuazione dei programmi e dei piani urbanistici".
Comme Région on a recouru contre le décret; au début il
y
a eu une circulaire du Ministère visant à s'informer de l'attitude
de la vallée d'Aoste vis-à-vis du décret, à laquelle on a répondu
que le décret ne s'applique pas chez nous, car une première
interprétation était dans ce sens. Cela pour dire parce qu'on est
contraire à ce système.
En deuxième lieu, il
y
toute une série d'observations sur
ce genre de propositions: il
y
a quatre articles, dont trois
reprennent le décret Galasso, en plus dans le cinquième article il
y a la déclaration d'urgence et tout ça c'est une loi; je demande
si cela c'est la façon de s'exprimer sur un thème tellement
complexe, sur lequel différents Assessorats sont en train de
travailler pour aboutir au maintien d'un certain système de
protection, sans prévoir une prévarication de ceux qui sont les
droits des Communes. A cet égard les Communes viennent de
manifester toute une série de préoccupations pour arriver au fameux
plan régulateur; pas encore toutes les Communes ont un plan
régulateur, mais je ne crois pas que ce soit une bonne raison celle
de dire que jusqu'à quand elles n'auront pas ces moyens, elles
n'ont même pas la possibilité d'exercer le pouvoir.
Donc pour les raisons que je viens de dire, on est contraire à
ce projet de loi.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND (N.S.):
Ho il dubbio che il Presidente della
Giunta il decreto Galasso non l'abbia neanche letto perché continua
a ripetere che la proposta di legge n. 163 sarebbe una fotocopia di
detto provvedimento e se le parole hanno un significato, questo
vorrebbe dire che ne
è
la riproduzione esatta. Invece la
nostra proposta di legge è una cosa completamente diversa dal
decreto Galasso, anche se prende come spunto una serie di
osservazioni che là sono contenute. Per esempio, il decreto Galasso
prevede una distanza dai corsi d'acqua di 150 metri; allora
domando: questo c'è scritto anche nella proposta di legge 163? Ci
sono molte altre norme contenute nel decreto Galasso che qui non
sono recepite.
Sul decreto Galasso noi diamo un giudizio positivo, mentre il
Presidente della Giunta ne dà uno negativo; si vede che la
sensibilità ambientale di questa Giunta è di un certo tipo, tanto è
vero che si è preoccupata subito di fare ricorso contro un decreto
dalla cui applicazione la valle d'Aosta è esclusa. A nostro avviso
questo è un provvedimento che è scomodo, ma che ha fatto fare un
grosso passo avanti alla coscienza ambientale nella nostra
Regione.
Veniamo adesso all'autonomia dei Comuni: la legge 10.6.83, n.
56, "Misure urgenti per la tutela dei Beni Culturali" all'art. 5,
°.2°.3° e 4° comma, dove si parlava dei beni culturali ed
ambientali, dice "La Giunta regionale, sentita la Commissione
regionale per i Beni Culturali ed Ambientali, approva per ogni
Comune l'elenco delle zone individuate come aree di interesse
archeologico ed aree di interesse paesistico. Gli elenchi di cui al
° comma costituiscono integrazioni e qualora in contrasto, variante
al piano regolatore generale del Comune cui si riferiscono". Il che
vuol dire che automaticamente questo elenco è variante ed è chiaro
che se la Regione vuole avere una funzione di indirizzo, deve fare
certe normative che hanno prevalenza sui piani regolatori che sono
stati approvati e vistati anche dall'Amministrazione regionale.
Quindi non c'è nessun attacco all'autonomia dei Comuni,
piuttosto c'è un compito di indirizzo che la Regione deve svolgere
e che finora a nostro avviso non ha svolto adeguatamente.
Dice l'Assessore Borbey che ci sono già aree sufficientemente
estese sottoposte a vincoli in valle; se nel 1983 si è sentita la
preoccupazione di fare questo tipo di provvedimento, se da parte
dell'Assessore Perrin si dice che si sta studiando una legge
organica in materia, è chiaro che non siamo ancora a questo punto.
Del resto basta guardarci intorno per accertarcene.
Questo provvedimento sarà composto solo di 5 articoli, ma credo
che la maggior parte dei disegni di legge della Giunta sia composta
di meno di 5 articoli, quindi se vogliamo valutare la bontà di una
proposta di legge dal numero degli articoli credo che non sia il
criterio più adatto. La proposta che abbiamo presentato è di
portata limitata, come abbiamo premesso, vuole introdurre certi
vincoli per un tempo determinato, in modo che la Giunta applichi
quella che è una legge approvata dal Consiglio e che non viene
applicata.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Credo che alcune considerazioni su
questa proposta vadano fatte, anche perché ha ragione il
Consigliere Riccarand, quando dice che il decreto Galasso è una
cosa e questa proposta di legge un'altra, sebbene i principi
ispiratori siano gli stessi; è stato compiuto uno sforzo di un
certo tipo di adeguamento alla nostra realtà. Devo riconoscere che
stava nella valutazione che poteva fare solo il proponente, quella
di confrontare una volta per tutte, un discorso settoriale, come è
quello contenuto nella proposta di legge, con il progetto di legge
dell'Assessore Perrin, che dovrà pur un giorno o l'altro essere
partorito. Mi auguro che non sia composto di troppi articoli, in
modo che gli impegni che aveva preso l'Assessore nei confronti del
sottoscritto di presentarlo entro due-tre mesi siano poi
rispettati.
Se è vera l'affermazione che fa il Presidente della Giunta che
la non applicazione del decreto Galasso è una riaffermazione di
autonomia, sulla quale sono d'accordo perché la potestà della
Regione in materia ci è riconosciuta per statuto, bisogna però
sottolineare che un po' di lentezza nel mettere in moto certi
meccanismi porta ogni volta, quando si affronta una tematica
ambientale, o ad un rinvio o ad una sospensione.
A mio avviso sarebbe stato auspicabile non un discorso
superficiale nel corso del quale si è liquidata la proposta, ma di
confronto più approfondito. Credo che certe norme al di là di una
legge quadro, possano anche essere inserite nello spirito di una
legge quadro. Se il confronto nella sede competente, cioè nella
Commissione, avesse approfondito certi temi, forse si poteva
arrivare lo stesso ad una approvazione che fosse frutto di una
mediazione fra la proposta del Consigliere Riccarand e una
proveniente dall'esecutivo; è qui il limite della discussione che
dobbiamo riscontrare.
Mi auguro che l'Assessore Perrin, con tutta a sua buona volontà,
riesca finalmente a portare questa legge quadro sull'ambiente,
anche perché ho in fase di elaborazione la revisione del disegno di
legge sull'impatto ambientale e lo ripresenterò fra pochi giorni.
Si tratta di un altro provvedimento che ha una settorialità, ma ha
una sua importanza per quanto riguarda il territorio della nostra
Regione. Spero che per allora le norme di carattere generale del
disegno di legge d'iniziativa della Giunta saranno pronte,
altrimenti la legge sull'impatto ambientale rischierà di fare la
stessa fine di questa proposta di legge e questo mi sembra che sia
un limite, perché ogni volta che si cerca di appuntare l'attenzione
su una tematica così delicata, ci si sente dire che poi verrà il
giorno dell'avvento. Questo giorno la Giunta ci deve dire quando
sarà; a quel momento ha un significato anche l'iniziativa del
Consigliere che si mette in questa logica e aspetta la legge che
definisce una cornice, nella quale inserirà anche lui dei
provvedimenti.
vorrei che l'Assessore apprezzi almeno gli sforzi che ogni
Consigliere ha fatto su questo argomento, sforzi che sono tesi a
ribaltare una situazione d'inerzia che si è verificata non per
colpa di questa Giunta, ma per colpa della Regione in sè stessa nei
riguardi della tutela ambientale. Non dimentichiamoci che la prima
legge che ha cercato di focalizzare questo problema e di invertire
una tendenza è del 1960, la legge Palmas, che fra l'altro riguarda
un compagno del mio partito la cui attività è stata sovente
sottovalutata e che andrebbe debitamente rivalutata perché oltre
vent'anni fa aveva visto giusto. Per colpa della Corte
Costituzionale la legge ha subito delle modifiche sostanziali, però
bisogna dare atto che allora era innovativa ed era la
riaffermazione di una prerogativa statutaria.
Il nostro voto sarà favorevole a questa legge, anche se non ne
condividiamo "in toto" la lettera, in quanto in alcuni casi ci sono
dei problemi che dovrebbero essere affrontati in maniera diversa.
vorremmo che il nostro voto servisse da stimolo nei confronti della
Giunta affinché vari questo provvedimento in tempi brevissimi,
altrimenti cadremo sempre nell'equivoco.
Un'altra raccomandazione che faccio a me stesso ed a tutta la
Giunta è quella di non valutare sempre con un'ottica di maggioranza
o di minoranza il discorso del provvedimento legislativo, perché se
è così allora la funzione del Consigliere, che è di stimolo, si
scontra inevitabilmente, anche quando la causa è nobile, con una
maggioranza che si chiude continuamente a riccio.
Se c'è qualcosa di buono che viene da parte dell'opposizione, su
ciò la maggioranza prima di tutto ha il dovere di confrontarsi,
secondo anche di approvarlo e questo nell'interesse della
collettività valdostana. Mi permetto di sollecitare questo
atteggiamento perché se questa disponibilità ci fosse stata,
qualcosa in più, in questo anno e mezzo di vita dell'Assessorato
alla Tutela dell'Ambiente, ci sarebbe stata.
PRESIDENTE
: Si passa all'esame dell'articolato. Do
lettura dell'art. 1:
Art. 1
FINALITA'
La Regione Valle d'Aosta, sulla base delle competenze ad essa
attribuite e ad integrazione, in quanto compatibili con la presente
legge, con i disposti dettati dalla Legge Regionale 15.6.1978, n.
14 e successive modificazioni ed integrazioni, disciplina la tutela
del proprio territorio in base a criteri di salvaguardia
ambientale, paesaggistica ed ecologica.
PRESIDENTE
: Metto in approvazione l'art.
1:
ESITO DELLA VOTAZIONE
Presenti 27
votanti 26
Favorevoli 8
Contrari 18
Astenuti 1 (Aloisi)
Il Consiglio non approva
PRESIDENTE
: Non essendo stato approvato l'art. 1, la
seguente proposta di legge si intende respinta. Do comunque lettura
del testo dei restanti articoli.
Art.
2
ZONE DI DIVIETO DI EDIFICAZIONE
Ai fini della tutela del patrimonio territoriale, ambientale
ed ecologico della collettività e fino all'approvazione delle "aree
di interesse paesaggistico" di cui al 1° comma della Legge
Regionale 10.6.1983, n. 56, è fatto divieto di attività di
trasformazione urbanistica ed edilizia nelle seguenti zone:
-
le montagne, per la parte eccedente i 1.800 metri sul
livello del mare;
-
le aree gravate da usi civici;
-
i parchi e le riserve nazionali o regionali.
Il 1° comma dell'art. 1 della Legge Regionale 15.6.1978, n.
14 è così modificato:
"E' vietata l'edificazione sui terreni ubicati a distanza
inferiore di metri cinquanta dalle rive dei corsi d'acqua pubblici,
sui terreni sedi di frane o di alluvioni, di smottamenti in atto o
potenziali, sui terreni soggetti al rischio di valanghe o slavine e
nelle aree boscate o facenti parte di zone umide individuate
secondo la definizione contenuta nel comma successivo".
Art. 3
OPERE AMMESSE
Nelle zone di divieto di edificazione di cui al precedente
articolo 2 sono consentiti:
a)
gli interventi di manutenzione ordinaria;
b)
gli interventi di manutenzione straordinaria;
c)
gli interventi di restauro e risanamento
conservativo;
d)
la realizzazione dei servizi per i campeggi mobili in
tenda di cui al punto c), comma 8, dell'art. 1 della Legge
Regionale 22.7.1980, n. 34.
e)
la realizzazione di bivacchi alpinistici e di rifugi
d'alta quota per il personale del Corpo forestale valdostano
dell'Ente Parco Nazionale del Gran Paradiso.
Art. 4
MODIFICHE AI REGOLAMENTI EDILIZI ED AGLI
STRUMENTI URBANISTICI
Le norme contenute nella presente legge prevalgono su
disposizioni eventualmente contrastanti contenute nei regolamenti
edilizi comunali e nelle norme di attuazione dei programmi e dei
piani urbanistici.
Art. 5
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
IL CONSIGLIO PRENDE ATTO
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK