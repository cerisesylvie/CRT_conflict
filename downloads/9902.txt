Consiglio Regionale della Valle d'Aosta - Oggetto del Consiglio n. 1023 del 14 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1023 del 14 febbraio 1990 - Resoconto
OGGETTO N. 1023/IX - CONCESSIONE DI UN CONTRIBUTO DI LIRE
271.800.000 ALL'AMMINISTRAZIONE COMUNALE DI GRESSONEY SAINT JEAN
PER L'ACQUISTO DI UN COMPRENSORIO ALPESTRE UBICATO A MONTE DELLA
LOCALITA' WEISSMATTEN, AI SENSI DELLA LEGGE REGIONALE 27 GIUGNO
1986, N. 27 APPROVAZIONE, IMPEGNO E LIQUIDAZIONE DI SPESA.
PRESIDENTE: Do lettura della proposta di deliberazione iscritta
al punto 16 dell'ordine del giorno.
IL CONSIGLIO
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90% a favore dei Comuni per la creazione di un
patrimonio immobiliare comunale;
Atteso che l'Amministrazione comunale di Gressoney-Saint-Jean ha
presentato richiesta per accedere ai relativi finanziamenti per
l'acquisto di un comprensorio alpestre, di particolare interesse
dal punto di vista turistico-pastorale-forestale di proprietà del
Sig. Bech Peccoz Carlo Ernesto, contraddistinto al Catasto Terreni
del Comune censuario di Gressoney-Saint-Jean al Fg. 21 mappali
18/20/22/55 - Fg. 25 mappali 53/55 e al NCEU al Fg. 25 mappale 55
sub. 1 e 2 zone ed incentivare l'attività per la ricezione
turistica e l'attività agro-silvo-pastorale;
Considerato che l'acquisto in questione comporta una spesa
complessiva peritata di lire 302.000.000;
Visti i pareri dei competenti Assessorati;
Dato atto che l'acquisizione dei terreni è inserita nella
relazione previsionale e programmatica del Comune
DELIBERA
1) di approvare la concessione di un contributo di lire
271.800.000= (duecentosettantunmilioniottocentomila), a favore
dell'Amministrazione comunale di Gressoney Saint-Jean, per
l'acquisto del comprensorio alpestre di cui in premessa;
2) di imputare la spesa di lire 271.800. 000=, al residuo
passivo 22870 del Bilancio preventivo della Regione per l'anno 1990
"Contributi ai Comuni per la costituzione di un patrimonio comunale
immobiliare", che presenta la necessaria disponibilità (fondo di £.
5.000.000.000 di cui alla LR n. 27 del 27. 06.1986, proveniente
dall’esercizio finanziario 1987);
3) di disporre che la somma venga liquidata ai sensi dell'art.
57 della legge regionale 7 dicembre 1979, n 68, a cura della
Presidenza della Giunta regionale alla stipulazione di regolare
atto notarile di compravendita, nel rispetto delle condizioni
generali di acquisto risultanti dalla domanda di contributo.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Je vous communique très brièvement que la
Commune de Gressoney-Saint-Jean a fait requête à l'Administration
régionale de pouvoir avoir, pour l'achat d'un alpage, la
contribution prévue par la loi n. 27 de 1986. Pour cet achat le
responsable du Service de la défense de l'environnement
s’est rendu sur le lieu et a fait une relation dans
laquelle il dit qu'il serait bien que cet alpage continue à être
cultivé, non seulement pour l'aspect agronomique et pastoral, mais
aussi au point de vue de l'intérêt pour l'environnement. On propose
donc la contribution pour la Commune.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Dopo essere andato in archivio ad
esaminare la documentazione relativa a questa proposta di acquisto,
credo di poter dire che la stessa non sia a posto.
La legge n. 27 prevede esplicitamente che, per finanziare questo
genere di acquisti, l'Amministrazione regionale deve chiedere ed
ottenere l'indicazione delle finalità dell'acquisto, nel senso che
deve conoscere la destinazione dell'immobile oggetto
dell'acquisto.
Nel caso dell'oggetto n. 17 all'ordine del giorno, la
destinazione dell'acquisto è indicata in modo preciso, mentre in
questa tale destinazione non è assolutamente indicata, ma si dice
solo che si tratta di un’area e di una struttura
"di particolare interesse".
Un conto, tuttavia, è la destinazione, un altro conto è
l'interesse, perché si tratta di due cose ben diverse.
Credo, quindi, che questa proposta di acquisto non sia a posto
proprio rispetto alla documentazione richiesta dalla legge.
Nel caso successivo, inerente all'acquisto di immobili, nel
riassunto dell’oggetto c'è scritto:
"... per
l'acquisto di immobili... al fine di realizzare Biblioteca, Azienda
Autonoma e Ufficio Tecnico Comunale".
In quel caso il
Presidente della Giunta, vista la deliberazione del Consiglio
comunale in cui si decideva di acquistare tali immobili e visto che
la deliberazione forniva solo una generica indicazione
sull'utilizzo da parte del Comune di quegli edifici, ha chiesto,
con lettera esistente agli atti, di specificare la destinazione
dell'immobile. Il Sindaco ha quindi precisato che gli immobili
sarebbero stati utilizzati come Biblioteca, Azienda Autonoma ed
Ufficio Tecnico Comunale.
Nel caso invece dell'acquisto di questo comprensorio alpestre,
né nell'oggetto della deliberazione, né nella documentazione è
indicata la destinazione di tale comprensorio. A me pare che si
debba specificare che cosa se ne vuole fare, se si vuole fare una
struttura ricettiva per gli sciatori od altro. Questo però non è
indicato, per cui io ritengo che non esistano tutti i requisiti
previsti dalla legge per procedere all'acquisto di tale
comprensorio.
PRESIDENTE:
Ha chiesto la parola
l’Assessore all'Agricoltura, Foreste ed Ambiente
Naturale, Perrin; ne ha facoltà.
PERRIN (UV):
Je voudrais seulement ajouter qu'il s'agit
d'un alpage avec des terrains qui l’entourent. Ces
terrains sont situés dans une zone agricole et donc la destination
ne peut pas être modifiée. Il s'agit de terrains de type agricole,
à vocation agricole et qui resteront agricoles. Il y aura la
possibilité peut-être de faire une aire de pic-nic dans une partie
du bois, mais la destination globale est celle qu'on a indiqué.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Io insisto su questo punto, perché la
questione della legge n. 27, relativa agli acquisti, ha già
suscitato in passato dei problemi. In alcuni casi, infatti,
l'Amministrazione regionale ha ritardato di mesi e talvolta anche
di anni a concedere il contributo chiesto dal Comune perché non era
ben precisata la destinazione d'uso dell'immobile da
acquistare.
Ricordo il caso di un immobile di Aosta da destinare
all’edilizia abitativa, ma per il cui acquisto la
Regione non voleva concedere il contributo, obiettando che alcuni
alloggi erano ancora abitati e chiedendo come il Comune avrebbe
potuto perfezionare la pratica. Questo vale per dire che in quel
caso si è entrati anche nel merito tecnico della gestione
dell'iniziativa, mentre altre volte si è stati molto superficiali e
si è agito molto alla buona, nel senso che andava bene qualsiasi
cosa.
Io inviterei la Giunta ed anche i Consiglieri a leggersi la
documentazione, così si renderanno conto che esiste una scheda
("Destinazione d'uso")
in cui il Sindaco dichiara che la
destinazione d'uso dell'immobile è precisata nella deliberazione in
cui il Consiglio comunale ne ha deciso l'acquisto. Ora, basta
leggere la deliberazione per rendersi conto che in essa non è
assolutamente indicata alcuna destinazione.
Chiedo quindi che questa documentazione venga completata, del
resto non succede proprio niente se rinviamo questa proposta di
acquisto al prossimo Consiglio, basta solo che il Comune dica che
cosa intende fare di questo comprensorio dopo che l'avrà
acquistato. Mi sembra che ciò sia corretto, perché è previsto dalla
legge, così come lo era in tutti gli altri casi quando abbiamo
chiesto che fosse esplicitamente precisata la destinazione d'uso
degli acquisti.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti: 24
Votanti: 23
Favorevoli: 22
Contrari: 1
Astenuti: 1 (Aloisi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK