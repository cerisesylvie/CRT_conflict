Consiglio Regionale della Valle d'Aosta - Oggetto del Consiglio n. 75 del 29 marzo 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 75 del 29 marzo 1972 - Resoconto
OGGETTO N. 75/72 - Utilizzazione dei locali del Magazzino
Generale di Aosta. (Interpellanza)
Manganoni (P.C.I.)
- Penso sia inutile ribadire che
l'edificio oggetto dell'interpellanza, i cosiddetti magazzini
generali sono stati costruiti con dei criteri che forse potevano
reggere 50 anni fa, ma che certamente non reggono più oggi.
Comunque quell'edificio ce lo siamo trovati nei piedi nel 1959 e
naturalmente l'abbiamo passato alle Giunte future. Quindi è di più
difficile utilizzazione per i criteri non moderni con i quali è
stato costruito.
È rimasto per un po' di tempo vuoto. Sono state costruite tre,
mi pare, celle frigorifere, rimaste vuote anche quelle, per le
difficoltà diremmo - più che di accesso - difficoltà di accesso nel
senso che con gli automezzi non vi si accede come nei magazzini
moderni, ma bisogna usare i montacarichi come si usava molto tempo
fa.
Si era costruita una società per utilizzare questo magazzino.
Ora non ho saputo più niente se questa società ha continuato a
funzionare, se utilizza questi magazzini, a che scopo li utilizza,
se vi è anche la partecipazione della Regione. Cioè questi sono un
po' i chiarimenti che a me interesserebbe avere dall'Assessore.
Albaney (M.A.V.)
- Per poter rispondere all'interpellanza
del Consigliere Manganoni, ritengo opportuno relazionare
dettagliatamente sia sugli scopi della società-gestione magazzini
generali e sia sulla sua attività nel corso di questi anni.
Come tutti sapete, i magazzini generali sono luoghi di pubblico
deposito e di custodia di derrate o di merci che l'impresa
esercente gestisce dietro un corrispettivo compenso.
I rapporti che nascono da detto contratto sono disciplinati in
generale dai principi relativi al deposito, nonché dalle
disposizioni speciali contenute nel regio decreto del 26 e nella
legge del 1927 n. 1155 concernente l'ordinamento per l'esercizio
dei magazzini generali.
I magazzini generali hanno per oggetto:
1) di provvedere alla custodia e alla conservazione delle merci
delle derrate, sia nazionali che estere, di qualsiasi provenienza e
destinazione che vi sono depositate.
2) di rilasciare ai depositanti, che ne facciano richiesta,
speciali titoli di commercio, col nome di fede di deposito e nota
di pegno (le note di pegno sono equiparate alle cambiali per
l'effetto dello sconto presso l'Istituto di Credito).
3) i magazzini generali rispondono verso l'erario pubblico dei
diritti e dei dazi dovuti su quelle merci che assumono il
deposito.
4) sotto la responsabilità degli esercenti, i magazzini generali
possono, nel loro recinto, destinare i locali a magazzini privati.
Le merci accolte in tali magazzini non possono essere ammesse
all'emissione delle fedi di deposito e note di pegno.
L'istituzione dei magazzini generali deve essere autorizzata con
decreto del Ministro dell'Industria e del Commercio, di concerto
con quello delle Finanze, su espressa richiesta dell'ente gestore,
il quale deve fornire con la domanda e la documentazione le
garanzie richieste dalle due leggi che ho citato
precedentemente.
La gestione dei magazzini generali di Aosta è stata affidata
alla Società per Azioni chiamata "gestione magazzini generali di
Aosta". Appositamente costituita con rogito Notaio Berton in data
31.09.1966 con capitale di dieci milioni.
La costituzione della società è avvenuta ai sensi della legge
regionale del 1965 n. 10 in conformità delle bozze dell'atto
costitutivo e dello Statuto della società stessa, approvata con
deliberazione 50 e 51 del Consiglio regionale in data
07.04.1965.
Il capitale sociale di 10 milioni di azioni da L. 10 mila
cadauna è stato sottoscritto come segue: Amministrazione regionale,
2 milioni, pari al 20% - Amministrazione di Aosta, 1.700.000, pari
al 17% - Istituto Bancario San Paolo di Torino, 900.000, pari al 9%
- Società Alleanza Cooperativa Valdostana di Aosta, 900.000 pari al
9% - Spedizionieri doganali di Aosta, 900 mila pari al 9% -
Grossisti importatori di Aosta, 900.000, pari al 9% - Associazione
Commercianti di Aosta 900.000, pari al 9% , Consorzio Agrario di
Aosta, 900.000, pari al 9% e parimenti per la società Sociale di
Aosta - Totale 10 milioni. La Società è amministrata da un
Consiglio di Amministrazione di 5 membri. In rappresentanza della
Regione, con deliberazione di Giunta n. 5882, in data 04.12.1968,
il sottoscritto è stato designato quale rappresentante presso
questa Società. Il Presidente del collegio sindacale è il dott.
Silvio Laurencet.
Fa parte del Consiglio, come membro di diritto, ai termini
statutari, oltre al rappresentante dell'Amministrazione regionale
il Sig. Bastiano Spandre, che rappresenta l'Amministrazione
comunale di Aosta.
Attualmente i soci sono ridotti a numero di sei, avendo receduto
le seguenti ditte sottoscrittrici all'atto costitutivo e
precisamente: l'Alleanza Cooperativa, il Consorzio Agrario di Aosta
e l'Associazione Commercianti di Aosta.
Le azioni sono in vendita alla prossima assemblea e saranno
destinate ai residenti soci, ciò che prevede lo Statuto.
Per quanto riguarda i locali, la Società, in data 16.06.1969, ha
stipulato con la Regione apposita convenzione della durata di
cinque anni, rinnovabili tacitamente, salvo disdetta delle parti
con lettera raccomandata 3 mesi prima della scadenza.
L'attività dei magazzini generali ha avuto inizio con la data
del 01.10.1968 ed è stata regolarmente autorizzata con Decreto del
Ministro dell'Industria e del Commercio in data 25.09.1968. Si fa
presente che la gestione dei magazzini generali è attiva.
Le attività non hanno fino ad ora costituito riparto fra gli
azionisti e sono state accantonate come fondo di riserva.
Attualmente i magazzini generali svolgono tutte le funzioni
tipiche ai quali è proposto. Svolge attività doganale a mezzo di
apposito magazzino autorizzato dal Ministero delle Finanze e
rilascia regolarmente le fedi di pegno. Cioè in questi magazzini
vengono depositate le merci in esenzione che vengono richieste da
parte degli importatori, cioè zucchero e caffè.
Per quanto riguarda l'altra parte dei magazzini generali non
inclusa in quest'attività doganale, sono affittati ai seguenti
Enti:
Azienda Autonoma di soggiorno e turismo di Aosta;
Assessorato per il Turismo, antichità e Belle arti;
Ditta C.I.D.A.C. di Aosta;
Ditta Brunier e Chuc di Aosta (che sono i distributori della
Birra);
Ditta Mussino - Autotrasporti di Aosta;
Ditta Ubino di Aosta;
Ditta Gerbore Giuseppe di Aosta;
e ditta Ducourtil di Saint-Christophe.
In aggiunta a questo, faccio presente che, per quanto concerne
le celle, una sola è autorizzata ed è utilizzata dalla ditta Ubino
di Aosta la quale deposita i suoi prodotti e cioè i gelati.
Questo è quanto concerne l'attività di questi magazzini generali
fino ad oggi.
Manganoni (P.C.I.)
- ...della risposta delle
dichiarazioni dell'Assessore.
Fosson (U.V.)
- Passiamo al punto 6.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK