Consiglio Regionale della Valle d'Aosta - Oggetto del Consiglio n. 2526 del 16 aprile 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 2526 del 16 aprile 1997 - Resoconto
SEDUTA POMERIDIANA DEL 16 APRILE 1997
OGGETTO N. 2526/X Subconcessione per la durata di anni trenta
decorrenti dalla data del decreto di subconcessione al Comune di
Valpelline di derivazione d'acqua dal torrente Buthier di Ollomont
in Comune di Ollomont, ad uso idroelettrico.
Deliberazione Il Consiglio
Premesso che con domanda in data 27 febbraio 1989, il Comune di
Valpelline ha chiesto all'Amministrazione regionale la
subconcessione di derivare dal torrente Buthier di Ollomont, a
quota 1257,70 m.s.m., nel comune di Ollomont, moduli max. 6,4 e
medi 4,0 di acqua per produrre, sul salto di metri 289,6, la
potenza nominale media di Kw 1135,69.
Precisato che la domanda, corredata dal relativo progetto a
firma ing. Silvano Meroi, prevede la costruzione di un impianto del
tipo ad acqua fluente con opera di presa a trappola, dissabbiatore,
vasca di carico, edificio di produzione e canale di scarico.
Tenuto presente che:
- con deliberazione della Giunta regionale n. 4746 in data 25
ottobre 1996 è stata espressa la valutazione positiva condizionata
sulla compatibilità ambientale del progetto di realizzazione
dell'impianto idroelettrico di cui si tratta, subordinatamente
all'osservanza delle seguenti condizioni:
a) in sede esecutiva, venga concordata con il Servizio
Forestazione e Risorse Naturali la tipologia della scala di
risalita per l'ittiofauna;
b) nel mese statistico considerato di massima piena e per una
durata minima di 10 (dieci) giorni, dovrà essere fatta defluire la
portata naturale del torrente, al fine di dilavarne il fondo,
possibilmente facendo coincidere tali periodi con le normali
fermate dell'impianto per motivi di manutenzione;
c) sia rilasciato un minimo deflusso vitale pari a 231,36
l/sec.;
d) sia richiesta al competente Ufficio dell'Assessorato dei
LL.PP. la prescritta autorizzazione ai fini idraulici per
l'esecuzione delle opere previste in alveo;
e) siano ripristinati con cura i siti interessati dai lavori, in
particolare sia risistemato ed inerbito il fondo della
mulattiera.
- Il Magistrato per il Po di Parma, con nota prot. n. 9015 in
data 11 luglio 1994, ha rilasciato il proprio nulla-osta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po di Parma, con nota prot. n.
2796 in data 16 agosto 1994, ha comunicato che non deve essere
espresso alcun parere in quanto la richiesta di subconcessione del
Comune di Valpelline è anteriore alla data di entrata in vigore del
D.L. 12 luglio 1993 n. 275;
- l'E.N.E.L., Compartimento di Torino, con nota prot. n. 1654 in
data 21 ottobre 1994 ha fatto presente di non avere particolari
osservazioni da formulare in merito, salvo alcune condizioni
contenute nella medesima da formalizzare con stipula di apposita
convenzione;
- l'avviso di presentazione della domanda 27 febbraio 1989 del
Comune di Valpelline è stato pubblicato sul Foglio Annunzi Legali
della Valle d'Aosta n. 20 in data 17 luglio 1996 e riprodotto nel
n. 186 della Gazzetta Ufficiale della Repubblica Italiana (foglio
inserzioni) in data 9 agosto 1996, senza dar luogo alla
presentazione di domande incompatibili e concorrenti;
- con ordinanza n. 207 in data 11 settembre 1996 dell'Assessore
ai Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 23 settembre 1996 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio dei comuni di Ollomont e Valpelline
e copia della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP. Direzione
Generale Difesa del Suolo; alla Sezione Idrografica del Po di
Torino; all'Associazione d'Irrigazione Est-Sesia di Novara;
all'Associazione d'Irrigazione dell'Agro all'Ovest del Sesia di
Vercelli; all'Assessorato dell'Agricoltura, Forestazione e Risorse
Naturali, Servizi S.I.D.S. e Forestazione; all'Assessorato
dell'Ambiente, Servizio Tutela dell'Ambiente; alla Prima Direzione
del Genio Militare di Torino; all'E.N.E.L. Compartimento di Torino;
all'Assessorato dell'Industria, Commercio ed Artigianato, Servizio
Energia; all'Assessorato del Turismo, Sport e Beni Culturali,
Ufficio Sovraintendenza; all'Autorità di Bacino del fiume Po di
Parma ed al Comune di Valpelline;
- la pubblicazione presso i comuni di Ollomont e Valpelline,
come risulta dal referto in calce all'ordinanza è avvenuta
regolarmente ed ha dato luogo alla presentazione, da parte delle
Associazioni Irrigue Est-Sesia di Novara ed Ovest-Sesia di
Vercelli, di due esposti, datati 2 ottobre 1996 e 26 settembre 1996
con i quali, a salvaguardia delle dotazioni idriche dei canali
Naviglio d'Ivrea, Depretis e Farini, derivati dalla Dora Baltea, le
Associazioni Irrigue chiedono che nel disciplinare di
subconcessione vengano inserite le seguenti precisazioni:
a) nell'impianto idroelettrico di cui trattasi non si potranno
realizzare bacini di invaso;
b) il manufatto di derivazione dovrà essere dotato di apposito
edificio idoneo alla misura della portata assentita;
c) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua interessato.
Visto altresì che la visita locale d'istruttoria è regolarmente
avvenuta il 31 ottobre 1996 ed alla medesima oltre ai funzionari
dell'Ufficio Concessioni Acque dell'Assessorato dei Lavori
Pubblici, sono intervenuti i signori: Chenal Aldo, Sindaco del
Comune di Valpelline assistito dal tecnico comunale Jordan Davide e
dal progettista ing. Meroi Silvano; geom. Gaia Pierpaolo
dell'Assessorato dell'Agricoltura, Forestazione e Risorse Naturali;
Borney Aldo dell'ENEL- R.I.D. di Châtillon e Riva Gianni
dell'E.N.E.L. D.P.T. di Torino.
Rilevato che il Sindaco, a parziale rettifica di quanto indicato
nelle premesse del verbale di visita d'istruttoria, ha precisato
che in conformità al conto economico già redatto in fase
progettuale, l'intera produzione sarà ceduta all'ENEL alle
applicabili tariffe.
Tenuto conto che, nel corso della riunione, il sig. Riva, per
conto dell'ENEL, ha presentato le seguenti osservazioni:
1) dovrà essere garantito all'E.N.E.L. S.p.A. di poter derivare
la quantità d'acqua stabilita dal disciplinare di subconcessione
direttamente dalla presa sul torrente Ollomont, ubicata a monte
dell'abitato di Valpelline, o tramite lo scarico della centrale del
richiedente la subconcessione;
2) il richiedente si dovrà impegnare a rilasciare dalla sua
opera di presa la quantità di acqua necessaria per consentire
all'E.N.E.L. S.p.A. di assolvere agli obblighi derivanti dal
disciplinare di subconcessione n. 1488 del 23 novembre 1955
relativi alla presa sul torrente Ollomont;
3) il progetto per la realizzazione delle opere di scarico ed i
materiali usati dovranno essere approvati dall'E.N.E.L. S.p.A.; il
canale di scarico dovrà essere coperto fino alla paratoia di
immissione nel canale-galleria di proprietà E.N.E.L. S.p.A.; il
canale di scarico dovrà essere munito di una vasca di decantazione
equipaggiata con due paratoie motorizzate (una di immissione nel
canale-galleria E.N.E.L. S.p.A. e una di scarico direttamente nel
torrente), comandate sul posto mediante un apposito quadro
protetto;
4) le manovre delle paratoie, di cui sopra, dovranno
esclusivamente essere effettuate dal personale E.N.E.L. S.p.A., la
quale si riserva di addebitare al richiedente le spese del
personale per le manovre quando queste vengono richieste dal
richiedente stesso;
5) le spese per i lavori di manutenzione ordinaria e
straordinaria che l'E.N.E.L. S.p.A. giudicherà necessari nel tratto
di canale-galleria dalla paratoia di immissione dello scarico della
centralina al canale derivatore della centrale Signayes, eseguiti
dall'E.N.E.L. S.p.A., dovranno essere a carico del richiedente;
6) il richiedente si dovrà impegnare a concordare con l'E.N.E.L.
S.p.A. i periodi di fuori servizio della centrale per la
manutenzione ordinaria e straordinaria;
7) l'eventuale mancata produzione nella centrale E.N.E.L. S.p.A.
di Signayes, provocata da interventi manutentivi e/o altre cause da
imputarsi al richiedente, potrà essere addebitata allo stesso
secondo le tariffe indicate dal provvedimento Ministeriale in
vigore al momento del verificarsi dell'evento;
8) eventuali danni causati dall'esercizio dell'opera di scarico
nel torrente Ollomont dovranno essere a carico del richiedente.
Visto inoltre che il sig. Riva, dell'ENEL S.p.A., ha specificato
che gli obblighi di cui al punto 2 delle osservazioni sopraccitate
devono intendersi riferiti in corrispondenza dell'opera di presa
dell'ENEL S.p.A. in loc. Cumet del comune di Valpelline e che le
osservazioni sopra riportate dovranno essere tradotte in un accordo
convenzionale tra l'ENEL S.p.A. ed il Comune di Valpelline.
Considerato che l'ing. Meroi Silvano ha affermato che da
misurazioni effettuate nel tratto compreso tra le due opere di
presa si hanno apporti di acque sorgive per un minimo invernale di
130 litri/sec.
Vista infine la dichiarazione del Sindaco, Chenal Aldo, con la
quale precisa che presenterà, quanto prima, le bozze di convenzione
con l'ENEL S.p.A. ed il C.M.F. di Valpelline per la
regolamentazione dell'utilizzazione delle opere in comune.
Per quanto riguarda le affermazioni sopraccitate del sig.
Sindaco, sono pervenute in data 30 dicembre 1996 le bozze di
convenzione tra il Comune di Valpelline e l'ENEL S.p.A. di cui
sopra e tra il Comune di Valpelline ed il C.M.F. di Valpelline di
seguito riportata:
1) tutte le opere d'arte, dalla presa, al dissabbiatore, al
tratto di condotta in uso promiscuo, dovranno sempre funzionare ed
essere regolate in funzione della massima portata derivabile nel
rispetto del M.D.V.;
2) le regolazioni di portata e tutte le manovre idrauliche nei
tratti suindicati verranno effettuate dal gestore della centrale
idroelettrica;
3) la portata di acqua per usi irrigui sarà regolata
automaticamente da una valvola a galleggiante, nella vasca di
carico in loc. Plan Coudray. Resta inteso che la portata per usi
irrigui non potrà superare, per nessun motivo, quella di
concessione di 160 litri/sec.;
4) in caso di esigenze, di qualunque natura, che richiedano una
riduzione parziale o totale dell'afflusso di acqua in centrale, non
dovrà essere per alcun motivo penalizzato l'impianto di irrigazione
ad esclusione di situazioni e/o circostanze che possano arrecare
danno o pericolo alle opere in comune. In tal caso si procederà
alle manovre a monte del pozzetto di derivazione per uso esclusivo
della produzione energetica;
5) le spese di manutenzione ordinaria per le parti in comune, a
partire dall'opera di presa fino allo stacco di cui al punto
precedente saranno a totale carico della gestione
idroelettrica;
6) per quanto concerne la manutenzione straordinaria i costi
saranno ripartiti in parti proporzionali alle quote di portate di
competenza.
In riferimento alle richieste formulate dal sig. Riva dell'ENEL
S.p.A. e dal C.M.F. Valpelline, poiché sono tendenti a tutelare i
diritti precostituiti e a regolarizzare l'uso comune delle acque
derivate, si ritengono ammissibili e pertanto apposite clausole
sono state inserite nel disciplinare di subconcessione.
In merito agli esposti delle citate Associazioni Irrigue, si
precisa che il canale di derivazione, come stabilito nel
disciplinare di subconcessione, dovrà essere dotato di paratoia
regolata in modo tale da garantire che non entri nella derivazione
una quantità di acqua superiore a quella subconcessa; inoltre
l'impianto di cui si tratta è del tipo ad acqua fluente, in quanto
la vasca di carico serve esclusivamente alla regolazione della
portata ed è di dimensioni modeste, per cui non sono da temere
turbamenti del regime idraulico del corso d'acqua interessato.
Comunque, a maggior tutela delle dotazioni idriche preesistenti,
poste a valle della derivazione in oggetto, le precisazioni
richieste dalle citate Associazioni Irrigue sono state inserite nel
disciplinare di subconcessione.
Tenuto inoltre presente che:
- l'opera di presa, posta a quota 1257,70 m.s.m., consiste in
una presa a trappola in cls. delle dimensioni di mt. 1,40x1,30
lunga circa mt. 5,00 e protetta, superiormente, da una griglia in
acciaio. Tale struttura sarà affiancata, sul lato destro, dove
avviene la derivazione delle acque, da tre paratoie motorizzate che
permetteranno lo spurgo continuo e la regolazione del livello della
vasca di carico mediante sensore a sua volta collegato, tramite
cavo, alla centrale;
- l'acqua, una volta derivata, defluisce attraverso una
tubazione in cls. DN 1.000, dapprima alla vasca dissabbiatrice ed
in seguito alla vasca di carico. L'inserimento del tubo DN 1.000 in
luogo di quello già esistente DN 800 e le nuove esigenze di portata
non modificano sostanzialmente l'aspetto e l'ingombro attuali
dell'opera esistente;
- dalla vasca di carico, posta a quota 1257,46 m.s.m., parte la
condotta forzata che per il primo tratto, della lunghezza di mt.
1021,52 e di diametro DN 700 mm, è in comune con il C.M.F. di
Valpelline, mentre il secondo relativo al solo impianto
idroelettrico, misura mt. 1046,60 e avrà tubi del diametro DN 600
mm;
- il primo tratto è già stato posato e non necessita di
interventi, mentre per quanto riguarda il secondo tratto, la
tubazione prevista sarà del tipo a rivestimento bituminoso e giunti
a bicchiere da saldarsi all'esterno ed uno spessore indicativo non
inferiore a 8,8 mm;
- la condotta verrà posata al di sotto del sentiero
Valpelline-Ollomont e nell'ultimo tratto, quando questa abbandona
il sentiero, si verificherà in corso d'opera la possibilità o meno
di riutilizzare la tubazione esistente della vecchia centrale
Cogne;
- l'edificio di produzione sarà quello ex Cogne in disuso dal
1964. La struttura infatti appare ancora in buono stato per cui si
rendono necessari solo alcuni interventi di restauro interni, per
adeguarla alle nuove esigenze, ed il rifacimento completo delle
coperture;
- le acque, dopo l'utilizzo, vengono restituite, tramite un
breve canale in cls., nel canale ENEL Valpelline Gignod, a quota
966 m.s.m. circa;
- il dislivello tra il pelo morto dell'acqua, nella vasca di
carico, a quota 1257,46 m.s.m. e quello del canale di restituzione,
a valle dei meccanismi motori, a quota 967,86, risulta essere di
metri 289,60. In conseguenza, la potenza nominale media annua
dell'impianto, sulla portata media di moduli 4,00, risulta essere
di: 400x289,60:102=Kw 1.135,69.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli max.
6,4 e medi 4,0 si può subconcedere, avendo riguardo delle
condizioni locali, delle utenze preesistenti e della specie di
derivazione realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale, è stato calcolato secondo i
criteri stabiliti dalla deliberazione consigliare n. 1193/X in data
22 febbraio 1995 ed ammonta a 231,36 litri/sec., che verranno
lasciati defluire tramite una sezione a stramazzo della sezione di
mt. 0,25x1,00;
6) la derivazione corrisponde alla razionale utilizzazione del
torrente Buthier di Ollomont ed è compatibile con il buon regime
idraulico, senza che occorrano, oltre a quelle inserite nel
disciplinare di subconcessione, speciali garanzie a tutela di detto
regime;
7) per l'uso della derivazione non è temibile alcun inquinamento
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
1799/97 del 14 febbraio 1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 8 novembre 1956;
Vista la legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Visto il parere favorevole rilasciato dal titolare delle
funzioni di responsabile del Servizio Assetto e tutela del
territorio nell'ambito dell'Assessorato dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni e del combinato disposto degli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione;
Delibera
1) di subconcedere, per la durata di anni trenta successivi e
continui, decorrenti dalla data del decreto di subconcessione, al
Comune di Valpelline, giusta la domanda presentata in data 27
febbraio 1989, di derivare dal torrente Buthier di Ollomont, a
quota 1257,70 m.s.m., nel comune di Ollomont, max. moduli 6,4
(litri al minuto secondo seicentoquaranta) e medi 4,0 (litri al
minuto secondo quattrocento) di acqua per produrre sul salto di
metri 289,6, la potenza nominale media annua di Kw 1135,69;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del Comune di
Valpelline;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 11.622.100 (undicimilioniseicentoventiduemilacento) pari
a mezza annualità del canone, ai sensi dell'articolo 11 del T.U. 11
dicembre 1933 n. 1775, a titolo di cauzione, somma che verrà
restituita, ove nulla-osti, al termine della subconcessione;
b) lire 581.100 (cinquecentottantunmilacento) pari ad un
quarantesimo del canone, per gli scopi di cui all'articolo 7 del
T.U. 11 dicembre 1933 n. 1775, somma da introitare al capitolo
08800 della parte ENTRATE del bilancio preventivo della Regione per
il corrente esercizio finanziario (Canoni per concessioni e
subconcessioni di acque pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione Fondi per conto terzi per istruttoria domande
e pratiche varie);
5) di stabilire, come specificato nell'articolo 11 del
disciplinare di subconcessione, in lire 23.244.200
(ventitremilioniduecentoquaranta-quattromiladuecento) il canone
annuo da versare anticipatamente alla Regione, anno per anno, a
decorrere dalla data del decreto di subconcessione, somma da
introitare al Capitolo 08800 della parte ENTRATE del bilancio
preventivo della Regione per il corrente anno finanziario (canoni
per concessioni e subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994 n. 320 e di darne
esecuzione.
Disciplinare di subconcessione
(...omissis...)
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti: 29
Votanti e favorevoli: 27
Astenuti: 2 (Lanièce e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK