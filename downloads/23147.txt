Consiglio Regionale della Valle d'Aosta - Oggetto del Consiglio n. 2418 del 11 gennaio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2418 del 11 gennaio 2007 - Resoconto
OGGETTO N. 2418/XII - Approvazione della risoluzione: "Avvio
di una negoziazione in sede europea tesa a tutelare le specificità
statutarie valdostane e a inserire la Valle d'Aosta nella direttiva
UE 12/1992".
Risoluzione
Visto l'articolo 14 dello Statuto di autonomia, che
istituisce la zona franca per il territorio della Valle d'Aosta e
stabilisce che le modalità d'attuazione della zona franca siano
concordate con la Regione e stabilite con legge dello
Stato;
Vista la legge 3 agosto 1949, n. 623 e successive
modificazioni, concernente l'immissione in consumo in Valle d'Aosta
di determinati contingenti annui di generi e di merci in esenzione
fiscale, tra cui, in particolare, carburanti per
autotrazione;
Considerato che la direttiva UE 12/1992 nell'elencare le
aree, ove sussistevano agevolazioni sui carburanti preesistenti ai
Trattati di Roma, ometteva per mero errore materiale la Valle
d'Aosta;
Appreso del diniego della Commissione europea alla richiesta
dello Stato italiano di prorogare anche per il 2007 e anni
successivi il particolare regime di agevolazione fiscale per i
carburanti;
Considerate le conseguenze negative che la mancata proroga
della deroga potrebbe comportare sul sistema di erogazione dei
carburanti a beneficio dei cittadini valdostani;
Il Consiglio regionale
Invita
Il Governo italiano ad attivare le opportune azioni
politiche, affinché avvii una negoziazione in sede europea tesa a
tutelare le specificità statutarie valdostane e a far rientrare la
Valle d'Aosta nelle aree elencate nella direttiva UE
12/1992.
F.to: Frassy - Lattanzi - Tibaldi
Presidente
- La parola al Consigliere Frassy.
Frassy (CdL)
- Penso di poter essere abbastanza breve
nell'illustrare questa risoluzione perché la materia penso sia nota
ai colleghi, ed è quella della nota vicenda dei buoni benzina e
della pronuncia della Commissione europea, nota perché ne abbiamo
parlato abbondantemente da prima di Natale e poi all'inizio e
durante questo Consiglio regionale. Penso poi di poter essere
breve, perché nelle premesse di questa risoluzione, che ricalcano
per sommi capi le fonti normative sulle quali dobbiamo fare leva,
lo Statuto, la legge statale n. 623/49, la direttiva UE n. 12/1992,
e nelle conclusioni che avevamo già sostenuto nello scorso
Consiglio quando avevamo votato una risoluzione unanime e condivisa
da tutte le forze politiche. Rispetto agli impegni abbastanza
generali di quella risoluzione, noi avevamo individuato e
puntualizzato con questa risoluzione iscritta in aula nella seduta
del 21 dicembre un percorso; il percorso che abbiamo individuato è
quello di far inserire la Regione Valle d'Aosta fra quelle aree
che, essendo contenute nella direttiva UE n. 12/1992, risolvono
problemi di deroghe e riconoscono una situazione di fatto. La
situazione di fatto per l'Italia è, al momento, limitata a Livigno,
Campione d'Italia e alle acque territoriali italiane del lago di
Lugano.
Penso che non ci sia da dire molto di più, anche perché abbiamo
appreso con piacere che nel tempo intercorso fra il momento in cui
abbiamo scritto questa risoluzione il 21 dicembre scorso e oggi, il
Presidente della Regione ha condiviso l'impostazione contenuta in
questa risoluzione. Abbiamo appreso che ha ipotizzato che fra i
percorsi utili per andare a recuperare in maniera certa questo
riconoscimento della Valle d'Aosta nel gestire questa esenzione, vi
sia proprio l'inserimento della Valle d'Aosta nella direttiva
comunitaria n. 12/1992. Penso non sia necessario aggiungere altro,
perché è scritto, ne abbiamo parlato, l'ho semplicemente riassunto
per i più distratti; di conseguenza, l'auspicio è che il Consiglio
possa far propria questa risoluzione, affinché il Governo italiano
abbia una pressione di un organo istituzionale che è il massimo
organo rappresentativo della Regione Valle d'Aosta.
Presidente
- Dichiaro aperta la discussione generale.
La parola al Presidente della Regione, Caveri.
Caveri (UV)
- Pur non nascondendoci la difficoltà di
questo percorso, perché come lei sa, la modifica di una direttiva
di questo genere comporta l'unanimità degli Stati membri, è vero
che ritengo che questa sia una delle strade da battere. Va detto
che nella recente petizione al Parlamento europeo decisa dall'"UV"
e fatta propria da "Fédération" e "Stella Alpina", ci si trova di
fronte, nel dispositivo della stessa verso la modifica della
direttiva, a questa come a una delle proposte su cui chiedere una
riflessione della stessa commissione del Parlamento europeo. Credo
quindi che senza alcun problema questa risoluzione possa essere
votata.
Presidente
- Dichiaro chiusa la discussione generale.
Pongo in votazione la risoluzione in oggetto:
Consiglieri presenti: 26
Votanti e favorevoli: 23
Astenuti: 3 (Bortot, Squarzino Secondina, Venturella)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK