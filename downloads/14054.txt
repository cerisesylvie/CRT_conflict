Consiglio Regionale della Valle d'Aosta - Oggetto del Consiglio n. 577 del 6 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
GIUNTA REGIONALE
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 577 del 6 aprile 1994 - Resoconto
OGGETTO N. 577/X - Atteggiamento della giunta regionale in
seguito all'esito del referendum che ha sancito il divieto di
transito in territorio elvetico di autotreni stranieri.
(Interrogazione)
Interrogazione - Considerato che l'esito del referendum svoltosi
in Svizzera il 20 febbraio scorso ha sancito, a partire dal 2004,
il divieto di tran­sito degli autotreni stranieri sul territorio
elvetico;
Tenuto conto che tale decisione avrà come effetto immediato un
rilevante aumento di transiti attraverso il Traforo del Monte
Bianco penalizzando ulteriormente, dal punto di vista ambien­tale,
la nostra Regione;
Valutato altresì che la decisione peserà sugli autotrasportatori
italiani con maggiori oneri che sono stati quantificati in 750
miliardi di lire;
il sottoscritto Consigliere regionale
Interroga
la Giunta regionale e l'Assessore competente per conoscere:
1) qual è l'atteggiamento dell'esecutivo relativamente al
pro­blema sollevato dal risultato referendario svizzero;
2) quali provvedimenti si intende assumere per attenuare gli
ulteriori disagi derivanti alla Valle da quella decisione.
F.to: Lanièce.
Presidente -
Ha chiesto la parola l'Assessore
all'Ambiente, Territorio e Tra­sporti Riccarand.
Riccarand (VA) -
Il Consigliere Lanièce ha posto
alcune domande relative al re­ferendum svoltosi in Svizzera il 20
febbraio scorso. Il referen­dum popolare svoltosi in Svizzera ha
modificato la costituzione della Confederazione elvetica,
introducendo nella costituzione un nuovo articolo in cui si
afferma: 1) la Confederazione pro­tegge la zona alpina contro gli
effetti negativi del traffico, essa limita la nocività del traffico
di transito in modo che gli esseri umani, gli animali e le piante,
con i loro ambienti di vita, non ne siano danneggiati; 2) le merci
in transito da una frontiera all'altra attraverso le Alpi sono
trasportate per ferrovia; 3) la capacità delle strade di transito
delle regioni alpine non deve essere aumentata, le circonvallazioni
per alleggerire il paese non sono oggetto di questa
disposizione.
E poi c'è una disposizione transitoria, per cui il traffico di
merci in transito deve essere trasferito dalla strada alla ferrovia
en­tro dieci anni.
Questa modifica costituzionale ha trovato il suo presupposto in
un precedente referendum svoltosi nel 1992, con cui la popola­zione
svizzera aveva deciso di potenziare il sistema ferroviario,
realizzando nuovi collegamenti attraverso due nuovi tunnel
ferroviari sotto il Loetschberg e sotto il S.Gottardo, proprio per
riuscire a trasportare una grossa quantità di merci su ferrovia,
compresi anche i containers e le strade viaggianti, cioè i camion
che salgono sui pianali ribassati.
Quindi la volontà che emerge dai due referendum, quello del 1992
e questo del 20 febbraio 1994, è di trasferire il traffico
internazio­nale di merci interamente su rotaia nell'arco di dieci
anni.
La conseguenza immediata del referendum però è stata quella di
bloccare sul versante svizzero tutti i lavori di ampliamento di
autostrade e di strade, che erano utilizzate per i transiti
in­ternazionali e che riguardano tutta la zona alpina. É chiaro che
questa decisione svizzera è coerente con una domanda sempre più
forte di riduzione del traffico merci su tutto l'arco alpino.
Questa esigenza del resto era contenuta anche nel documento che
attualmente è in esame dai vari paesi che si affacciano sull'arco
alpino e che va sotto il nome di convenzione delle Alpi, che già
contiene queste indicazioni di trasferimento del tra­sporto merci
attraverso le Alpi dalla gomma alla rotaia. Ed è del resto una
esigenza fortemente presente non solo in Svizze­ra, ma anche in
Austria, che ha sottolineato in modo positivo l'esito di questo
referendum svizzero.
É però evidente che la situazione in Valle d'Aosta, soprattutto
per quello che riguarda la direttrice del Monte Bianco, questa
decisione della Confederazione svizzera, in assenza di iniziative
concrete da parte nostra sul versante italiano, determinerà
senz'altro un fenomeno di ulteriore pressione del trasporto merci
su strada sulla nostra direttrice, perché essendo bloccato
progressivamente il percorso lungo la Svizzera, essendoci
re­strizioni via via crescenti lungo la direttrice austriaca, la
pres­sione che già è forte sulla direttrice del Monte Bianco
tenderà ad aumentare. Si pone con ancora maggiore urgenza sul
nostro territorio la necessità di un contenimento di questo
fenomeno, e quel problema della necessità di una riduzione del
traffico di TIR che già questa maggioranza e questo Consiglio nel
suo in­sieme più volte in passato, con mozioni e con ordini del
giorno, avevano manifestato.
Gli strumenti concreti per intervenire sapete che sono stati
in­dividuati; come Consiglio regionale abbiamo approvato nel
no­vembre scorso un disegno di legge finalizzato al controllo e
alla riduzione del traffico di TIR, il disegno di legge non è stato
vi­stato dal presidente della commissione di coordinamento, la
giunta lo ha riapprovato, è attualmente all'esame delle
com­missioni, ritornerà all'esame del Consiglio ed io credo che una
prima risposta in positivo rispetto anche a questo referendum
svizzero debba essere rappresentata da una riapprovazione da parte
del Consiglio di questo disegno di legge, in modo che si possa dare
attuazione ad una serie di provvedimenti che in questo disegno di
legge sono contenuti e che permettono di ri­durre questa
pressione.
Ci sono poi altre iniziative che si possono assumere a livello
legislativo e normativo, e c'è poi il problema fondamentale che è
quello di un potenziamento dei collegamenti ferroviari
inter­nazionali anche per la Valle d'Aosta. Abbiamo sostenuto come
regione, negli anni passati, l'elaborazione di un progetto di
col­legamento ferroviario con Martigny (il collegamento
Aosta-Martigny); ci sono anche ipotesi di collegamento verso la
diret­trice di Ginevra sotto il Monte Bianco; è fondamentale che si
arrivi anche in Valle d'Aosta ad avere un collegamento ferro­viario
a livello internazionale per il trasporto merci ed anche per il
trasporto persone, che rappresenta la soluzione più coe­rente con
quello che sempre più si chiede a livello di tutto l'arco alpino
per proteggere l'ambiente su tutto il nostro territorio.
Presidente -
Ha chiesto la parola il Consigliere
Lanièce.
Lanièce (GA)
- Ringrazio l'assessore per la
risposta e mi au­guro che alle parole seguano i fatti, cioè che si
tenga nella do­vuta considerazione questo problema molto importante
che po­trebbe avere delle gravi conseguenze per il nostro
territorio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK