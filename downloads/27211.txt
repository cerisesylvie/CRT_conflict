Consiglio Regionale della Valle d'Aosta - Oggetto del Consiglio n. 309 del 17 dicembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 309 del 17 dicembre 1971 - Resoconto
OGGETTO N. 309/71 - Legge regionale riguardante:
"Modificazioni alla legge regionale 7 dicembre 1967, n. 30,
concernente norme di attuazione, in Valle d'Aosta, della legge 27
novembre 1397, per l'assicurazione obbligatoria contro le malattie
degli esercenti attività commerciali".
Fosson (U.V.)
- Passiamo all'altra legge, al n. 20bis.
Relatore l'Assessore alla sanità ed assistenza sociale.
Benzo (D.P.) -
Si tratta di una legge che era già stata
prevista nel bilancio preventivo come legge in corso di
definizione.
La Cassa Mutua Regionale Esercenti Attività Commerciali ha fatto
domanda all'Amministrazione regionale per ottenere l'aumento del
contributo che era stato già dato di lire 10 milioni annue in
relazione alle difficoltà di finanziare altrimenti le spese per
l'erogazione dell'assistenza sanitaria.
Il ricorso sempre maggiore all'assistenza, l'aumento costante
dei costi ed in particolare delle rette ospedaliere, l'incidenza
delle classi anziane, bisognosi di maggiori cure ed assistenza,
creano delle difficoltà sempre crescenti alla Cassa.
In particolare occorre tener presente che tra gli iscritti alla
Cassa Mutua Regionale Esercenti Attività Commerciali che sono
esattamente 5962 più 96 pensionati, per l'80% sono una categoria
che ha un reddito... inferiore ad un milione di Lire, comprendono
gli ambulanti, le guide alpine, i portatori alpini, i pensionati e
tutti i piccoli commercianti dei Comuni della Valle i quali
compensano il magro reddito agricolo con la conduzione di una
piccola attività commerciale. Questa richiesta di tre milioni per
portare ad ulteriore contributo che la Giunta propone di accogliere
favorevolmente.
Mappelli (D.C.)
- Noi siamo favorevoli a questo
intervento, io desideravo solo in questa sede mettere in risalto,
così, cercherò di essere molto gentili nei confronti dell'amico
Balestri e di coloro che fanno parte di questa Commissione.
Io protesto un po' sul sistema che si ha per convocare le
Commissioni su oggetti di questo genere, una legge, ci mandano un
telegramma alla vigilia di una festa, tu non ci sei neanche e
voilà, tu ti dovresti presentare lì 24 ore dopo, sull'attenti alle
quattro e mezza, in base ai suoi propri impegni, la Commissione è
già fatta e così, proprio alla bersagliera.
Io non ritengo che con un sistema di questo genere le leggi,
adesso come dice questo ho visto che bisognava fare un po' presto
in quanto ho capito le necessità di fine ecc.
Non vorrei che questo sistema prendesse piede di modo che anche
oggetti più importanti, si dovesse continuare...
Io ritengo che si debba inviare la legge all'interessato di modo
che con un po' di calma le dia un'occhiata e dopo di che venga in
Commissione ed esprima il parere sia politico e sia personale.
È una raccomandazione che farei all'amico Balestri, non mi mandi
più dei telegrammi 24 ore prima anche perché io posso essere via,
per oggetti come dico, questo è un oggetto che capisco perché siamo
a fine anno, ma non vorrei che sia un precedente da continuare.
Grazie.
Manganoni (P.C.I.) -
Ora che non si venga incontro per
l'assistenza medica
farmaceutica ecc., ai commercianti
piccoli e medi, sì, d'accordo, ma qui parla di reddito fino a 3
milioni.
Ora, basta dare un'occhiata alle denunce Vanoni per accorgersi
che con un plafond di reddito di tre milioni c'entrano tutti anche
i non piccoli e i non medi. Primo, secondo, ci sono le altre
categorie che sono escluse da ogni assistenza.
Vi faccio l'esempio: noi prendiamo i disoccupati, noi prendiamo
per esempio i licenziati, facciamo l'esempio di quelli della bassa
Valle, dopo sei mesi, mi pare, quelli non hanno più diritto a
nessun genere di assistenza medica, né farmaceutica, né
ospedaliera. E quelli che si trovano certamente in condizioni più
disagiate dei commercianti che denunciano due milioni e 999 mila di
reddito.
Ora, qui è anche una questione di giustizia sociale. Ora io non
dico che oggi l'Assessore Benzo doveva presentare un provvedimento
per assistere anche questi, però di fronte a questo problema, non
giudica l'Assessore necessario esaminare e poi proporre al
Consiglio o all'ausilio della Commissione, magari, provvedimenti
affinché la Regione intervenga e paghi questa assistenza, ripeto
medico-farmaceutica, ospedaliera, cioè i ricoveri, anche per
coloro, ho citato questa categoria che dopo sei mesi che hanno
perso l'impiego non hanno più nessuna assistenza?
Questi indubbiamente si trovano in condizioni più bisognose, più
disagiate dei commercianti che denunciano fino a 3 milioni di
reddito, sì o no?
Quindi quello che io vorrei raccomandare, non solo vorrei
raccomandare perché le raccomandazioni lasciano il tempo che
trovano, cioè di avere almeno un impegno da parte dell'Assessore di
esaminare dei provvedimenti che io non so in questo momento
suggerire, per coloro che si trovano nella situazione che ho
esposto.
Quelli veramente si trovano male, come fanno quelli a pagarsi il
medico, a pagarsi le farmacie, quelli non hanno niente, non 3
milioni di reddito.
Benzo (D.P.) -
Consigliere Manganoni, forse lei non ha
sentito che per quanto concerne le categorie ho voluto precisare
appositamente che l'intervento viene fatto a favore su 5900 di ben
4750 che hanno un reddito inferiore al milione, quindi sono
veramente piccolissimi, sono ambulanti, quindi sono piccolissimi
commercianti e quindi sotto questo aspetto...
(voce) ...
lo
so, infatti io faccio la mia relazione e spiego al Consiglio e do
dei dati precisi. Alla prima categoria, perché non volevo
dilungarmi in Consiglio.
Ci sono tre categorie vero, con un contributo annuo a carico di
ciascun esercente, dunque, l'erogazione viene effettuata in questo
modo: 1° con un contributo annuo a carico dello Stato di 3 mila
lire per ciascuno esercente attività commerciale e per ciascun
familiare a carico assistibile;
2° con un contributo annuo a carico di ciascun esercente ad
attività commerciali determinato in relazione al reddito imponibile
annuo dell'esercizio, ai fini dell'imposta della ricchezza mobile
nelle seguenti misure: 1500 Lire pagano per sé o per ciascun
familiare nel caso di un reddito fino ad un milione. In questa
categoria ci sono 4.750 persone.
3° pagano 3.000 Lire per sé o per ciascun familiare assistibile
nel caso di un reddito superiore a un milione e non eccedente ad un
milione e mezzo e cioè fino a un milione e mezzo abbiamo altri 571
esercenti attività commerciali.  3.500 per sé o per ciascun
familiare assistibile nel caso del reddito superiore a un milione e
cinque. Ecco la categoria da 1.500.000 a 3.000.000 di imponibile
sono 651 esercenti, questo è chiarito, la suddivisione
d'imponibile.
Logicamente nel testo della relazione... c'è solo quella parte
che investiva i 3 milioni, poteva dare adito alle sue
richieste.
Per quanto riguarda l'altra questione, a parte il fatto che già
il Consiglio ultimamente ha cercato d'intervenire a favore di
queste categorie, e massicciamente, queste categorie si trovano in
queste particolari condizioni attuali dovute a crisi, direi
drammatica in cui si trova ancora attualmente la bassa Valle,
certamente non è un problema a mio avviso molto semplice, io però,
a me bastano le raccomandazioni che diventavano certamente già
degli impegni perché ne faccio sempre tesoro e cerco di portare a
compimento quelle che sono le richieste valide dei Consiglieri
regionali.
Esamineremo questo problema da lei sollevato pur nella sua
complessità e difficoltà proprio per i cicli, diciamo di lavoro e
non lavoro, se ciò è possibile ed è fattibile, io le assicuro che
noi lo esamineremo, quindi questo impegno lo possiamo prendere.
Chantel (P.S.I.)
- Io credo che in questo campo qui ci
siano già stati dei provvedimenti, perché le mutue debbono far
fronte quando uno è disoccupato e comunque c'è la legge comunale
che deve far fronte.
Caso mai si potrà pigliare in considerazione quella famosa parte
che può riguardare il rinforzo degli ECA, ma guardi che ci sono due
leggi che dovrebbero far fronte a queste situazioni, cioè se uno è
nullatenente comunque il Comune deve far fronte e se poi avrà dei
deficit ecc. e dovrà chiedere alla Regione aiuto lo chiederà, ma la
legge è chiara su questo punto qui. Mi sembra che per quel che
riguarda l'INAM, le mutue, quando uno è disoccupato, cessazione di
lavoro non per colpa sua ecc. non ci sia limitazione a sei mesi...
(
voce
) ...strano, strano, allora bisognerebbe guardare la
soluzione in questo senso, perché io ritengo che
amministrativamente sia un po' difficile tener aggiornati degli
elenchi. È un qualcosa di ultra difficile, ecc.. In ogni modo,
vero, sul resto senza dubbio chi dovrebbe far fronte a tutta
l'assistenza in queste condizioni qui, è il Comune attraverso il
Medico condotto e attraverso alla richiesta di ricovero
ospedaliero.
Ma in ogni modo, io ho solo accennato a questo fatto perché dal
lato amministrativo non sarà una cosa molto facile appunto perché
uno è disoccupato e poi è di nuovo occupato e poi è di nuovo
disoccupato ecc.
In ogni modo, la disponibilità per studiare anche questo,
diciamo così nell'ambito del nuovo bilancio bisognerà tenerne
presente, tra tutti assieme tutte le proposte che ci saranno si
metteranno nel nuovo bilancio.
Manganoni (P.C.I.)
- Solo un esempio pratico, un tale era
da due mesi disoccupato nel periodo invernale, no, lavorava
nell'edilizia, va a finire sotto una macchina, è stato per non so,
mesi e mesi immobilizzato al letto, scaduti i sei mesi è cessata la
mutua, per lui, per la moglie e per i due figli che vanno a
scuola.
Questo, siccome il lavoro non l'ha potuto riprendere, la
questione, è stato investito per colpa sua, pare perché è andato a
finire sotto la macchina quindi l'Assicurazione di chi l'ha
investito non paga, ora questa famiglia si trova in questa
situazione, lui ammalato che è ancora a letto adesso, non ha potuto
riprendere il lavoro, moglie e due figli senza mutua, senza
assistenza... niente.
Ora dice Chantel legge comunale, vero Chantel, ma noi sappiamo
che nei Comuni... a parte che noi certe volte sentiamo dei Comuni
che si lamentano perché costituisce un aggravio per il loro modesto
bilancio, poi sappiamo con quali mentalità ristrette o restrittive
esaminano questi casi, specialmente gli ECA fuori nei Comuni.
Quando uno è proprio a terra che non ha una casa, non ha proprio
niente, allora magari poi gli pagano l'ospedale.
Ora, il problema però, e io ne convengo Chantel che non è
semplice, io di questo ne convengo, comunque è una questione che
deve essere esaminata perché questi sono quelli che fra tutti gli
abitanti che più ne hanno bisogno, perché oltre a non aver lavoro,
oltre a non possedere non so, altre attività, aziende o che so io,
quelli hanno proprio niente, ed allora io sono d'accordo su questo,
comunque è bene che si esamini, no, anche se il problema non è di
semplice soluzione.
Benzo (D.P.)
- Per una precisazione ed è questa, è chiaro
direi, era ovvio che un problema di assistenza sociale di quel
genere la Regione è sempre disposta a determinarlo ed a
contribuire.
Non so se questo caso risponda a un caso che è capitato in
ufficio poco tempo fa e noi siamo intervenuti. Siamo già
intervenuti anche in altri casi di questo genere.
Vi dico però un'altra cosa. Per quanto riguarda le Mutue mi sono
interessato presso i Direttori delle Mutue proprio per vedere il
prolungamento che è facoltativo oltre i sei mesi per dei casi che
riguardavano determinate situazioni di particolare bisogno e ho
trovato disponibilità nel prolungo per altri, oltre 180 giorni.
Questo è già avvenuto, continueremo a seguire e se ci sono dei
casi qui noi provvediamo direttamente, sono casi di particolare
bisogno, la Regione interviene. Abbiamo fatto già un notevole passo
avanti, ma anche con gli ECA in quanto a massicci interventi di
finanziamenti. Certamente che dato l'entità e la strutturazione più
che altro attuale, non sono sufficienti.
Fosson (U.V.)
- Altri chiedono la parola? Allora se
nessuno chiede la parola passiamo all'approvazione articolo per
articolo.
Articolo 1 - Il Consiglio approva.
Articolo 2 - Il Consiglio approva.
Articolo 3 - Il Consiglio approva.
Passiamo alla votazione a scrutinio segreto.
Esito della votazione: presenti 28; votanti 28, maggioranza 15;
favorevoli 24; contrari 4.
Il Consiglio approva.
Devo chiedere scusa al Consiglio ma solo che nella convocazione
erano iscritti all'ordine del giorno i punti 14 e 15 sotto riserva
che la Commissione, le Commissioni avessero esaminato questi
disegni di legge prima dell'adunanza del Consiglio regionale,
avevamo fatto preparare, le Commissioni le avevano esaminate, qui i
presenti lo sanno, però avevamo fatto preparare i pareri delle
Commissioni, non sono stati distribuiti, le due Commissioni avevano
approvato all'unanimità questi due disegni di legge. Questa mattina
avevano dimenticato di distribuire i pareri.
Non so se i Consiglieri li vogliono avere, li abbiamo e li
facciamo distribuire, ma chiedo scusa se non lo abbiamo fatto
prima.
Quindi facciamo, io direi, facciamo un passo indietro, sono le
12,07, abbiamo delle interpellanze che sono abbastanza leggere,
andiamo avanti un momento, e se tutto il Consiglio è d'accordo così
guadagniamo del tempo.
Quindi ritorniamo al punto 10 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK