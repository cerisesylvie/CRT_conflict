Consiglio Regionale della Valle d'Aosta - Oggetto del Consiglio n. 1251 del 23 maggio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1251 del 23 maggio 1990 - Resoconto
OGGETTO N. 1251/IX - Dati sulla attuazione della legge
regionale 65/1989 recante finanziamenti per attenuare gli effetti
economici negativi della carenza di innevamento nella stagione
invernale 1988/1989
(Interrogazione)
.
Presidente - Do lettura dell’interrogazione
presentata dai Consiglieri Mafrica e Chenuil:
INTERROGAZIONE
Ricordato che la legge regionale n. 65 dell’11
agosto 1989 prevedeva l’erogazione di contributi e
finanziamenti a favore di alberghi, esercizi commerciali e società
che gestiscono impianti a fune, al fine di attenuare gli effetti
economici negativi della carenza di innevamento nel corso della
stagione invernale 1988/1989;
Ritenuta opportuna una valutazione del grado di applicazione
della legge;
i sottoscritti Consiglieri regionali del gruppo comunista
interrogano
l’Assessore al Turismo, Urbanistica e Beni
Culturali per conoscere:
1) il numero di imprese alberghiere e di società esercenti gli
impianti a fune che hanno usufruito dei benefici previsti e
l’ammontare del finanziamenti o contributi loro
erogati;
2) il numero di imprese commerciali e dei servizi che hanno
usufruito dei benefici previsti (in particolare del contributo in
conto capitale) e l’ammontare di tali
erogazioni;
3) il giudizio della Giunta regionale
sull’efficacia della legge n. 65/1989.
Presidente
- Ha chiesto di parlare
l’Assessore all’Industria, Commercio,
Artigianato e Trasporti Lanivi, ne ha facoltà.
Lanivi (ADP)
- Rispondo per quanto riguarda la parte
limitata al commercio, facendo anzitutto una precisazione circa
l’interrogazione stessa.
Nell’interrogazione si fa riferimento ad esercizi
commerciali e questo potrebbe dare l’impressione che
i possibili beneficiari fossero tutti gli esercizi commerciali
colpiti dalla crisi. In effetti, a seguito di emendamenti approvati
dal Consiglio regionale, il campo di azione è stato molto limitato
e per quanto riguarda il settore commercio ci siamo riferiti
esclusivamente al commercio al dettaglio di abbigliamento ed
articoli sportivi, prima categoria, al noleggio di attrezzatura per
sport invernali, seconda categoria, a bar e ristoranti
funzionalmente connessi all’esercizio degli sport
invernali, cioè servizi sulle piste.
Questo era il solo campo di applicazione di questa legge per
quanto riguarda gli esercizi commerciali.
Ulteriori limitazioni venivano stabilite nei beneficiari
potenziali, cioè nelle imprese che avessero iniziato
l’attività solo negli anni 1987-88 e che avessero
effettuato nell’ultimo triennio investimenti in
misura superiore al 50% dell’esercizio. Quindi direi
una limitazione molto forte per quanto riguarda gli interventi
della legge cosiddetta "emergenza neve" per il settore
commerciale.
Ciò premesso, gli interventi sono stati complessivamente in
numero di 34. Rispetto ad ognuna delle tre categorie che ho
nominato prima, quando parlerò di "commercio" mi riferirò al
commercio al dettaglio di abbigliamento ed articoli sportivi, con
"noleggio sci" al noleggio per sport invernali, e con "terza
categoria" ai pubblici esercizi.
Allora, per quanto riguarda il settore "commercio", le
operazioni di finanziamento sono state in numero di 11 per un
totale di L. 259.147.000; per quanto riguarda invece i contributi
per la stessa categoria, le operazioni sono state 4 per un importo
complessivo di L. 15.259.000.
Quanto al settore "noleggio di sci", per i finanziamenti vi è
stata una sola operazione per un totale di L. 53.376.000; quanto ai
contributi, vi sono state 4 operazioni per un importo complessivo
di L. 9.598.000.
Per la "terza categoria", pubblici esercizi con le
caratteristiche che ho detto prima, per quanto riguarda i
finanziamenti le operazioni sono state 4 per un totale di L.
250.937.000; per quanto riguarda i contributi, le operazioni sono
state 10 per un totale di L. 39.800.000.
I dati complessivi sono i seguenti: per i finanziamenti, 16
operazioni per un totale di L. 563.460.000; per quanto concerne i
contributi, 18 operazioni per un totale di L. 64.657.000.
Gli interventi sono stati, quindi, in totale 34; i comuni
interessati sono stati 15 con il seguente numero di operazioni: 9
ad Ayas, 4 a Courmayeur, 4 a Valtournenche, 3 a Pila-Gressan, 3 a
Gressoney-La-Trinité, 2 a Cogne, 1 a Antey-Saint-André, Etroubles,
Gressoney-Saint-Jean, La Thuile, Ollomont, Pont-Saint- Martin,
Saint-Oyen, Saint-Rhémy, Torgnon.
L’interrogazione chiede il giudizio della Giunta:
tenuto conto della limitazione che la legge stessa prevedeva di
intervento, è da darsi un giudizio positivo, considerato altresì
tutti i limiti con cui la legge, a seguito degli emendamenti, è
stata approvata da questo Consiglio.
Presidente
- Ha chiesto di parlare
l’Assessore al Turismo, Urbanistica e Beni Culturali
Faval, ne ha facoltà.
Faval (UV)
- Rispondo per la rimanente parte riguardante
gli esercizi alberghieri e le società esercenti gli impianti a
fune.
Per quanto riguarda gli esercizi alberghieri, facciamo
riferimento all’articolo 3 della legge che prevedeva
due tipi di intervento, cioè uno in conto capitale e uno in conto
interessi.
Per quanto riguarda l’articolo 3, commi 2 e 3,
abbiamo avuto complessivamente 11 interventi, mentre per quanto
riguarda il comma 1, punti a), b) e c), gli interventi sono stati
complessivamente 12.
Per quanto riguarda l’articolo 2, gli impianti a
fune, globalmente gli interventi sono stati 24, sia per la parte in
conto capitale che per la parte in conto interessi.
Le procedure si sono svolte nel modo seguente: entro il mese di
dicembre dovevano essere presentate tutte le domande, che sono
state esaminate; le deliberazioni relative sono state assunte in
data 16 febbraio ed approvate in data 9 marzo. Attualmente tutte le
procedure successive sono in atto.
Mi associo a quanto ha già detto il collega Lanivi: tenuto conto
di come è stata formulata la legge, il risultato finale mi pare
globalmente valido e positivo.
Quanto alle cifre, per quanto riguarda le società esercenti gli
impianti di risalita, abbiamo per la parte in conto capitale L.
3.256.000.000, per mutuo in conto interessi L. 4.678.000.000, per
un totale di L. 7.934.000.000; per quanto riguarda invece gli
alberghi, abbiamo per il comma 1 dell’articolo 3 L.
2.742.000.000 e per i commi 2 e 3 L. 345.400.000.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Volevamo avere un quadro e ringraziamo la
Giunta per avercelo fornito.
Continuiamo a mantenere le perplessità, soprattutto per la parte
che riguarda il commercio, sulla effettiva utilità di intervenire
per coprire perdite che sono connesse al rischio di impresa. Tutto
sommato mi pare che anche l’Assessore Lanivi abbia
tenuto a sottolineare come poi sia stato limitato il numero delle
imprese che hanno richiesto questo intervento.
Dall’insieme dei dati mi pare che sia risultata
maggiore la richiesta per gli impianti e per gli alberghi che non
per le altre attività, e quindi forse questa parte che era più
collegata al rischio di impresa si poteva anche tralasciare, visto
poi la limitazione che si è giunti a concretizzare negli aventi
diritto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK