Consiglio Regionale della Valle d'Aosta - Oggetto del Consiglio n. 1146 del 25 gennaio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 1146 del 25 gennaio 1995 - Resoconto
SEDUTA ANTIMERIDIANA DEL 25 GENNAIO 1995
OGGETTO N. 1146/X Designazione di esperti per la nomina a membri
della Consulta regionale dell'economia e del lavoro (C.R.E.L.).
Presidente Ha chiesto la parola il Presidente della Giunta,
Viérin Dino.
Viérin D. (UV) Suite aux pourparlers qu'il y a eu avec les
différents Chefs de groupe je propose à votre attention les
candidatures des messieurs: Lorenzin Luigi, Martial Enrico e
Monterin Umberto.
Presidente Ha chiesto la parola il Consigliere Bich.
Bich (APA) Sarebbe interessante sapere come è funzionata questa
selezione dal momento che si ritiene che questa sia una scelta non
riconducibile a parti politiche; viceversa, così come viene
delineata, mi sembra che sia un'applicazione della legge
maggioritaria alla selezione del neocostituendo C.R.E.L. perché le
persone designate mi sembrano chiaramente riconducibili a polarità
già espresse in altre competizioni, in particolare: competizioni
elettorali. Chiederei quindi con quali criteri è stata fatta la
scelta.
Presidente Ha chiesto la parola il Consigliere Chiarello.
Chiarello (RC) Vorrei chiedere una riunione dei Capigruppo per
capire meglio la questione.
Presidente Ci sono altri interventi? C'è una richiesta di
sospensione che viene accettata.
Si dà atto che, su richiesta del Consigliere Chiarello, i lavori
sono sospesi dalle ore 12,50 alle ore 13,07.
Presidente Riprendono, dopo la sospensione, i lavori del
Consiglio. Possiamo passare alla votazione della deliberazione in
oggetto.
Deliberazione Il Consiglio
Premesso che:
- con legge regionale 23 novembre 1994, n. 70, è stata istituita
la Consulta regionale dell'economia e del lavoro (C.R.E.L.) al fine
di rendere gli interventi in materia economica sempre più efficaci
e rispondenti alle concrete esigenze del sistema socioeconomico
della Regione;
- l'articolo 2 della predetta legge regionale prevede quanto
segue:
"1. La CREL è composta di esperti in materia socioeconomica
designati nel modo seguente:
a) dal Consiglio regionale nel numero di tre;
b) uno da ciascuna delle organizzazioni sindacali dei lavoratori
maggiormente rappresentative a livello nazionale e/o regionale;
c) dalle associazioni regionali degli industriali, degli
artigiani, dei commercianti, degli albergatori, degli agricoltori,
delle imprese cooperative nel numero di sei;
d) uno dall'Associazione dei Sindaci della Valle d'Aosta ed uno
dall'Associazione dei Presidenti delle Comunità montane della Valle
d'Aosta;
e) dal sistema creditizio e finanziario locale nel numero di
due.
2. Entro sessanta giorni dall'entrata in vigore della presente
legge o dalla scadenza del mandato della CREL, gli enti e le
associazioni di cui al comma I devono far pervenire alla Presidenza
della Giunta regionale le designazioni. Trascorso detto termine la
CREL può essere validamente costituita qualora sia stato già
comunque indicato un numero di membri pari alla maggioranza dei
componenti.
3. I componenti della CREL sono nominati con decreto del
Presidente della Giunta regionale; essi durano in carica tre anni e
possono essere revocati in qualsiasi momento dagli enti e
associazioni che li hanno designati. La richiesta deve essere
trasmessa al Presidente della CREL, il quale provvede a darne
comunicazione al Presidente della Giunta regionale per gli
adempimenti conseguenti. Con le stesse modalità si procede alla
sostituzione dei componenti cessati per dimissioni, decadenza e
decesso; la nomina del nuovo membro avviene per un tempo pari a
quello per cui sarebbe rimasto in carica il componente
sostituito.
4. La qualità di Presidente e componente della CREL è
incompatibile con quella di Presidente della Giunta regionale, di
Assessore regionale, di consigliere regionale e di dipendente
dell'Amministrazione regionale."
Ritenuto necessario provvedere alla designazione di tre esperti
in materia socioeconomica per la nomina quali membri della Consulta
regionale dell'economia e del lavoro, per la durata di tre
anni;
Atteso che la designazione dei suddetti rappresentanti della
Regione non è soggetta alle procedure previste dalla legge
regionale 27 marzo 1991, n. 12;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 23 novembre 1994, n. 70;
Delibera
1) di designare quali esperti in materia socioeconomica per la
nomina a membri della Consulta regionale dell'economia e del lavoro
i Signori Lorenzin Luigi, nato a Torino il 19 aprile 1941,
residente in Aosta Via Guido Rey n. 13; Martial Enrico, nato ad
Aosta il 22 maggio 1962, residente in Saint-Cristophe loc.
Condemine n. 15 e Monterin Umberto, nato a Savona il 21 febbraio
1958, residente in Gressoney-La-Trinité loc. D'Eyola per la durata
di tre anni;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presenti: 31
Votanti: 31
Schede valide: 31
Schede bianche: 3
Hanno riportato voti:
Monterin Umberto: 24
Lorenzin Luigi: 23
Martial Enrico: 23
Presidente Sono terminati i lavori del Consiglio.
La seduta è tolta. I lavori riprendono alle ore 16,00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK