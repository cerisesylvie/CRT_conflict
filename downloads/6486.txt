Consiglio Regionale della Valle d'Aosta - Oggetto del Consiglio n. 969 del 29 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 969 del 29 novembre 1984 - Resoconto
OGGETTO N. 969/VIII - "ELABORAZIONE, DA PARTE DELLA GIUNTA
REGIONALE, DI UNA PROPOSTA GLOBALE DI REVISIONE DELLO STATUTO
SPECIALE". Approvazione di mozione.
PRESIDENTE:
Do lettura della mozione presentata dai
Consiglieri Torrione, Breuvé e Pascale:
MOZIONE
Nel corso dell'ultima riunione consiliare il Presidente della
Giunta regionale ha concordato sull'opportunità di aprire un ampio
confronto tra le forze politiche presenti in Consiglio regionale
sull'ormai annoso problema della revisione statutaria.
Un tema di così rilevante portata era stato sollevato dal
nostro Gruppo attraverso la proposta di nominare una Commissione
speciale con il preciso compito di proporre quelle indispensabili
modifiche allo strumento statutario per adeguarlo, sotto il profilo
giuridico istituzionale, alle mutate esigenze che si sono
manifestate nell'ambito della collettività regionale e per
emendarlo contestualmente in quelle sue parti che appaiono ormai
come anacronistiche o superate.
Una riprova di queste affermazioni e
quindi di questa
necessità è la recente approvazione, all'unanimità, da parte del
Consiglio di una proposta di legge costituzionale presentata dal
Consigliere Riccarand e modificativa di alcune norme relative a
istituti e strumenti di democrazia diretta e di partecipazione
popolare.
Ora l'esigenza di dare ad un tale lavoro di revisione un
carattere non episodico ma piuttosto di organicità in una visione
complessiva delle modifiche da apportare, postula l'individuazione
di un metodo di lavoro più organico e più funzionale che consenta
ugualmente un serrato confronto tra le differenti posizioni senza
peraltro perdersi in uno sterile ed inutile approfondimento di
singole proposte che possono avere limiti obiettivi sia sul piano
propositivo che su quello sostanziale.
Scartata quindi, nostro malgrado, l'ipotesi che noi riteniamo
peraltro tuttora valida di affidare ad una Commissione un compito
di siffatta natura, resta pertanto come soluzione alternativa
quella di incaricare la Giunta regionale di elaborare una proposta
globale di revisione statutaria che sia espressione però non solo
della volontà del governo regionale ma di tutte le forze politiche
che compongono l'attuale maggioranza.
Questa procedura potrebbe consentire di conseguire risultati
più concreti in tempi però relativamente molto più brevi.
Tutto ciò premesso, i sottoscritti Consiglieri regionali
propongono che il Consiglio regionale
DELIBERI
di impegnare la Giunta regionale ad elaborare e a presentare
entro sei mesi dalla conclusione dei lavori della Commissione
Paritetica di cui all'articolo 3 della legge 5 agosto 1981, n. 453,
per le norme di attuazione dello Statuto, una proposta di legge
costituzionale di iniziativa regionale di modifica e di revisione
della legge costituzionale 26 febbraio 1948, n. 4 con la quale è
stato approvato lo "Statuto Speciale per la Valle d'Aosta".
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Après l'illustration du Conseiller
Torrione, je crois qu'on peut accepter la motion à une
condition.
Dans la partie déliberatoire de la motion on dit: "Di impegnare
la Giunta regionale ad elaborare e a presentare entro 6 mesi dalla
data di approvazione della presente mozione una proposta di legge
costituzionale d'iniziativa regionale di modifica, revisione dello
Statuto": je crois qu'à présent on est en train de travailler avec
la Commission Paritaire pour achever un autre règlement
d'application. Je crois qu'il faudrait modifier cet engagement en
demandant: "Di impegnare la Giunta regionale a elaborare e a
presentare entro 6 mesi dalla conclusione dei lavori della
Commissione Paritetica...".
J'ai parlé avec les membres de la Commission qui étaient
d'accord sur le fait d'avoir le temps nécessaire pour prévoir cette
considération et pour parler avec l'Etat, afin de conclure leurs
travaux avant qu'il y ait une proposition de modifier les
différents articles.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Io ho deciso di presentare le mozioni
tramite il Consigliere Beneforti, anzi d'ora in avanti le
consegnerò direttamente al Presidente della Giunta regionale.
PRESIDENTE:
Se nessuno chiede la parola metto in
approvazione la mozione in oggetto:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK