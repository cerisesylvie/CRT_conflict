Consiglio Regionale della Valle d'Aosta - Oggetto del Consiglio n. 4274 del 10 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4274 del 10 marzo 1993 - Resoconto
OGGETTO N. 4274/IX Sopralluogo per accertamenti sull'attività
di una ditta operante in comune di Villeneuve.
(Interrogazione)
Interrogazione A seguito dell'impegno preso dall'Assessore
regionale alla Sanità ed Assistenza sociale in merito al
sopralluogo che entro il 15 febbraio 1993 doveva essere effettuato,
da parte dell'U.S.L., presso la Società "LA PIRA" di
Villeneuve;
i sottoscritti consiglieri regionali
Interrogano
l'Assessore competente per conoscere se l'impegno preso da mesi
e sempre rinviato è stato mantenuto.
F.to: Beneforti - Ricco - Chiofalo.
Presidente
Ha chiesto di parlare l'Assessore alla
Sanità ed Assistenza Sociale Cout.
Cout (PCI-PDS)
Ad una precisa ulteriore richiesta
dell'Assessorato l'USL, che giustamente ha i suoi compiti, come
diceva appena adesso il Consigliere Beneforti, ha risposto con una
lettera in cui dice quanto segue:
"A riscontro della nota in oggetto, preso atto che
l'insediamento produttivo della ditta La Pira in località Champagne
di Villeneuve ha nuovamente ripreso l'attività in data 15 gennaio
93 e che si è dovuto attendere che l'impianto fosse a regime prima
di poter dare un giudizio significativo sui punti messi in risalto
dalla S.V., si allega copia del rilievo ispettivo, eseguito a cura
di personale di questo servizio, dal quale si evince che non
esistono presupposti per ritenere che siano in essere motivi di
inquinamento ambientale di qualsivoglia genere da imputarsi a
responsabilità diretta della ditta in questione. Un unico dubbio è
ancora da risolvere e riguarda l'inquinamento acustico in ore
notturne. Continuano le indagini, peraltro lunghe e difficili, da
parte dell'Unità Operativa chimico ambientale e la relazione sarà
inviata all'attenzione della S.V. non appena completata. Si
fornisce ampia assicurazione che sarà cura di questo servizio
segnalare alle competenti autorità nei modi e nei tempi previsti
dalle vigenti leggi qualsiasi infrazione dovesse rilevarsi a carico
della ditta La Pira e ciò a tutela della pubblica salute".
Sono allegati, e non sto a leggerli, dei dati di rilievi
fotometrici e di altro tipo; si dice che queste misure sono state
effettuate escludendo il rumore dovuto al passaggio degli
autoveicoli sulla strada regionale e che i dati che sono stati
sinora raccolti, anche tenendo conto del carattere impulsivo del
rumore rilevato, non permettono di escludere la sussistenza di
condizioni di disturbo alle abitazioni vicine nelle condizioni
operative di utilizzazione del martello pneumatico in esterno. Per
questo sono necessari ulteriori rilievi e l'intervento è ancora in
corso.
Come dicevo prima, ci sono degli impegni dai quali l'USL non può
derogare, c'è anzi ampia assicurazione che sarà cura del servizio
preposto a questo di segnalare tutto quanto alle competenti
autorità nei modi e nei tempi previsti dalle vigenti leggi.
Questo è tutto quanto ci è stato risposto.
Presidente
Ha chiesto di parlare il Consigliere
Beneforti, ne ha facoltà.
Beneforti (DC)
Prendo atto della risposta che ha
fornito l'Assessore Cout. Su questo argomento avevamo, come il
Consiglio sa, presentato una interpellanza e due interrogazioni; ci
sono voluti tre mesi per avere una risposta, e non è ancora finita.
Questo dimostra l'efficienza che ha la nostra struttura sanitaria
regionale. Dimostra anche l'interesse che c'è verso i problemi
dell'inquinamento: si parla tanto di problema dell'ambiente, ma
quando si tratta di intervenire a breve scadenza purtroppo i tempi
sono molto lunghi.
Questo sopralluogo doveva avvenire entro il 15 febbraio, siamo a
marzo, avevamo presentato questa interrogazione proprio per
conoscere qual era stato l'esito del sopralluogo che aveva fatto
l'USL.
Stamani almeno una risposta c'è stata, mi auguro che nel futuro
non si debbano più registrare dei ritardi quando si tratta di
intervenire in certe situazioni. Credo che la popolazione
interessata meriti rispetto e che occorra dimostrare una maggiore
efficienza anche da parte delle nostre strutture sanitarie.
Pregherei l'Assessore Cout di darmi una copia della
documentazione che ha letto in risposta alla interrogazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK