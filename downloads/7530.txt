Consiglio Regionale della Valle d'Aosta - Oggetto del Consiglio n. 2053 del 29 maggio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2053 del 29 maggio 1986 - Resoconto
OGGETTO N. 2053/VIII - REIEZIONE DELLA PROPOSTA DI LEGGE
CONCERNENTE: "INTERVENTI STRAORDINARI PER IL RECUPERO ABITATIVO DEI
CENTRI STORICI".
Si dà atto che alle ore 18.34 assume la Presidenza il Vice
Presidente Giulio Dolchi.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI - (N.S.):
Nel corso della passata adunanza
consiliare, più o meno alle tredici della seconda giornata di
Consiglio, il sottoscritto aveva richiesto ai colleghi, senza
formalizzare la sua richiesta, perchè riteneva che non fosse
necessario, di poter continuare la discussione relativa al disegno
di legge regionale, che allora portava il numero 273, di rinviare
la discussione relativa all'oggetto, per riprenderla, data la sua
importanza, nel pomeriggio. Poi, per evitare che restasse a verbale
il fatto che avevo degli impegni legati alla mia paternità, avevo
chiesto al Presidente del Consiglio, ad alcuni colleghi, che il
dibattito potesse proseguire.
Il disegno di legge da noi presentato, cui mi riferisco, era
giacente da più di un anno e mezzo, e riguarda gli interventi
straordinari per il recupero abitativo nei centri storici. Da
questo poi sono venuti fuori ben 3 diversi disegni di legge della
Giunta che ha usato questo tempo per meditare degli interventi
appropriati nei tre settori, che prevedevamo di coprire con il
disegno di legge che finalmente oggi arriva in discussione. I tre
settori sono relativi alla possibilità di intervenire all'interno
del centro storico di Aosta, possibilità che è legata al fatto di
ottenere non solo una concessione edilizia, ma anche delle
agevolazioni da parte della Pubblica Amministrazione, come si
poteva ottenere per tutti gli altri centri storici e non per il
Comune di Aosta, attraverso la cosiddetta legge dei fondi di
rotazione n. 33 del '73.
L'altro è quello che abbiamo appena approvato, di cui abbiamo
discusso brevemente, che riguarda la possibilità di dare un
finanziamento al Comune di Aosta, che non ha praticamente i mezzi,
cioè dipendenti in numero sufficiente per affrontare uno studio e
poi un programma di intervento all'interno del centro storico, e la
terza parte la possibilità per tutti i Comuni, come era previsto
anche da noi, di potersi dotare di un patrimonio edilizio sul quale
intervenire. Abbiamo riscontrato che il piano decennale della casa,
per certi versi, nella nostra Regione non ha potuto funzionare
bene, proprio per la carenza di strutture di proprietà comunale
sulle quali intervenire per impiegare quel 15% che la legge prevede
debba essere utilizzato a fini di recupero fondi sempre della legge
457.
Alla mia richiesta di rinviare il disegno di legge, cui prima
accennavo, e a fronte di tutte le considerazioni che ho fatto, la
risposta dei colleghi del Consiglio regionale, e in particolare
della maggioranza, è stata ancora una volta quella di volersi
sottrarre ad un confronto che abbiamo sempre cercato di tenere nei
limiti della ragionevolezza e della serietà, per cui di fronte ad
una attesa di un anno e mezzo non si è voluto neanche aspettare tre
ore.
Un simile atteggiamento, che a livello politico può essere
considerato in un certo modo, da un punto di vista umano e
personale non fa certo piacere e non invoglia coloro che desiderano
dare un contributo, pur con i loro limiti e con le loro fissazioni,
vuoi ideologiche, vuoi di preconcetto, ai lavori di questo
Consiglio.
Una prima reazione c'è già stata da parte mia, quando si è
trattato di esprimere il parere nel corso dei lavori della Ia
Commissione, riguardo al disegno di legge relativo al contributo al
Comune di Aosta, che abbiamo appena votato. In quell'occasione il
sottoscritto, scusandosi con i colleghi, perché non è nelle sue
abitudini fare questo e non lo considera neanche un metodo troppo
corretto, si è alzato, facendo venire a mancare il numero legale
alla Commissione. Questo con l'evidente intento di protestare per
l'atteggiamento di scarsa considerazione, sia per la proposta che
avevamo fatto, sia per la persona che in quel momento rappresentava
Nuova Sinistra in questo Consiglio.
Devo dire che questa situazione non ha sortito effetti, l'unica
cosa è stata quella di procurare una ulteriore piccola spesa
all'Amministrazione regionale: il Presidente Beneforti è stato
costretto a convocare d'urgenza, attraverso telegramma, nuovamente
la Commissione, al fine di poter far esprimere il parere, che va
allegato a ciascun oggetto che viene iscritto all'ordine del giorno
del Consiglio.
Direi che il dibattito su un tema così importante, quale quello
del centro storico di Aosta, non possa comunque venire dimenticato,
anche se a questa maggioranza e a buona parte di questo Consiglio
evidentemente non interessa, e non perchè non sia in grado di dare
un contributo o perlomeno di capire quello che si dice, ma
semplicemente perchè constatiamo che ha decisamente delegato ad
altri la gestione anche di questo problema. È con amarezza che
dobbiamo constatare questo fatto, con profondo dispiacere; d'altra
parte, ogni volta che affrontiamo un problema, vediamo che la
disaffezione, non solo alla battaglia politica, ma
all'intelligenza, penetra con sempre più forza all'interno di
questo Consiglio regionale.
Sappiamo bene che fine farà la legge che proponiamo, tuttavia la
vogliamo discutere per onor di bandiera e perchè siamo convinti che
sia importante sostenere le proprie opinioni, non solo per la
presunzione di ritenerle giuste, ma per cercare di farle conoscere,
cosa che invece all'interno di questo Consiglio è difficile
fare.
È molto difficile farsi ascoltare ed è ancora più difficile
farsi capire e difficilissimo, quand'anche vengono condivise le
cose che vengono dette, riuscire a farle mettere in pratica.
La presentazione a suo tempo della ben nota proposta di legge di
iniziativa popolare è legata a quella che oggi è in discussione in
quest'aula. Su quella legge ci siamo andati a spaccare parecchie
giornate, mentre avremmo potuto presentarla in questo Consiglio;
abbiamo però preferito scegliere quella via anche per questioni di
informazione rispetto alla gente, e così per l'altra proposta che
facemmo relativa ai finanziamenti che la Regione doveva dare ai
Comuni, ed anche quella cosa, in qualche modo, forse proprio grazie
a quelle firme raccolte, ha avuto un seguito.
Certo, oggi altri si fanno vanto di questo decentramento di
fondi ai Comuni; credo, tuttavia, che quello sforzo di uscire da
quest'aula fatto a suo tempo, sforzo che credo saremo costretti a
rifare in qualche modo, perchè vediamo che la considerazione con
cui viene presa la volontà di dare dei contributi è molto modesta,
abbia comunque dato dei frutti.
La nostra costante presenza sul tema del recupero, sia
all'interno delle diverse assemblee elettive e istituzionali, che
sul nostro giornaletto e nei dibattiti e nelle prese di posizione,
vuole dimostrare la necessità indilazionabile che su questo tema si
giunga ad un bilancio della politica e dell'idea stessa del riuso
edilizio. Speravamo di riuscire ad innescare anche un moto
culturale fra i tecnici e, forse questo era troppo ambizioso, anche
fra la popolazione più attenta a certe tematiche.
In realtà, ci siamo trovati di fronte alla cattiva disposizione
di questo Consiglio e delle sue Commissioni nei confronti di un
approfondimento; un atteggiamento che non riusciamo a capire da
cosa sia determinato, perchè dovremmo analizzare nel modo migliore
possibile tutte le tematiche che ci vengono sottoposte, al fine di
licenziare delle buone leggi, che tengano conto della realtà in cui
viviamo e che vadano a modificarla a seconda degli obiettivi che ci
siamo posti. Nella realtà, purtroppo, spesso facciamo delle cose
che rincorrono questo o quel problema e non cercano neppure di
risolverlo in modo corretto.
Dicevo l'idea stessa del riuso edilizio, il tutto non
finalizzato all'effettuazione di una sterile ricerca, ma
organizzato in modo tale da porre soprattutto un bilancio di quello
che c'è, di quello che si è fatto e di quello che si può fare. In
Italia, le forze culturali più attente si sono avviate verso
l'obiettivo del recupero sin dai primi anni '70. In Valle questa
prospettiva, che altrove andava prendendo consistenza, si è
inserita nel dibattito culturale prima e nelle formulazioni
specifiche poi, assai più tardi, quando altrove, fuori della Valle,
alla certezza si sostituiva il dubbio.
Notevole impulso a questo indirizzo venne dato dalla legge 33,
quella del '73 di cui abbiamo già detto, quasi profeticamente
voluta in un momento culturalmente non propizio. Nessuno però era
allora in grado di prevedere, primo, il notevole successo del tema
del riuso, sia presso i progettisti, che gli amministratori, che
semplici cittadini proprietari e non, di strutture da riadattare,
di giovani che in quegli anni si aprivano alle sollecitazioni
derivanti dalla vita politica e amministrativa valdostana; secondo,
il pressochè totale insuccesso, avuto almeno sinora, degli
interventi pubblici in questo settore. Gli interventi sono stati
scarsissimi e concentrati essenzialmente in Bassa Valle.
Il notevole processo di trasformazione, sia negli usi, che nelle
destinazioni e nella consistenza fisica, subito in questi anni
dall'intero patrimonio edilizio esistente, costituisce un elemento
che aggrava la situazione e che la rende di ancor più difficile
soluzione, proprio perchè dimostra che tra la teoria del primo
punto, cioè il notevole successo del tema del riuso, che non era
prevedibile, e la pratica del secondo, cioè l'insuccesso
dell'intervento nel settore del riuso da parte dell'ente pubblico,
si è creato un vuoto che nel frattempo, assai velocemente, sappiamo
chi ha colmato.
Il fatto curioso, verificatosi in Valle, a differenza che nel
resto del nostro paese, sta nel fatto che il tema del riuso
edilizio non si è generato a partire da studi, ricerche, analisi o
piani di qualsiasi tipo, aventi per oggetto i centri storici; il
tutto è avvenuto proprio sulla spinta di quella legislazione, una
volta tanto all'avanguardia, che non era stata preceduta dal
passaggio del centro storico. Non si è cioè partiti da una
approfondita valutazione del centro storico come fatto d'arte, cosa
che invece ha fatto iniziare molti degli interventi a livello
nazionale, fatto d'arte da preservare attraverso lo studio e la
formazione di strumenti d'analisi culturale, ma si è proposto di
guardare al centro storico come bene economico. Non si trattava del
passaggio da un metodo di analisi ad un altro più moderno e
aderente alla realtà; la prova di questa affermazione sta nel fatto
che i termini del problema del riuso non vennero ampliati allora, e
non lo sono tuttora, all'interno del territorio urbanizzato o
lasciato allo stato semioriginario. Il quartiere Dora nella nostra
città rappresenta un esempio di questo tipo. Mi si dirà che
rispetto al quartiere Cogne c'è stato un tentativo di questo
genere, ma il meccanismo che ha innescato quello che dovrebbe
essere il recupero del quartiere Cogne era legato a necessità
contingenti della industria siderurgica e alla sua necessità di
reperire denaro fresco da immettere nel suo bilancio.
Il problema dei centri storici, venne semplicemente posto
all'interno del contesto di un embrione di politica economica della
Valle, ma non di una vera politica territoriale; e questa è
un'altra delle pecche di cui ancora oggi dobbiamo dare atto. I
centri storici non hanno assunto un ruolo centrale ed
indispensabile nella politica dello sviluppo, non solo e non tanto
perchè rappresentanti un capitale fisso investito da lunga data e
da lunga data ammortizzato, ma soprattutto perchè talvolta
realmente, talvolta potenzialmente, sono stati visti riutilizzabili
come abitazioni, infrastrutture e servizi; cioè, anche a livello
economico, non si è pensato in generale, ma solo al
particolare.
A dare sostegno a questa linea è stata in questi anni la
sensazione che si fosse in periodo di congiuntura edilizia
sfavorevole: riuso e ottimizzazione dell'esistente sono stati
slogans che sempre più si sono diffusi e, nonostante questo, il
riutilizzo nella nostra Regione ha sostanzialmente fallito i suoi
obiettivi. Mancava allora e manca tuttora ogni preparazione tecnica
perchè si possa passare realmente dall'idea alla prassi del riuso.
E noi, con questo disegno di legge che abbiamo approvato nello
scorso Consiglio, continuiamo a permettere che l'insediamento di
nuove costruzioni su terreni agricoli sia ancora favorito per certi
versi rispetto a quello del recupero e del riuso.
La preparazione tecnica investe più settori: primo, la capacità
programmatoria, la capacità cioè di costruire strategie partendo da
dati conoscitivi, ed è falso sostenere che quei dati fossero
inesistenti, perchè oggi non si sa ancora quali dati dovrebbero
esserci e come si dovrebbero usare. La stessa idea di riuso,
concepita come semplice fatto economico, slegata alla lettura dei
concreti problemi della realtà, fa sì che manchi una precisa idea
circa gli obiettivi stessi di una politica di tal genere, e qui mi
riallaccio ad alcuni discorsi fatti in Commissione: a noi va
benissimo che nel Comune di Champorcher con un finanziamento si
faccia nella cantina una discoteca, al primo piano una rivendita di
pane, al secondo piano un alloggio per il proprietario e al piano
superiore un alloggio da dare in affitto ai turisti; non ci va bene
però che cose del genere possano avvenire nel Comune di Aosta,
perchè cerchiamo di vedere quali sono le esigenze generali e di
dare delle risposte che contemplino tali esigenze. Questa capacità
programmatoria invece è assente.
Non si è neppure giunti a livello delle enunciazioni
programmatiche, il cui nucleo fondamentale consiste nello stabilire
una stretta correlazione fra la politica della casa e del riuso,
partendo dalla constatazione ormai ovvia che in gran parte il
fabbisogno di abitazioni nasce da diffusi fenomeni di disagio
abitativo. Questa, che doveva essere una delle considerazioni più
evidenti da fare anche nell'incontro con la Commissione del Comune
di Aosta, è una delle cose che non si sono dette.
Le capacità di intervento, definendo metodologie di accettazione
comune le diverse categorie di interventi addirittura definite
dalla legge 457 all'articolo 31, quale restauro conservativo,
ristrutturazione, manutenzione ordinaria e straordinaria, si
prestano a tutte le interpretazioni e manipolazioni all'interno di
strumenti urbanistici e delle Commissioni edilizie dei singoli
Comuni; questo nonostante le precisazioni fatte dalla delibera
regionale.
Approvando il disegno di legge come abbiamo fatto, abbiamo dato
mano libera alle immobiliari per andare all'assalto del centro
storico di Aosta, e questo l'Union Valdôtaine sembra non volerlo
capire.
La capacità di controllo, prima, e di governo, poi, da parte
della Pubblica Amministrazione: la dimostrazione di questa
affermazione sta nella constatazione che nel frattempo è avvenuta
una profonda trasformazione del patrimonio edilizio esistente, sia
nelle destinazioni d'uso, che nelle strutture edilizie, in assenza
di un qualsiasi riscontro conoscitivo. Questo non è solo un
problema che riguarda la possibilità da parte delle Amministrazioni
pubbliche di darsi un assetto in grado di gestire il comparto,
riguarda anche l'individuazione della struttura
tecnico-amministrativa necessaria per la gestione ed anche le
modalità del suo funzionamento.
La valutazione di questi tre problemi fa oggi pensare ad un
ulteriore calo dell'interesse politico verso il tema del riuso, in
assenza della crescita di un interesse tecnico. Il calo
dell'interesse politico è segnato dal fatto che l'ipotesi del
riadattamento ai diversi livelli amministrativi è rappresentata
dalla burocratica accettazione che un pochino di riuso fa sempre
bene; questa è la prassi che anzichè far rivivere questa
possibilità, tende ad annacquarla e a farla morire.
Ma neppure l'interesse tecnico sta vivendo una nuova stagione,
nè vi è particolare attenzione verso aspetti della problematica del
riuso che sono indispensabili alla sua corretta valutazione. E noi
qui lamentiamo non solo l'assenza del dibattito a livello
consiliare, ma a livello tecnico-culturale, proprio fra quelle
persone che professionalmente dovrebbero essere in grado di fare
delle proposte.
Ho già illustrato in Commissione questo disegno di legge, lo
aveva fatto il mio predecessore Elio Riccarand. Mi auguro che, per
tutte le volte che è passato fra gli allegati dell'ordine del
giorno dei vari Consigli, almeno una volta tutti i Colleghi lo
abbiano letto, per cui - anche perchè nonostante la rabbia, la
voglia di lavorare c'è ancora - vi faccio grazia delle cose che
avevo deciso di leggervi, che sono contenute in questo testo:
"Recupero e pianificazione urbana", che è di difficile
avvicinamento da persone quale può essere uno come me, che è
abituato ad interessarsi di ben altre cose, anche se devo dire che
la lettura e la discussione, con le persone più competenti di me,
mi ha arricchito.
Voglio aggiungere che, nonostante la sgarberia con cui sono
stato trattato in più di una occasione da molti colleghi, e
nell'ultima seduta da tutto il Consiglio, ho la volontà di
continuare a dare il mio contributo; devo dire, però, che le cose
su cui ci muoviamo sono troppo importanti e la disattenzione con
cui certe forze politiche si sono approssimate alla stesura di
questo disegno di legge ci preoccupa.
Un altro tema che non è stato affrontato, sul quale invece
bisognava dibattere, è stato la destinazione e il valore d'uso che
si attribuisce ad una certa unità immobiliare nel caso che si
permetta, attraverso un finanziamento, un certo tipo di intervento,
per il Comune di Aosta in modo particolare. Mi riferisco alla
destinazione d'uso cosiddetta ricca, o del terziario, e quella
cosiddetta povera, o abitativa, che è così perchè è una conseguenza
di quella legge dell'equo canone, che da sempre definiamo iniquo
canone, che a sua volta è conseguenza di patteggiamenti, anche dei
partiti della sinistra, dopo tutta una serie di lotte. Quella legge
sull'equo canone, che qualcosa di positivo peraltro ha sortito, ha
innescato quel feroce meccanismo di assalto ai centri storici, che
ha determinato una netta divisione fra la destinazione d'uso
abitativa e quella del terziario. Avremmo dovuto spaccarci la testa
per impedire che all'interno del centro storico di Aosta si
propagasse questo cancro del terziario, favorito dalla stessa
Amministrazione regionale, che soffoca questa città.
Mi auguro che qualcuno abbia voglia di aggiungere qualcosa
rispetto a questo, perchè il dibattito sulla modifica della legge
33 è stato carente, sia in Commissione, che in Consiglio. Forse,
potrà valere poco o niente, però ritengo che un pronunciamento più
chiaro da parte dei colleghi del Partito Comunista (mi permetto di
chiederlo a loro), sulla destinazione d'uso delle unità
immobiliari, sarebbe interessante; sarebbe interessante sapere
perchè non hanno detto niente in proposito, nel corso del dibattito
sulla modifica della legge 33, quando questo era il nodo centrale,
era il motivo per cui, soprattutto per il Comune di Aosta,
bisognava opporsi a quella formulazione della modifica alla legge
33.
PRESIDENTE:
Dopo l'illustrazione del presentatore,
Consigliere Viberti, è aperta la discussione generale.
Ha chiesto di parlare il Consigliere Tonino, ne ha facoltà.
TONINO - (P.C.I.):
Credo che spetti al Consiglio e ai
suoi membri dare atto a Nuova Sinistra di aver fatto con questa
proposta di legge regionale uno sforzo costruttivo e utile; ne è
dimostrazione il fatto che alcune delle proposte contenute in
questo articolato sono state recepite (si tratterà di discutere in
che modo, se bene o se male, perchè su questo è aperta la
discussione) da alcuni provvedimenti che già il Consiglio regionale
ha approvato. Faccio brevissimi riferimenti: il Titolo I, relativo
ai contributi ai Comuni, Consorzi di Comuni, Comunità Montane per
l'acquisizione di vecchi immobili da ristrutturare a fini abitativi
(una proposta che anche il nostro Gruppo aveva presentato già nella
scorsa legislatura) è stato ripreso, nelle sue finalità, dal
provvedimento che abbiamo approvato stamattina; l'intervento
straordinario per la città di Aosta, che è ottimamente articolato
in questa proposta di legge, per la prima parte che riguarda il
contributo alla città di Aosta per avviare finalmente gli studi, è
recepito nel modo che abbiamo discusso prima.
C'è una parte qualificante nell'articolo 9, che secondo noi
dovrebbe essere valutata con molta attenzione, ed è il punto b), là
dove si parla anche di iniziative dirette alla formazione ed
aggiornamento del personale. Qui è un discorso che non riguarda
solo il Comune di Aosta, ma in generale la necessità di
riqualificare tutta l'Amministrazione pubblica, e come Regione
abbiamo strumenti e possibilità di effettuare questo tipo di
intervento in accordo con i Comuni.
Per quanto riguarda la possibilità di intervenire, e nella
realizzazione dell'opera di urbanizzazione e di arredo urbano, e
per il finanziamento degli interventi di recupero dei privati, c'è
stato nei dibattiti, che sono avvenuti nelle Commissioni, un
impegno a studiare interventi eventualmente particolari per la
città di Aosta, nel momento in cui il Comune abbia chiarito quali
sono le linee di intervento nel centro storico. Voglio sottolineare
questo aspetto, perchè lo ritengo un impegno che la Giunta
regionale si è assunta di fronte alle Commissioni riunite, quando
queste hanno incontrato la competente Commissione del Comune di
Aosta. Il finanziamento di 1 miliardo è una prima tranche che serve
per favorire gli studi, c'è un impegno per un intervento
consistente di recupero successivo ed anche quello per un
intervento straordinario per la città di Aosta.
Faccio un inciso, rispetto alla questione sollevata dal
Consigliere Viberti, sulle destinazioni d'uso. Non abbiamo
difficoltà a riconoscere che, rispetto a posizioni che definisco
difensive, che nel passato hanno portato a privilegiare a tutti i
costi l'utilizzo di tipo residenziale del centro storico, a fronte
di una speculazione che avanzava, ci sono stati aggiustamenti e
ripensamenti di cui non ci vergognamo. Questo non significa che si
debba aprire al terziario in modo indiscriminato, ma stabilire
rapporti equilibrati fra la residenza e il terziario, questo sì.
Non ci pare, lo abbiamo detto in Commissione a seguito di un
emendamento che era stato presentato dal Consigliere De Vecchi del
Comune di Aosta, che quello sia compito della Regione; noi
possiamo, se lo riteniamo, esercitare una funzione di indirizzo su
questi tempi, ma quello è un compito del Comune, per cui quella è
una battaglia che trasferiamo nel momento in cui il Comune di Aosta
adotterà quel tipo di scelta.
A noi interessa, per quanto riguarda l'azione che svolgiamo in
quest'aula, fare in modo che siano approvati il maggior numero di
provvedimenti che favoriscano il recupero, anzichè il nuovo, e
questo è possibile, come abbiamo detto discutendo le modifiche
della legge 33, agendo in due direzioni: i finanziamenti e la
normativa di tipo urbanistico. Ci pare che, per quanto riguarda la
normativa di tipo urbanistico, si potrebbe fare molto di più; per
quanto riguarda i finanziamenti, abbiamo salutato positivamente
alcuni primi passi in quella direzione.
Concludo qui, ribadendo che, per quanto riguarda i contenuti di
questo provvedimento, siamo d'accordo; una parte di essi sono
diventati patrimonio di questo Consiglio, per altre parti ci sono
ancora indicazioni utili; pertanto, si tratta di continuare questa
azione in modo che i risultati siano quelli che vogliamo.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Credo che tutto quello che poteva
essere detto su questo disegno di legge, è stato detto, e non
voglio raccogliere alcuni spunti polemici, che, pur nella
genericità delle affermazioni, il Consigliere Viberti ha
chiaramente rivolto alla parte politica cui appartengo.
Il Consigliere Viberti ha fatto due affermazioni, che non mi
sono piaciute, e siccome sono abituato ad affrontare le questioni a
viso aperto, gli dico in faccia che non può venire qui con tono
predicatorio a fare il Savonarola; siederò in maniera squallida in
questo Consiglio, come siede lui. Io sono un presuntuoso, mentre il
Consigliere Viberti non lo è, e ho la presunzione di affermare le
cose che dico: non voglio che si esca da questa seduta con l'idea
che il Consigliere Viberti abbia detto delle sacrosante verità: ne
ha dette alcune.
Il Consigliere Viberti ha la vocazione alla battuta; questa
vocazione ce l'ho anche io, ma non la uso, perchè ho più riguardo
per gli altri, riguardo che il Consigliere Viberti non ha: lo ha
dimostrato stamattina, lo ha ribadito oggi. È strano questo suo
atteggiamento, perchè devo dire che apprezzo il Consigliere Viberti
per altre cose, ma quella sua vocazione ad un moralismo peloso non
gliela lascio passare: un moralismo che risale ad una certa forma
di integralismo cattolico che è tipica del suo movimento.
Non si può venire qui a dire che, perchè il Comune di Aosta è
amministrato in un certo modo, si fanno delle operazioni come
quelle del tipo del Bazar. Questo dimostra la disinformazione del
Consigliere Viberti, perchè se non c'era uno strumento urbanistico
che prevedeva quel tipo di intervento, è chiaro che la licenza
edilizia non poteva essere concessa. Il padre della patria
dell'urbanistica valdostana non è il partito socialista; le ultime
modifiche alla variante 10, che sono del piano regolatore,
provengono da una parte politica ben precisa, hanno consentito
quegli interventi che si stanno facendo.
Allora, prima di fare delle affermazioni che hanno il valore
della demagogia, bisogna documentarsi.
Abbiamo apprezzato questo disegno di legge, proprio per l'azione
di stimolo che ha svolto; l'unico errore è di averlo presentato con
la vocazione dei primi della classe. Devo riconoscere a Nuova
Sinistra un compito che abbiamo cercato di svolgere anche noi
dall'opposizione ed è quello di una opposizione che ha tenuto sulla
corda la maggioranza, facendo sì che essa potesse recepire alcune
istanze che sono contenute e concretizzarle secondo la sua logica
in provvedimenti, che sono venuti all'esame del Consiglio. Bisogna
dare atto al Consigliere Viberti di avere avuto la costanza di non
sottrarre all'attenzione del Consiglio questo disegno di legge, che
è rimasto invece regolarmente iscritto.
Non sto a parlare della prima parte del Titolo I, che è uno
degli argomenti che abbiamo discusso in questa tornata consiliare,
che ha trovato un riscontro nella maggioranza; volevo soffermarmi,
invece, sul discorso della città di Aosta e di questo intervento
straordinario per la nostra città.
Il discorso che ha fatto il Consigliere Viberti è stato
incentrato sulle cosiddette destinazioni d'uso. Ognuno di noi ha
avuto sul recupero una sua idea particolare; è da apprezzare il
discorso che ha fatto il Consigliere Tonino di alcuni adeguamenti
della impostazione comunista sul discorso del centro storico. La
città di Aosta è una città in movimento sul piano urbanistico, e
alcune intuizioni che abbiamo avuto anni fa si rivelano adesso
felici: alludo a quella favorevole, di un piano regolatore del '74,
redatto dal Consigliere comunale De Vecchi, allora Sindaco, che
ebbe il pregio di individuare uno sviluppo più armonico di questa
città. Quel piano aveva il difetto di essere proiettato più
nell'utopia che non nella realtà della città, però questo discorso
che avevamo sostenuto, perchè facevamo parte di quella maggioranza,
ha avuto il pregio di un riconoscimento postumo. Si ipotizzava una
città di Aosta con una dimensione demografica ben più cospicua che
non l'attuale, una città che aveva una vocazione più di capitale
che non di capoluogo regionale; si prevedeva uno sviluppo, fino ai
65 mila abitanti, e, sulla base di questo, si dava un contributo
diverso allo sviluppo urbanistico della nostra città, con
l'individuazione di nuovi poli di equilibrio, che servissero a dare
una sua omogeneità al comparto urbanistico della città, tenendo
conto che, proprio per la presenza del centro storico, era
necessario ripensare ad una sua funzione legata allo sviluppo di
questi altri poli di riequilibrio.
In questo discorso voglio far entrare un aspetto, che poi si è
concretizzato di fatto con un'operazione che l'Amministrazione
regionale ha fatto, ed è stato l'acquisto del quartiere Cogne.
Il centro storico, con l'attuazione del piano cosiddetto Oicos,
subisce inevitabilmente una sua trasformazione, perchè, seppure in
maniera limitata, l'insediamento nel quartiere Cogne di una certa
fetta di popolazione proveniente dall'esterno consentirà di
riequilibrare quel bisogno di casa che esisteva in maniera più
marcata nel più recente passato. Questa operazione di tipo
urbanistico porterà ad una accentuazione della caratteristica di
terziarizzazione del centro storico, che è nella logica delle cose.
Non si vuole pensare ad uno sviluppo del centro storico di Aosta
solo in funzione del commercio e del turismo, ma ad una città che
ha anche questa vocazione, ed esempi illustri in tal senso se ne
potrebbero fare, senza dimenticare che non si può far perdere al
centro storico la caratteristica abitativa che ha sempre avuto e
che era primaria nel passato.
Penso anche che, al di là delle considerazioni sui
provvedimenti, peraltro accettabili, che ci sentiamo di votare, il
destino urbanistico della città di Aosta è affidato essenzialmente
alla volontà del Consiglio comunale. Forme di prevaricazione o di
indicazione di un certo tipo possono anche lasciare perplessi;
quindi, al di là del favore con cui accogliamo queste provvidenze,
il nostro resta un giudizio positivo, non solo perchè questa
proposta di legge ha svolto una vitale funzione di stimolo, ma
anche per lo sforzo di elaborazione che Nuova Sinistra ha posto nel
redigere questo provvedimento di legge, che, indipendentemente dal
suo destino, resta un elemento di riflessione per tutti coloro che
siedono in quest'aula.
PRESIDENTE
: È chiusa la discussione generale. Ha chiesto
di parlare il Presidente della Giunta, ne ha facoltà.
ROLLANDIN - (U.V
.): Au moment où on a examiné les
problèmes liés au centre historique de la Commune d'Aoste, comme
des différentes Communes de notre Région, on a, en même temps,
examiné la possibilité de donner une réponse aux exigences que nous
connaissions et que les Communes avaient essayé de nous faire
comprendre.
Tout en reconnaissant l'effort que le Conseiller de Nuova
Sinistra a fait pour maintenir l'attention sur ce problème, on doit
en même temps admettre que depuis longtemps les programmes de
toutes les forces politiques allaient dans cette direction: à cet
égard il suffit de relire le programme que les forces de la
majorité avaient présenté.
Or, il y a eu, pendant cette période, l'exigence de tenir avec
la Commune d'Aoste toute une série de réunions pour prévoir des
projets de loi qui puis sent d'une façon particulière répondre à
leurs exigences.
Donc, je crois qu'ici, plus que faire une liste de mérites de
chacun pour dire qui est arrivé avant l'autre, il s'agit de voir si
c'est possible ensemble de donner une solution aux problèmes. Toute
une série de considérations, qui ont été faites de la part de M.
Viberti, avaient été portées dans d'autres occasions par les
représentants des différents mouvements politiques. Personne n'a
jamais oublié que le centre historique représentait un problème
pour la Commune d'Aoste; il suffit de relire les programmes
présentés au moment des élections à la Commune d'Aoste. Mais je
crois qu'il y a une différence entre la présentation d'un programme
et la réalisation de ses parties. En effet, il y a eu un débat
entre les forces de la majorité avec la Commune d'Aoste pour
arriver à des projets de loi que le Conseil a déjà approuvés et qui
ont donné une réponse partielle à ce qui est le thème du projet de
loi présenté par Nuova Sinistra.
Le fait qu'il y ait eu un débat sur le système que nous avons
prévu et qui a été accepté par d'autres forces politiques, pour
trouver un accord entre l'Administration régionale et la Commune
d'Aoste, est un pas en avant vis-à-vis des rapports entre ces deux
entités territoriales.
La différence entre la Commune d'Aoste et les autres Communes,
ce qui signifie un rapport privilégié par rapport à la réalité de
certaines Communes de montagne, nous l'avons soulignée et nous
avons donné une réponse au moment où nous avons présenté une loi
qui donne des financements et qui prévoit des interventions
particulières pour les Communes d'haute montagne. Là, on peut
partager ce que disait M. Viberti, et je crois que là c'est un
choix des Communes qui doit être examiné. Nous pourrons
préalablement donner des lignes de programme, mais dans son
ensemble c'est la commune qui va décider le plan d'aménagement,
même si après il y a le contrôle de la part de l'Administration
régionale. Donc, on ne peut pas, d'un côté, faire la requête et
souligner l'autonomie des Communes, et, de l'autre côté, dire que
c'est à l'Administration régionale de rédiger le plan
d'aménagement. Je crois qu'il doit y être une collaboration entre
les deux, pour résoudre les problèmes, comme nous avons essayé de
le faire.
Au moment où on a approuvé la loi qui modifiait la loi n° 33, on
a porté toute une série de modifications qui avaient un sens et
n'avaient pas le but, comme a dit M. Viberti, de privilégier dans
la Commune d'Aoste certains intérêts. Au contraire, on a pris en
considération le fait qu'il y avait toute une série de pratiques
administratives, qui avaient déjà été achevées, en suivant les
indications du plan régulateur de la Commune d'Aoste, auquel on
devait donner des réponses positives, autrement on risquait de
recommencer dans son ensemble.
On a présenté des projets de loi qui donnaient une solution au
problème, au delà du fait que le projet de M. Viberti contenait
toute une série d'indications, qui étaient partagées des forces de
la majorité et qui ont été résolues par la présentation de
certaines lois. On peut très bien dire qu'on a obligé les forces de
la majorité, mais de notre part on repousse cette interprétation,
car il suffit de lire le programme que ces force sont approuvé.
Qu'il y ait eu malheureusement une perte de temps, ou bien une
certaine difficulté à élaborer un projet de loi, cela je l'avoue
très sincèrement; mais ça n'empêche pas qu'on puisse reconnaître
que c'est dans l'intérêt commun de présenter des lois pour une
résolution du problème de la Commune d'Aoste.
On les a présentés et, donc, il n'y a pas besoin, à ce propos,
de discuter son projet de loi avec toute une série de
considérations, au delà du fait que M. Viberti retenait
indispensable de le faire.
Le plan qui avait été proposé en 1974 avait des difficultés en
tant qu'application rapide dans la Commune d'Aoste, mais là il
faudra examiner le rapport entre logements et tertiaire. Très
souvent l'Administration régionale a l'exigence d'utiliser de
logements comme bureaux: on présentera là aussi un plan de
déplacement des différents bureaux régionaux, qui tienne compte des
exigences nouvelles de l'Administration régionale et en général des
différents services de la Commune d'Aoste.
Si on peut apprécier toute une série de suggestions contenues
dans ce projet de loi, en ayant déjà approuvé des lois spécifiques
du secteur, on ne peut approuver le projet de loi de M. Viberti,
donc on s'abstiendra.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI - (N.S.):
Per alcune precisazioni rispetto a
quanto ha detto il Presidente della Giunta. Non ho inteso affermare
che spetti all'Amministrazione regionale predisporre piani
regolatori; solo avevo fatto notare la differenza fra l'intervento,
che ritenevamo possibile all'interno di un piccolo Comune, e lo
stesso intervento, che era sbagliato, secondo noi, nel Comune di
Aosta. Facendo quella modifica alla legge 33, abbiamo però aperto
nello stesso modo tutte le possibilità, mentre per il Comune di
Aosta bisognava fare una riflessione ulteriore, ed evitare di farsi
annebbiare la vista dal discorso estetico. In Commissione, più di
una volta abbiamo discusso sul fatto che il singolo intervento
nell'unità immobiliare, che non va dalle cantine al tetto, secondo
la maggioranza, non doveva essere permesso. Secondo noi, meglio
questo tipo di sputacchiamento (così sono stati definiti
dall'Assessore Borbey gli interventi limitati, seppure legati al
piano urbanistico di dettaglio, quindi con un futuro aggiustamento
previsto) a fronte invece di una realtà che vede aumentare il
consumo di territorio.
Per quanto riguarda il mio disegno di legge, ci troviamo a
questo punto perchè non è stato possibile affrontarlo nel corso
della passata seduta consiliare, perchè c'è stato allora un certo
tipo di atteggiamento. E qui vorrei venire al moralismo peloso, e
cattolico, di cui vengo accusato.
Che il Consigliere Torrione abbia delle vocazioni da superman e
riesca a vedere all'interno degli altri, è un aspetto che non
conoscevo e gli proporrei di farmi una piccola visita allo stomaco,
perchè soffro di gastrite da quando sono rientrato qui; oggi però
mi sono liberato di alcuni rospi che mi stavano sullo stomaco, per
cui, oltre al pelo, noterà qualche miglioramento.
Per quanto riguarda la vocazione a fare i primi della classe, mi
spiace che non ci sia l'Assessore Borbey, il quale dovrebbe fare un
casellario non indifferente di occasioni in cui il Consigliere
Torrione, giustamente, ad esempio sollevando problemi delle pietre
che contano, ha fatto il primo della classe; ma ne aveva anche
tutto il diritto, perchè ha affrontato il problema in modo
altrettanto serio di noi in questo caso.
Per quello che attiene il fatto che si abbia scarsa conoscenza
di quelli che sono i criteri con cui il Comune di Aosta ha
stabilito le norme di piano regolatore, devo dire al Consigliere
Torrione che ci siamo battuti affinchè le percentuali degli
equilibri funzionali, nelle unità minime di intervento all'interno
del centro storico, fossero mantenute rigide, invece altre forze
politiche hanno permesso che queste maglie si allargassero.
Noi, ad esempio, in corso di discussione della variante 10, in
Comune di Aosta, abbiamo fatto una proposta relativa alle
cosiddette zone bianche e la possibilità di favorire in qualche
modo, attraverso la variante 10, i proprietari, con il recupero
delle cubature di queste zone. Quindi, non è vero che non siamo
attenti a quelle che sono le modifiche che vengono fatte sul piano
regolatore di Aosta.
Ringrazio per il riconoscimento del lavoro fatto; mi dispiace di
non aver potuto concludere la discussione relativa a queste cose,
d'altra parte credo che ne andasse anche della dignità di Nuova
Sinistra nell'aver costretto il Consiglio a continuare una
discussione su un tema che era stato affrontato, e dal punto di
vista della maggioranza, almeno inizialmente, risolto con vari
disegni di legge. Ho dovuto farlo proprio perchè nel corso del
passato Consiglio non avevo avuto modo di terminare il mio
intervento rispetto alla modifica della legge 33, nè illustrare
questo disegno di legge.
PRESIDENTE:
Si passa all'esame dell'articolato. Do
lettura dell'articolo 1.
Art. 1
Nell'ambito più generale della protezione e della
riqualificazione dei beni culturali ed ambientali della Regione
Autonoma Valle d'Aosta, la presente legge promuove la salvaguardia,
la tutela ed il riutilizzo abitativo degli insediamenti storici
esistenti nella Regione.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Per dichiarare il voto favorevole del
nostro Gruppo a questa proposta.
Come ho detto nell'intervento generale, ci sono parti
dell'articolato che riteniamo superate, altre che potrebbero essere
migliorate; tuttavia, siccome è ben chiaro l'orientamento della
maggioranza, e questo provvedimento rischia di cadere alla
votazione dell'articolo 1, ne approfitto per dichiarare il nostro
voto favorevole, ribadendo con questo voto il nostro apprezzamento
per lo sforzo che qui è stato fatto.
Facendo riferimento a quanto diceva il Presidente della Giunta,
ci sono una serie di leggi che questo Consiglio sta predisponendo,
affinchè una svolta nell'attenzione, che occorre riservare al
recupero, sia effettuata. Bisogna sempre saper riconoscere che il
risultato di quanto esce da questo Consiglio è spesso il frutto
dell'impegno di diversi gruppi politici; in questo caso, il
contributo che è venuto da Nuova Sinistra è stato utile, non solo
nella sollecitazione, ma anche nella fase propositiva.
Ci sono alcune parti di questo progetto di legge che saranno
comunque utili in future discussioni: questo è il significato del
voto positivo che diamo a questa proposta di legge.
PRESIDENTE:
Metto in votazione l'articolo 1.
ESITO DELLA VOTAZIONE
Presenti: 26
Votanti: 10
Favorevoli: 10
Astenuti: 16 (Aloisi, Beneforti, De Grandis, Faval, Fosson,
Lanièce, Lanivi, Maquignaz, Marcoz, Martin, Perrin, Pollicini,
Ricco, Rollandin, Stévenin, Voyat)
Il Consiglio non approva
PRESIDENTE
: Non essendo stato approvato l'articolo 1,
secondo la prassi il provvedimento si ritiene non approvatone do
ugualmente integrale lettura:
TITOLO I
(Contributi ai Comuni, Consorzi di Comuni e Comunità
Montane)
Art. 2
Per consentire adeguati interventi di ristrutturazione e
risanamento del patrimonio edilizio esistente, la Regione Autonoma
Valle d'Aosta concede contributi ai Comuni, Consorzi di Comuni, e
Comunità Montane per l'acquisto e la ristrutturazione di immobili o
complessi edilizi situati in zone ove sussistano fenomeni di
degrado del patrimonio di edilizia abitativa.
Art. 3
I contributi sono erogati dalla Regione Autonoma Valle
d'Aosta ad integrazione dei finanziamenti previsti dalla legge
5.8.1978, n. 457 e successive modificazioni ed integrazioni, e a
favore dei Comuni, Consorzi di Comuni e Comunità Montane che
abbiano fatto o intendano fare richiesta di usufruire dei
finanziamenti previsti da tale legge.
Gli immobili ed i complessi edilizi per la cui acquisizione e
ristrutturazione sono concessi i contributi, devono far parte dei
piani di recupero del patrimonio edilizio esistente, previsti
dall'articolo 28 della legge 5.8.1978, n. 457 e successive
modificazioni e integrazioni.
Art. 4
Per gli interventi di cui ai precedenti articoli è
autorizzata la spesa di 13.400 milioni così ripartita:
-
4.000 milioni per il biennio 1986-1987
-
4.400 milioni per il biennio 1988-1989
-
5.000 milioni per il biennio 1990-1991
Art. 5
I Comuni, Consorzi di Comuni, Comunità Montane che intendono
beneficiare dei contributi di cui alla presente legge dovranno
presentare formale domanda al Presidente della Giunta regionale
entro il 31 gennaio del primo anno di ogni biennio.
La domanda dovrà essere corredata di tutti gli elementi del
piano di recupero concernenti le strutture edilizie per la cui
acquisizione e ristrutturazione viene formulata la richiesta di
contributi e di tutti gli elementi atti a documentare l'aderenza
della proposta di interventi alle finalità di cui all'articolo 1
della presente legge; nonchè tutti gli ulteriori elementi atti a
definire l'entità del finanziamento necessario.
Art. 6
La Giunta regionale, entro sessanta giorni dalla data di
scadenza della presentazione delle domande ed in connessione con i
progetti biennali di intervento formulati ai sensi dell'articolo 1
della legge 5.8.1978, n. 457, e successive modificazioni ed
integrazioni, predispone un programma biennale di intervento che
dovrà essere approvato dal Consiglio regionale.
Art. 7
Gli immobili acquisiti e ristrutturati dai Comuni, Consorzi
di Comuni e Comunità Montane con i benefici della presente legge
saranno assegnati esclusivamente in locazione, con precedenza per i
nuclei familiari che eventualmente occupino gli alloggi prima
dell'intervento di recupero.
Dovrà essere privilegiata l'assegnazione in locazione ai
conduttori che fruiscano di un reddito annuo complessivo non
superiore a quello di cui all'articolo 12 della legge 5.8.1978, n.
457, modificato dall'articolo 12 bis della legge 15.2.1980, n.
25.
TITOLO II
(Intervento straordinario per la città di Aosta)
Art. 8
Al fine di favorire il recupero e il riutilizzo abitativo del
centro storico di Aosta, il Consiglio regionale, su proposta della
Giunta regionale e sentita la Giunta comunale di Aosta, entro il 31
ottobre di ogni anno, approva un programma di recupero abitativo
per il finanziamento di interventi nelle zone A1, A2, A3, A4 del
piano regolatore generale di Aosta, per l'anno successivo.
Il programma conterrà l'indicazione dei finanziamenti messi a
disposizione per l'anno successivo e le modalità della sua
erogazione.
Art. 9
Il programma di recupero abitativo di cui al precedente
articolo 8 deve prevedere:
a)
l'erogazione di contributi al Comune di Aosta
qualora questo abbia deliberato di affidare al proprio ufficio
tecnico, in eventuale collaborazione con liberi professionisti, la
predisposizione dei piani di recupero e di quanto necessario per la
gestione degli interventi nel centro storico nonchè di controllare
l'esecuzione degli interventi e di adempiere a quanto necessario
per la corretta e sollecita applicazione della presente
legge.
b)
il finanziamento di iniziative dirette alla
formazione ed aggiornamento del personale da impiegare nell'ufficio
tecnico di cui alla precedente lettera a), nonchè dei tecnici
liberi professionisti incaricati o da incaricare dallo stesso
Comune per la progettazione degli interventi.
c)
la concessione a favore del Comune di Aosta di
contributi in conto capitale fino al 70% della spesa per
l'esecuzione di opere di urbanizzazione primaria o di arredo urbano
nel centro storico.
d)
l'ammontare dei finanziamenti a favore dei
proprietari di fabbricati nel centro storico di Aosta da
riconoscere ai sensi del successivo articolo 10, nonchè le modalità
per la presentazione delle domande, per la loro selezione, e per
l'erogazione sia dei contributi in conto capitale sia dei
contributi annuali su mutuo.
Art. 10
Per l'esecuzione di opere di risanamento, ristrutturazione,
restauro o ricostruzione, anche parziale, di edifici consentita
sulla base delle norme del P.R.G.C., la Regione Autonoma Valle
d'Aosta interviene, sulla base delle previsioni annuali del
programma di recupero abitativo:
1) a favore dei proprietari di abitazioni occupate dagli
stessi, purchè sprovvisti di altra abitazione idonea nel Comune di
Aosta o nei Comuni confinanti e che usufruiscano di un reddito
annuo complessivo non superiore alla metà del limite massimo
stabilito dalle leggi dello Stato per accedere all'edilizia
agevolata:
a)
con la concessione di mutui nella misura del 50%
della spesa ritenuta tecnicamente ammissibile;
b)
con la concessione di contributi annuali, per la
durata massima di anni 25, sui mutui che gli interessati intendano
contrarre con Istituti di Credito per importi non superiori alla
parte di spesa non coperta dal contributo di cui alla precedente
lettera a), determinati in misura tale affinchè a carico del
mutuatario gravi un onere pari al 2,5% oltre il rimborso del
capitale;
2) a favore dei proprietari di edifici comprendenti una o più
abitazioni occupate dagli stessi o da nuclei familiari formati da
figli del proprietario stesso o dai genitori del medesimo o da
quelli del suo coniuge, purchè sia il proprietario che i detti
soggetti siano sprovvisti di altra abitazione idonea nel Comune di
Aosta o nei Comuni confinanti ed usufruiscano di un reddito annuo
complessivo non superiore al limite stabilito dalle leggi dello
Stato per accedere all'edilizia agevolata;
a)
con la concessione di contributi nella misura del
50% della spesa tecnicamente ammissibile;
b)
con la concessione di contributi annuali, per la
durata massima di anni 25, sui mutui che gli interessati intendano
contrarre con istituti di credito per importi non superiori alla
parte di spesa non coperta dal contributo di cui alla precedente
lettera a), determinati in misura tale affinchè a carico del
mutuatario gravi un onere pari all'8% oltre il rimborso del
capitale;
3) a favore dei proprietari di edifici comprendenti una o più
abitazioni, anche se provvisti di altra abitazione o anche se
usufruiscono di un reddito annuo complessivo superiore al limite
stabilito dalle leggi dello Stato per accedere all'edilizia
agevolata, purchè si impegnino ad assumere con il Comune di Aosta
la convenzione di cui al successivo articolo 4:
a)
con la concessione di contributi nella misura del
30% della spesa ritenuta tecnicamente ammissibile;
b)
con la concessione di contributi annuali per la
durata massima di anni 25 nella misura corrispondente al costo
annuo globale dei mutui che gli interessati intendano contrarre con
Istituti di Credito per importi non superiori alla parte di spesa
non coperta dal contributo di cui alla precedente lettera
a).
Gli interventi di cui al presente articolo possono
considerare anche pertinenze o parti residue degli edifici, non
destinate ad uso di abitazione, sempre che gli interventi medesimi
si rendano opportuni o necessari per ragioni strutturali o di
convenienza economica.
Le abitazioni risanate, ristrutturate o ricostruite con i
contributi previsti dal presente articolo non possono essere
alienate ad alcun titolo per un periodo di 25 anni dalla
concessione del contributo, nè possono subire una modificazione
della destinazione d'uso per lo stesso periodo di tempo.
Art. 11
I contributi a favore dei proprietari di cui al precedente
articolo 8 punto 3°, sono subordinati all'assunzione da parte dei
beneficiari, di una convenzione con il Comune di Aosta che
preveda:
- la garanzia dell'esecuzione delle opere nei tempi, secondo
le modalità e con il rispetto delle destinazioni d'uso fissate dal
Comune;
- l'impegno dei beneficiari a cedere in locazione le
abitazioni risanate, ricostruite o restaurate;
- le categorie dei soggetti ai quali le abitazioni possono
essere cedute in locazione;
- la misura massima dei canoni di locazione da applicare alle
abitazioni medesime;
- le sanzioni a carico dei beneficiari in caso di mancata
osservanza degli obblighi stabiliti dalla convenzione;
- la fissazione dei diritti di prelazione in caso di
alienazione, anche al termine del periodo indicato nell'ultimo
comma dell'articolo 10.
La convenzione di cui al presente articolo è redatta a cura
del Comune di Aosta, il quale delibera una convenzione tipo
contenente tutti i punti citati. È facoltà del Comune di inserire
nella convenzione-tipo del centro storico più equilibrato sia
tecnicamente che socialmente;
Art. 12
Per gli interventi del Titolo II della presente legge è
autorizzata una spesa annua di 8.000 milioni, dal 1986 al 1990, che
graverà sull'apposito capitolo da istituire nel bilancio di
previsione per il 1986.
Art. 13
Al bilancio di previsione pluriennale della Regione per gli
anni 1985-1987 sono apportate le seguenti variazioni in
aumento:
Parte Entrata
Titolo I - Entrate derivanti da tributi propri della Regione,
dal gettito di tributi erariali o di quote di esso devolute alla
Regione.
Categoria II - Compartecipazione di Tributi erariali
Anno 1986 - £. 10.000.000.000
Anno 1987 - £. 10.000.000.000
Parte Spesa
2.2.1.02 - Programma 02: Interventi per l'edilizia
abitativa
Anno 1986 - £. 10.000.000.000
Anno 1987 - £. 10.000.000.000
La presente legge sarà pubblicata sul Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
Il
Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK