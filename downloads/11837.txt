Consiglio Regionale della Valle d'Aosta - Oggetto del Consiglio n. 2671 del 25 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2671 del 25 ottobre 1991 - Resoconto
OGGETTO N. 2671/IX Disegno di legge: "Modifica della legge
regionale 8 agosto 1989, n. 58, concernente piano di politica del
lavoro per il triennio 1989/1991".
Dolchi (Presidente)
Ha chiesto di parlare il
relatore, Consigliere Chenuil, ne ha facoltà.
Chenuil (PCI-PDS)
Il disegno di legge n. 320,
presentato dalla Giunta regionale il primo agosto 1991, modifica
parzialmente il comma 1 della legge n. 58 dell'8 agosto 1989. Nella
parte Disposizioni Attuative, al capo III, dove recita: "I datori
di lavoro devono presentare all'agenzia del lavoro prima
dell'assunzione un progetto eccetera eccetera" vengono tolte le
parole "prima dell'assunzione".
Questo fa sì che i datori di lavoro, che hanno disponibilità
all'assunzione dei lavoratori che rientrano nelle cosiddette fasce
deboli, possano avvalersi dei contributi previsti dalla legge
stessa anche se il progetto viene inoltrato dopo l'assunzione.
E' stata questa una modifica segnalata e richiesta dall'agenzia
del lavoro, che la Giunta regionale ritiene opportuno venga
accettata da questo Consiglio.
Presidente
E' aperta la discussione generale. Se
nessuno chiede di parlare, do lettura dell'articolo unico:
Articolo unico 1. Il Comma uno del paragrafo 5 (Disposizioni
attuative) del capo 3 (Concessione di contributi per favorire
l'assunzione dei lavoratori appartenenti a fasce deboli del mercato
del lavoro) della parte terza (Proposta di piano triennale di
politica del lavoro) del piano di politica del lavoro per il
triennio 1989/1991 allegato alla legge regionale 8 agosto 1989,
n.58, è così sostituito:
"I datori di lavoro devono presentare all'Agenzia del lavoro un
progetto che espliciti l'intenzione dell'impresa di avvalersi degli
interventi sopra indicati, individui i tempi e le modalità delle
assunzioni, il numero e la tipologia dei lavoratori coinvolti."
Presidente
Pongo in votazione l'articolo unico
testè letto:
Esito della votazione
Presenti: 25
Votanti: 13
Favorevoli: 13
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Riccarand, Stévenin, Vallet, Viérin e Voyat)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK