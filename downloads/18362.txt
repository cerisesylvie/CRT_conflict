Consiglio Regionale della Valle d'Aosta - Oggetto del Consiglio n. 1455 del 12 luglio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 1455 del 12 luglio 2000 - Resoconto
OGGETTO N. 1455/XI Concessione, ai sensi della legge
regionale 31/1992, di un contributo di lire 8.000.000 a favore
dell'Associazione Triangle de l'Amitié per l'organizzazione di una
manifestazione rievocativa della prima gara automobilistica
Aosta/Gran San Bernardo, in programma dal 7 al 9 luglio 2000.
Impegno di spesa.
Deliberazione Il Consiglio
Premesso che:
"L'Associazione Triangle ha presentato
all’Assessorato regionale del turismo, sport
commercio e trasporti una richiesta tendente ad ottenere, ai sensi
della legge regionale 24 giugno 1992, n. 31, e successive
modificazioni, un contributo nelle spese previste per
l’organizzazione, in occasione
dell’ottantesimo anniversario della prima gara
automobilistica in salita Aosta/Gran San Bernardo, di una
manifestazione rievocativa dell’evento, in programma
dal 7 al 9 luglio 2000;
In tale occasione si riuniranno in Valle d’Aosta
le auto storiche ancora disponibili che hanno preso parte alla
gara, tra cui le Ferrari, le Maserati, le Alfa Romeo nonché le auto
d’epoca delle altre case automobilistiche. Il raduno
prenderà il via, come già avvenuto in altre occasioni, da
Saint-Vincent per poi giungere ad Aosta e proseguire verso il Gran
San Bernardo;
La suddetta Associazione ha provveduto a corredare la richiesta
di contributo del sotto dettagliato preventivo che evidenzia spese
per lire 62.650.000 ed entrate, relative alle quote
d’iscrizione, per lire 40.000.000:
USCITE
- Assicurazione lire 3.000.000
- cronometristi e classifiche lire 1.800.000
- stampa materiale lire 3.000.000
- premi lire 1.500.000
- acquisto magliette lire 7.000.000
- commissari sportivi e direzione gara lire 1.150.000
- manovalanza per servizi tecnici lire 700.000
- servizio Hôstess lire 500.000
- ristorazione e ospitalità lire 42.000.000
- acquisto fiches Casinò lire 5.000.000
TOTALE lire 62.650.000
ENTRATE
- quote d’iscrizione lire 40.000.000
L’Azienda di promozione turistica di
Saint-Vincent contribuirà all’iniziativa sostenendo
direttamente una parte dei costi relativi alla stampa del materiale
promozionale, mentre il Casinò de la Vallée ospiterà gratuitamente
alcuni degli equipaggi partecipanti oltre ad offrire la cena di
gala;
Si dà atto che la Direzione Promozione e sviluppo attività
turistiche e sportive ha ritenuto le spese sopra esposte
ammissibili a contributo e l’iniziativa di cui
trattasi di interesse turistico-promozionale, ai sensi
dell’articolo 3, comma 4, della legge regionale
31/1992;
Si propone pertanto di aderire alla richiesta
dell’Associazione Triangle de
l’Amitié mediante la concessione di un contributo di
lire 8.000.000, pari al 13 percento circa delle spese previste e
ammissibili a contributo per l’organizzazione e lo
svolgimento della manifestazione in oggetto;
Si fa presente che il contributo in questione è riferito al
raggiungimento dell’obiettivo n. 141008
"Programmazione e gestione dei contributi per
l’organizzazione di manifestazioni promozionali" del
bilancio di gestione per l’anno 2000 e triennio
2000/2002";
Vista la legge regionale 24 giugno 1992, n. 31, e successive
modificazioni;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione della Regione per l’anno 2000 e
per il triennio 2000/2002, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto l’articolo 8, comma 2, della legge
regionale n. 69/1993 e l’articolo 3, comma 1,
lettera m) della legge regionale 7 dicembre 1979, n. 66, in ordine
alla competenza del Consiglio regionale;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto al controllo;
Visto il parere favorevole rilasciato dal Direttore alla
Promozione e sviluppo attività turistiche e sportive ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31 e successive modificazioni, un contributo fino ad un massimo
di lire 8.000.000 (ottomilioni) a favore
dell’Associazione Triangle de
l’Amitié, con sede nel Comune di Aosta, in
percentuale non superiore al 13 percento delle spese effettivamente
sostenute, ammissibili a contributo e correttamente documentate, e,
comunque, in misura non superiore alla differenza tra le entrate e
le uscite effettive, per l’organizzazione in
occasione dell’ottantesimo anniversario della prima
gara automobilistica in salita Aosta/Gran San Bernardo, di una
manifestazione rievocativa dell’evento, in programma
dal 7 al 9 luglio 2000;
2) di impegnare la spesa di lire 8.000.000 (ottomilioni) con
imputazione al capitolo 64320 del bilancio preventivo della Regione
per l’anno 2000 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio 8778, che presenta la
necessaria disponibilità;
3) di dare atto che alla liquidazione si provveda, ai sensi
dell’articolo 58 della L.R. 27.12.1989, n. 90, a
manifestazione conclusa e previa presentazione del bilancio
consuntivo corredato di idonea documentazione giustificativa.
PrésidentJe soumets au vote la délibération:
Conseillers présents: 27
Votants: 22
Pour: 22
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK