Consiglio Regionale della Valle d'Aosta - Oggetto del Consiglio n. 1218 del 26 maggio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1218 del 26 maggio 2010 - Resoconto
OGGETTO N. 1218/XIII - Comunicazione di provvedimenti
amministrativi di variazione al bilancio.
Il Consiglio regionale
Premesso che l'articolo 29, sesto comma, della legge
regionale 4 agosto 2009, n. 30 (Nuove disposizioni in materia di
bilancio e di contabilità generale della Regione autonoma Valle
d'Aosta/Vallée d'Aoste e principi in materia di controllo
strategico e di controllo di gestione), stabilisce che le
deliberazioni della Giunta regionale che dispongono le variazioni
al bilancio sono trasmesse al Consiglio regionale entro quindici
giorni dalla loro adozione;
Rilevato che la legge regionale di approvazione del bilancio
di previsione della Regione per il triennio 2010/2012 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2010/2012;
Prende atto
della comunicazione delle seguenti deliberazioni della Giunta
regionale:
Oggetto n. 1046 in data 23 aprile 2010:
Variazione al bilancio di previsione della Regione per il
triennio 2010/2012 e conseguente modifica al bilancio di gestione
per l'iscrizione di assegnazioni statali e comunitarie, per il
finanziamento di n. 4 progetti nell'ambito del programma di
cooperazione territoriale transfrontaliera Italia-Svizzera
2007/2013.
Oggetto n. 1047 in data 23 aprile 2010:
Variazione al bilancio di previsione della Regione per l'anno
2010 e per il triennio 2010/2012 nell'ambito di unità previsionali
diverse in applicazione dell'art. 5 della legge regionale 9
dicembre 2004, n. 30.
Oggetto n. 1048 in data 23 aprile 2010:
Variazione al bilancio di previsione della Regione per il
triennio 2010/2012 e conseguente modifica al bilancio di gestione
per l'iscrizione di assegnazioni statali.
Oggetto n. 1049 in data 23 aprile 2010:
Variazioni al bilancio di previsione della Regione per il
triennio 2010/2012 e a quello di gestione per il triennio 2010/2012
per l'applicazione della legge regionale 15 febbraio 2010, n. 4
"Interventi regionali a sostegno dei costi dell'energia elettrica
per le utenze domestiche. Modificazione alla legge regionale 18
gennaio 2010, n. 2".
Oggetto n. 1131 in data 30 aprile 2010:
Prelievo dai fondi di riserva correnti e investimenti del
bilancio di previsione della Regione per il triennio 2010/2012 ad
integrazione di stanziamenti di spese impreviste e conseguente
modifica al bilancio di gestione.
Oggetto n. 1132 in data 30 aprile 2010:
Variazione al bilancio di gestione 2010/2012 per aggiornamento
programma FOSPI 2004/2006 relativamente al progetto n. 49 del
Comune di Quart (parziale ricostruzione razionalizzazione della
rete idrica del Villair e dintorni. Ricostruzione del serbatoio di
Ecloud).
Oggetto n. 1133 in data 30 aprile 2010:
Variazione al bilancio di previsione della Regione per il
triennio 2010/2012 e conseguente modifica al bilancio di gestione
per l'iscrizione di assegnazioni statali, comunitarie, variazioni
allo stanziamento di capitoli di partite di giro e variazioni per
cofinanziamento regionale relative a n. 7 progetti nell'ambito del
programma di cooperazione territoriale transfrontaliera
Italia-Francia (ALCOTRA) 2007/2013.
Oggetto n. 1193 in data 7 maggio 2010:
Prelievo
dai fondi di riserva correnti e investimenti del bilancio di
previsione della Regione per il triennio 2010/2012 ad integrazione
di stanziamenti di spese obbligatorie e conseguente modifica al
bilancio di gestione.
Oggetto n. 1194 in data 7 maggio 2010:
Prelievo
dai fondi di riserva correnti e investimenti del bilancio di
previsione della Regione per il triennio 2010/2012 ad integrazione
di stanziamenti di spese impreviste e conseguente modifica al
bilancio di gestione.
Oggetto n. 1195 in data 7 maggio 2010:
Variazione al bilancio di previsione della Regione per il
triennio 2010/2012 e conseguente modifica al bilancio di gestione
per iscrizione di assegnazioni statali, comunitarie, variazioni
allo stanziamento di capitoli di partite di giro e variazioni per
cofinanziamento regionale relative a n. 5 progetti nell'ambito del
programma di cooperazione territoriale transfrontaliera
Italia-Francia (ALCOTRA) 2007/2013.
Oggetto n. 1197 in data 7 maggio 2010:
Variazione al bilancio di previsione della Regione per il
triennio 2010/2012 e conseguente modifica al bilancio di gestione
per iscrizione di assegnazioni statali, comunitarie e variazioni
per cofinanziamento regionale relative a n. 2 progetti nell'ambito
del programma di cooperazione territoriale transfrontaliera
Italia-Francia (ALCOTRA) 2007/2013.
Président
- La parole au Conseiller Rigo.
Rigo (PD)
- L'oggetto n. 1131 si riferisce ad oneri
fiscali, legali, assicurativi e contrattuali; fra le varie
motivazioni c'è quella riferita ai ricorsi presentati per questioni
di invalidità che hanno condannato la Regione al pagamento di circa
13.000 euro. Si presume altresì che ulteriori sentenze che
risultano essere già depositate presso il tribunale, verranno
presto notificate dalla Direzione affari generali. Volevo sapere
qualcosa di più in merito a questo.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- La richiesta è pervenuta dal Dipartimento
legislativo legale, una parte della motivazione l'ha già
evidenziata il collega Rigo. La differenza di variazione di
bilancio rispetto all'esigenza immediata è legata al fatto che si
presume che ci siano in avvenire altre richieste, sempre legate
allo stesso problema. La variazione, che è una mera variazione di
capitoli interni, deriva dal fatto che questa spesa non poteva
essere a suo tempo, nel momento in cui è stato predisposto il
bilancio, preventivabile; quindi questo stanziamento è uno
stanziamento che in questo momento deve andare ad integrare lo
stanziamento iniziale, che non poteva prevedere questo tipo di
onere.
Président
- La parole au Conseiller Rigo.
Rigo (PD)
- La risposta dell'Assessore è ineccepibile, ho
posto io male la domanda.
Volevo sapere se queste questioni di invalidità riguardano la
vicenda sull'invalidità, che abbiamo discusso in Consiglio
regionale. Se riguarda questo e se è possibile sapere quanti sono i
casi...
(interruzione dell'Assessore Lavoyer, fuori
microfono)
...va bene, sono queste comunque, il problema è questo.
Grazie.
Président
- Le Conseil est suspendu. Les travaux
reprendront à quinze heures et trente minutes.
La séance est levée.
---
La séance se termine à treize heures.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK