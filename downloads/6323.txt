Consiglio Regionale della Valle d'Aosta - Oggetto del Consiglio n. 786 del 5 ottobre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 786 del 5 ottobre 1984 - Resoconto
OGGETTO N. 786/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Comunico al Consiglio l'attività svolta dalla
Presidenza del Consiglio e dagli organi consiliari dopo l'ultima
adunanza.
Disegni di legge presentati:
Proposta di legge n. 100 presentata dal gruppo consiliare del
P.C.I. in data 19 settembre 1984, concernente: "Costituzione della
Società Turistica Valdostana" (I^ Commissione)
Disegno di legge n. 101, presentato dalla Giunta regionale in
data 20 settembre 1984, concernente: "Concessione di un contributo
straordinario al Consorzio regionale per la tutela, l'incremento e
l'esercizio della pesca nella Valle d'Aosta" (I- e II^
Commissione)
Disegno di legge n. 102, presentato dalla Giunta regionale in
data 20 settembre 1984 concernente: "Rifinanziamento della legge
regionale 31 marzo 1977 n. 17, concernente: Spese per la propaganda
ed interventi per la protezione della natura" (I^ e II-
Commissione)
Disegno di legge n. 103, presentato dalla Giunta regionale in
data 20 settembre 1984 concernente:" Rifinanziamento per
l'esercizio 1984 delle leggi regionali 16 giugno 1978, nn. 23 e 25,
concernenti l'adesione della Regione al Consorzio garanzia fidi fra
gli artigiani e fra i commercianti della Valle d'Aosta" (I^ e III^
Commissione)
Disegno di legge n. 104, presentato dalla Giunta regionale in
data 20 settembre 1984, concernente: "Modificazioni della legge
regionale 1.6.1984, n. 17, riguardante interventi assistenziali ai
minori" (I^ e IV- Commissione)
Disegno di legge n. 105, presentato dalla Giunta regionale in
data 20 settembre 1984 concernente:" Finanziamento della Regione
per prestazioni di assistenza sanitaria aggiuntive" (I^ e IV^
Commissione)
Disegno di legge n. 106, presentato dalla Giunta regionale in
data 20 settembre 1984 concernente: "Rifinanziamento, per
l'esercizio 1984, della legge regionale 10.1.1961, n. 2, contributi
per l'incremento del patrimonio alpinistico" (I^ e III^
Commissione)
Disegno di legge n. 107, presentato dalla Giunta regionale in
data 20 settembre 1984. concernente: "Aumento della spesa per
interventi a favore di attività nel settore del turismo e del tempo
libero" (I^ e III" Commissione)
Disegno di legge n. 108, presentato dalla Giunta regionale in
data 26 settembre 1984 concernente: "Aumento, per l'anno 1984,
della spesa per l'applicazione della legge regionale 25.10.1982 n.
71, concernente interventi per opere pubbliche destinate
all'assistenza delle persone anziane, inabili ed handicappate" (I^
e IV^ Commissione)
Disegno di legge n. 109, presentato dalla Giunta regionale in
data 26 settembre 1984 concernente: "Ulteriore finanziamento per
l'anno 1984 della spesa per l'applicazione della legge regionale
28.12.1983, n. 85, concernente finanziamento per la realizzazione
di presidi polidistrettuali" (I^ e IV^ Commissione)
Disegno di legge n. 110, presentato dalla Giunta regionale in
data 26 settembre 1984, concernente: "Aumento per l'anno 1984,
della spesa per l'applicazione della legge regionale 2.12.1982, n.
84, concernente finanziamenti per la realizzazione di presidi
socio-sanitari distrettuali" (I^ e IV^ Commissione)
Disegno di legge n. 111, presentato dalla Giunta regionale in
data 3 ottobre 1984, concernente: " Realizzazione del collegamento
ferroviario per il trasporto di persone Cogne-Charemoz"
Disegno di legge n. 112, presentato dalla Giunta regionale in
data 3 ottobre 1984, concernente: "Ulteriore finanziamento, per
l'anno 1984, della legge regionale 30.12.1982, n. 101, concernente
la costituzione di fondi di rotazione per l'artigianato, il
commercio e la cooperazione".
Disegni di legge vistati: - Disegni di legge non vistati: -
Deliberazioni vistate: - Deliberazioni non vistate: -
Riunioni:
I^ Commissione: 1
IV^ Commissione: 1
V^ Commissione: 1
Commissione speciale per l'industria e l'occupazione: 1 riunione
(deserta)
PRESIDENTE:
Comunico altresì che in data 2 ottobre 1984,
è stata presentata a questa Presidenza una petizione popolare,
sottoscritta da 330 cittadini, concernente la realizzazione nel
Comune di Brissogne dell'impianto per lo smaltimento dei
rifiuti.
Tale petizione, corredata dai certificati attestanti il processo
dei requisiti prescritti da parte di due dei firmatari, i Signori
Marcoz Sergio e Brunod Cesare, sarà sottoposta all'ufficio di
Presidenza per l'avvio dell'istruttoria prevista dall'art. 29 del
Regolamento interno. Non appena ultimata l'istruttoria la petizione
sarà iscritta all'ordine del giorno di una prossima adunanza
consiliare.
Il Vice Presidente De Grandis, ha partecipato nei giorni 28 - 29
- 30 settembre ala riunione del Comitato di Coordinamento dei
Presidenti di Consiglio regionali, che si è svolta presso la sede
del Consiglio regionale d'Abruzzo. Nel corso della riunione sono
stati dibattuti diversi temi di interesse della Conferenza.
Facendo seguito a quanto richiestomi nella scorsa seduta del 19
settembre, comunico di aver dato disposizione agli uffici di
prendere in esame tutti gli elenchi che erano pervenuti a questa
Presidenza relativi alla Commissione della P2. L'ufficio mi ha
fatto pervenire la seguente lettera:
In relazione all'incarico verbalmente conferitomi dalla S.
V., mi pregio comunicare di aver disposto una attenta consultazione
della voluminosa documentazione della Commissione parlamentare di
inchiesta sulla loggia massonica P2.
Preciso che la consultazione è riferita alla documentazione a
tutt'oggi pervenuta alla Presidenza del Consiglio, che consiste
in:
Relazione della Commissione;
n. 5 relazioni di minoranza;
n. 2 volumi di resoconti stenografici delle sedute della
Commissione dal 9.3. 1984 alla seduta conclusiva del 10.
7.1984;
n. 1 volume in quattro tomi, con gli atti: "Sequestro del
17.3.1981 a Castiglion Fibocchi e indagini precedenti
immediatamente successive della Magistratura di Milano;
n. 1 volume, composto dai tomi III-III-IV-V-VI e IX (gli altri
sono ancora in corso di stampa) concernente: "Riscontri
sull'attendibilità delle liste e sulle posizioni di
affiliazione".
Dagli attenti riscontri effettuati non si sono rinvenuti, nella
documentazione di Castiglion Fibocchi, tra i novecentosessantadue
(962) nominativi delle liste che la Commissione ha ritenuto
attendibili, nominativi di componenti del Consiglio regionale della
Valle d'Aosta.
Tanto rassegno in adempimento del mandato
conferitomi.
Con distinta considerazione.
IL DIRIGENTE
(Luigi Pasquino)
Ha chiesto di parlare il Consigliere Baldassarre sulle
comunicazioni del Presidente del Consiglio, ne ha facoltà.
BALDASSARRE - (P.S.D.I.):
Volevo ringraziare il
Presidente del Consiglio per aver sollecitamente risposto alla mia
domanda, se negli elenchi della P2 fossero iscritti dei Consiglieri
regionali della Valle d'Aosta e per aver portato tale notizia a
conoscenza del Consiglio regionale.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Faccio osservare che è la seconda
adunanza del Consiglio, dopo la ripresa dei avori, in cui la Giunta
non ha presentato atti particolarmente significativi ed inoltre non
è neanche stata rispettata a legge di contabilità, che prevede a
presentazione alla Presidenza del Consiglio del bilancio di
previsione per il 1985 entro il ° ottobre.
Mi chiedo come mai ci sia questa mancanza di proposte da parte
dell'esecutivo. Non vorremmo che poi ci si trovasse, nel mese di
dicembre, per rispettare la scadenza del 31.12, con disegni di
legge presentati in modo affrettato. La nostra parte come minoranza
a facciamo: negli ultimi due Consigli gran parte degli oggetti in
discussione riguardano interpellanze, interrogazioni, mozioni.
Chiediamo come mai la Giunta non porta al Consiglio gli argomenti
che si era impegnata a portare prima della pausa estiva.
PRESIDENTE:
Ha chiesto di parlare il Consigliere Marcoz,
ne ha facoltà.
MARCOZ - (U.V.):
Signor Presidente, Colleghi Consiglieri,
dovrei iniziare questo mio intervento, che sarà abbastanza breve,
dicendo che finalmente giustizia è stata fatta nei miei confronti,
perché oggi il Consiglio regionale della Valle d'Aosta è convinto
che negli elenchi della P2 non è scritto il mio nome, anche se
questo l'avevo affermato già due anni or sono.
Si è distinta la "P2" da quel che riguarda la Massoneria: credo
quindi che gli organi di stampa, così come in illo tempore avevano
scritto a caratteri cubitali certe affermazioni debbano dare
giustizia a quanto è stato appurato, ed insieme a loro anche il
P.C.I. - il Consigliere Mafrica si ricorderà benissimo - che allora
è stato abbastanza duro nei miei confronti. Chiedo solo che sia
reso pubblico quanto è stato appurato nella ricerca fatta dalla
Presidenza del Consiglio.
Certamente, come dicevo prima, per me sarebbe, giustizia fatta,
la chiusura di un capitolo, quindi vorrebbe dire voltare pagina e
dimenticare quello che è successo; purtroppo non è così, perché
questa giustizia fatta per me significa non la pagina che si gira o
il capitolo che si chiude, ma un comma solamente che è stato chiuso
ed eliminato, il comma di una pagina ancora aperta, una partita a
scacchi - permettetemi il riferimento - che il Consiglio regionale
oggi come oggi sta giocando, dove si vede che le pedine si
scambiano di posizione, quindi è facilissimo lo scacco matto o lo
scacco al re, in modo forse molte volte non prevedibile.
Côn questo non voglio avanzare nessuna allusione, nessuna
insinuazione, solo voglio riconfermare il mio momento di
riflessione per quel che mi è successo con tranquillità, visto che
non sono ancora tranquillo e non sono ancora calmo, cercherò di
ascoltare e di vedere con quale passo si evolveranno gli
avvenimenti.
Sappiamo tutti che questa cappa che è caduta sul Consiglio
regionale lo scorso anno purtroppo resta, in quanto non è ancora
finito il lavoro dei giudici di Torino; aspettiamo con serenità la
fine di questi avvenimenti per poter poi decidere qualcosa.
Ringrazio il Presidente del Consiglio, i Consiglieri: finalmente
il Consiglio regionale della Valle d'Aosta è tranquillo e sicuro
che fra i suoi Consiglieri non ne esiste nessuno iscritto alla
P2.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Credo che con la comunicazione che ha
fatto stamani il Presidente del Consiglio non si possa
assolutamente considerare chiuso il capitolo P2 e affiliazioni alla
Massoneria in Valle d'Aosta, con le conseguenze che questo può
avere anche sulla gestione degli enti pubblici e sul funzionamento
degli organismi regionali.
Mi risulta che quando erano comparsi gli elenchi sequestrati a
Castiglion Fibocchi, in questi comparissero a chiare lettere degli
abitanti, dei cittadini, dei residenti in Valle d'Aosta, alcuni dei
quali ricoprivano dei posti anche importanti nella società
valdostana.
Rivolgerei quindi una raccomandazione al Presidente del
Consiglio ed insieme una richiesta, se possibile, e cioè che la
stessa indagine che è stata fatta nei confronti dei Consiglieri
regionali, che si è resa evidentemente necessaria ma che secondo me
è riduttiva, vada fatta per vedere, in tutti gli atti che sono
pervenuti, quale presenza della P2 c'è stata in Valle d'Aosta, che
significato ha avuto questo fenomeno e quali collegamenti.
Inoltre chiedo che si riferisca, anche se non immediatamente in
Consiglio, eventualmente in Conferenza dei Capigruppo, quale
presenza di questo fenomeno, che è stato molto pericoloso per la
democrazia in Italia, emerga dalla documentazione finora acquisita,
in modo che in quella sede si possa svolgere un dibattito che può
portare ad ulteriori decisioni.
PRESIDENTE:
Prima di dare la parola al Consigliere
Torrione, se melo permette, vorrei dare immediata risposta al
Consigliere Riccarand, perché nell'esame sono stati tenuti in
considerazione altri nominativi.
In effetti ci sono altri nominativi di cittadini, o quanto meno
di persone che abitavano in Valle d'Aosta e facevano parte della
P2: uno è deceduto, l'altro non è più residente in Valle d'Aosta.
Poi ai Capigruppo potrò anche fare i nominativi.
Non ci sono altri nominativi di abitanti della Valle d'Aosta che
risulterebbero iscritti nella P2.
Nei riscontri di attendibilità di queste liste la Commissione ha
fatto altri nominativi, che però non riguardano la P2, ma
riguardano esclusivamente la iscrizione alla Loggia Massonica.
Ha chiesto di parlare il Consigliere Torrione, ne ha
facoltà.
TORRIONE - (P.S.I.):
Credo che due parole di commento, a
caldo, su questa vicenda della P2 vadano fatte, perché anche questo
problema ha inquinato in passato la vita politica valdostana con
sospetti e prese di posizione che hanno indubbiamente ingenerato
nella opinione pubblica uno stato d'animo di diffuso qualunquismo
nei confronti del Consiglio regionale, della istituzione Regione,
del modo di fare politica in Valle d'Aosta.
E' con soddisfazione che in questo momento dobbiamo prendere
atto, ufficialmente, che nessun uomo politico valdostano è stato
coinvolto in questa vicenda, che peraltro è assai torbida.
Dobbiamo dire, con estrema coerenza poiché abbiamo sempre
evitato di confondere la politica con vicende che ad essa sono
estranee, che il Consigliere Marcoz ha avuto oggi la soddisfazione
di veder confermata quella che è sempre stata la sua impostazione,
cioè quella di negare la sua appartenenza alla P2, in quanto questo
non corrispondeva a verità.
Si fa sovente professione di sciacallaggio politico anche nella
nostra Regione, senza pensare alle drammatiche conseguenze sulle
persone e sugli stessi cittadini; ebbene ora dobbiamo rovesciare
questa tendenza perché la Valle d'Aosta ha bisogno - è questa una
frase di cui forse ho già abusato - di certezze; prendiamo atto di
questa prima certezza che ci viene comunicata ufficialmente e
cerchiamo di fare tesoro di questa vicenda che ha toccato per
qualche verso la nostra Regione, senza incidere però sulla sua
realtà politica.
Prendiamone atto con soddisfazione e cerchiamo di adeguare il
nostro comportamento il più possibile ad un modo di essere che non
ingeneri sospetti e diffidenze nella pubblica opinione.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Vorrei fare solo due considerazioni.
Credo che nel prendere atto che in questa prima lista ufficiale,
prodotta dalla Commissione d'inchiesta sulla P2, non figura nessun
membro di questo Consiglio, dobbiamo allo stesso tempo non
dimenticare mai il pericolo gravissimo che ha corso la democrazia
nel nostro paese, e quindi anche la Valle d'Aosta, per il vero e
proprio cancro che la P2 ha rappresentato nella vita del nostro
paese.
In questo momento non vanno dimenticate le parole durissime
usate dalla Presidente della Commissione d'inchiesta sulla loggia
P2, Tina Anselmi, nel redigere la relazione stessa, che danno la
giusta dimensione della gravità di questa associazione e degli
intenti pericolosi per la democrazia del nostro paese. Sono di
questi giorni notizie che portano alla luce, ancora una volta,
rapporti fra il mondo mafioso, a camorra, ed esponenti politici. La
P2 preoccupò tutti soprattutto per il legame che era evidente, fra
una attività illecita ed alcuni esponenti politici. Questa
attenzione noi la manterremo viva, in attesa che si concluda questa
vicenda.
Ho voluto ricordare queste vicende perché la posizione che noi
abbiamo assunto, anche da questi banchi, quando furono pubblicate e
rese note alcune liste di probabili affiliati ala P2, è stata
quella di chiedere, in ripetute occasioni, che le persone comprese
in queste liste, chiarissero pubblicamente la loro posizione.
Abbiamo sempre correttamente preso atto delle dichiarazioni che
sono state rilasciate in quest'aula.
E' questa la posizione che terremo sempre; credo sia compito di
tutti noi rispetto all'opinione pubblica dare sempre a netta
impressione che prima di tutto ci preoccupa la massima trasparenza
del modo di amministrare e di fare politica, e la massima
correttezza nel portare avanti l'attività pubblica a cui siamo
chiamati.
Questo è il senso dell'azione che abbiamo svolto e che
continueremo a svolgere non solo per quanto riguarda la P2, ma
anche per tutti gli altri fenomeni che purtroppo inquinano la vita
pubblica nazionale.
PRESIDENTE:
Prima di passare al punto successivo
all'ordine del giorno devo informare i Signori Consiglieri che
possono prendere visione della documentazione presso gli uffici
della Presidenza del Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK