Consiglio Regionale della Valle d'Aosta - Oggetto del Consiglio n. 2953 del 18 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2953 del 18 dicembre 1991 - Resoconto
OGGETTO N. 2953/IX Concessione di un contributo di lire
3.906.729.000 all'Amministrazione comunale di Aosta per l'acquisto
di appezzamenti di terreno (aree "Ferrando"), da destinare a zona
verde attrezzata, parcheggio pubblico e zona verde e orti, ai sensi
della legge regionale 27 giugno 1986, n. 27 - Approvazione ed
impegno di spesa.
Presidente
Do lettura del testo della
delibera:
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 per cento, a favore dei comuni per la creazione di
un patrimonio immobiliare comunale;
Atteso che l'Amministrazione Comunale di Aosta ha presentato
richiesta per accedere ai relativi finanziamenti per l'acquisto di
appezzamenti di terreno ubicati in Corso Battaglione Aosta - Via
Chambéry e Via Tourneuve (angolo Via Monte Solarolo), di proprietà
delle ditte Ferrando Luigi, Zunino Paola e Filippello Rosina,
contraddistinti al Catasto Terreni del Comune censuario di Aosta al
Fg. 32 - NR. 16-199 (di mq 11.959) e Fg. 41 NR.
53-54-123-389-480-481, (di mq 13.252), da destinare a zona verde
attrezzata di uso pubblico con annesso parcheggio (area di C.so
Battaglione), a parcheggio pubblico (area di Via Chambéry) e a zona
verde e orti (aree di Via Tourneuve - angolo Via M. Solarolo);
Considerato che l'acquisto in questione comporta una spesa
complessiva di lire 4.340.810.000=;
Visto il parere dei competenti Assessorati,
Dato atto che l'acquisizione dei terreni è inserita nella
relazione previsionale e programmatica del Comune;
Considerato che si rende opportuno procedere all'erogazione in
due parti del contributo ammissibile, un primo acconto nel 1991 e
il saldo nel 1992 al fine di permettere, da una parte,
all'Amministrazione comunale richiedente di tenere fede agli
impegni assunti con i proprietari degli immobili e, dall'altra, di
consentire il perfezionamento di altre pratiche di finanziamento
già istruite;
delibera
1) di stabilire in lire 3.906.729.000=
(tremiliardinovecentoseimilionisettecentoventinovemila), il
contributo da concedere all'Amministra-zione comunale di Aosta per
l'acquisto di appezzamenti di terreno ubicati in Corso Battaglione
Aosta - Via Chambéry e Via Tourneuve (angolo Via Monte Solarolo),
di proprietà delle ditte Ferrando Luigi, Zunino Paola e Filippello
Rosina, contraddistinti al Catasto Terreni del Comune censuario di
Aosta al Fg. 32 - NR. 16-199 (di mq 11.959) e Fg. 41 NR.
53-54-123-389-480-481, (di mq 13.252), da destinare a zona verde
attrezzata di uso pubblico con annesso parcheggio (area di C.so
Battaglione), a parcheggio pubblico (area di Via Chambéry) e a zona
verde e orti (aree di Via Tourneuve - angolo Via M. Solarolo);
2) di approvare la concessione di un primo acconto di lire
2.400.000.000= (duemiliardiquattrocentomilioni), a carico del
bilancio di previsione della Regione per l'anno 1991, e di rinviare
l'approvazione della differenza, pari a lire 1.506.729.000=
(unmiliardocinquecentoseimilioni-settecentoventinovemila), che
graverà sul bilancio della Regione per l'anno 1992;
3) di impegnare la spesa di lire 2.400.000.000=
(duemiliardiquattrocentomilioni) finanziandola con imputazione al
capitolo 20620 del bilancio preventivo della Regione per l'anno
1991 ("Contributi ai comuni per la costituzione di un patrimonio
comunale immobiliare") che presenta la necessaria
disponibilità;
4) di delegare la Giunta regionale all'adozione degli atti
amministrativi di impegno e liquidazione della somma di lire
1.506.729.000=
(unmiliardocinquecentoseimilionisettecentoventinovemila) risultante
dalla differenza tra l'intero contributo di lire 3.906.729.000=
(tremiliardinovecentoseimilionisettecentoventinovemila) e l'acconto
di lire 2.400.000.000= (duemiliardiquattrocentomilioni);
5) di disporre che la somma di cui al punto 3 venga liquidata ai
sensi dell'articolo 58 della legge regionale 27 dicembre 1989, n.
90, a cura della Presidenza della Giunta regionale alla
stipulazione di regolare atto notarile di compravendita; nel
rispetto delle condizioni generali di acquisto risultanti dalla
domanda di contributo.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Ne approfitto per chiedere il rinvio
della delibera in ratifica 11181 (quella dell'IPLA per intendersi)
al prossimo Consiglio, non ho i dati di risposta per cui chiedo il
rinvio al prossimo Consiglio.
Per quanto riguarda viceversa l'area Ferrando, spero di aver
preso tutti i dati. Devo dire che la valutazione è differenziata,
c'è il lotto A che comprende i terreni di circa 12mila metri
quadri, che sono quelli fra Corso Battaglione e via Chambéry, in
questi terreni sono compresi anche quei 2126 metri relativi
all'Istituto tecnico professionale. Il lotto B, che è poco più di
13mila metri quadri, è di via Tourneuve.
Allora, per quanto riguarda il lotto A, la zona è ubicata in
vicinanza di insediamenti di tipo residenziale con indice 2 metri
cubi per metri quadri; il valore dell'area, secondo le perizie, si
aggirerebbe sulle 330mila lire/mq, però è stato applicato un
abbattimento percentuale del 40 per cento in base al vincolo
archeologico della legge regionale 56/83, per cui il prezzo
effettivo è di 230mila lire.
Per quanto riguarda il lotto B, si è usato lo stesso criterio
con la differenza che, essendo un'area priva di accessi oltre al
vincolo archeologico, è stato applicato un abbattimento del 70 per
cento al valore, quindi il valore è stato definito in 120mila
lire/mq, che comporta la cifra di 4 miliardi circa.
Per quanto riguarda la destinazione dell'area, il comune non ha
dato una indicazione, ma ha deciso di lasciare la destinazione
prevista dal piano regolatore, salvo successive modificazioni; pur
facendo presente nella discussione che era stato preventivato a suo
tempo l'insediamento degli uffici finanziari.
Non sono in grado (ma credo che non sia una cosa molto grave) di
individuare il quantitativo dei posti macchina. Comunque credo di
aver risposto alle domande più importanti, che riguardavano il
valore e la differenziazione dei due lotti.
Presidente
Ha chiesto di parlare il Consigliere
Andrione, ne ha facoltà.
Andrione (UV)
Nous pouvons être d'accord sur
l'évaluation faite pour le terrain de la Tourneuve, mais il nous
semble que l'autre évaluation est un peu exagérée, parce que si on
parle du principe que la destination est
"un'area verde"
, on
ne peut pas calculer le terrain 2 mètres cubes pour mètre carré
comme terrain à édifier.
Il faut tenir compte que si le plan d'aménagement de la commune
d'Aoste dit
"area verde"
, nous ne pouvons pas avoir une
estimation pour laquelle on le paie comme terrain à bâtir à 2
mètres cubes, c'est-à-dire à un niveau qui est extraordinairement
élevé, par mètre carré.
Moi je demanderais au Président, si ce n'est pas une chose si
urgente, de renvoyer et de nous donner l'expertise, que nous
puissions discuter sur une expertise, parce que quand même dans la
ville d'Aoste on a payé le terrain avec des différences tellement
énormes et il y a des expropriations qui attendent depuis douze ans
d'être payées. Il me semble qu'il serait quand même juste de faire
ce que la constitution prévoit, de traiter de la même façon les
citoyens.
Presidente
C'è una proposta di rinvio, intende
formalizzarla, Consigliere Andrione?
E' stata formalizzata la richiesta di rinvio da parte del
Consigliere Andrione di rinviare ad altro Consiglio l'oggetto n.
28, che pongo in votazione.
Esito della votazione:
Presenti: 29
Votanti: 14
Favorevoli: 13
Contrari: 1
Astenuti: 15 (Bajocco, Beneforti, Bondaz, Chenuil, Fosson,
Lanièce, Limonet, Mafrica, Martin, Milanesio, Monami, Pascale,
Ricco, Rusci e Trione)
Il Consiglio non approva
Presidente
Si procede con la discussione. Ha
chiesto di parlare per dichiarazione di voto il Consigliere Bich,
ne ha facoltà.
Bich (Ind)
Pur permanendo delle riserve sulla
stima e sulle valutazioni che sono state fatte sulle due aree,
ritenendo però che queste due aree ricoprono un ruolo strategico
nel piano regolatore della città di Aosta, come sostenuto
d'altronde da molto tempo, ritengo che valga comunque la pena
sostenere questo acquisto. Pertanto il mio voto sarà
favorevole.
Presidente
Pongo in votazione la delibera in
oggetto.
Esito della votazione:
Presenti: 30
Votanti: 19
Favorevoli: 19
Astenuti: 11 (Agnesod, Andrione, Faval, Marcoz, Mostacchi,
Perrin, Rollandin, Stévenin, Vallet, Viérin e Voyat)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK