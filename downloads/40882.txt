Consiglio Regionale della Valle d'Aosta - Oggetto del Consiglio n. 188 del 18 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 188 del 18 ottobre 2018 - Resoconto
OGGETTO N. 188/XV - Ritiro di mozione: "Impegno per un
ulteriore finanziamento del fondo di rotazione per l'acquisizione
della prima casa".
Fosson (Presidente) -
Punto n. 26 dell'ordine del giorno.
La parola al Consigliere Baccega per l'illustrazione.
Baccega (UV) -
Una mozione direi di peso. Era il 2017, si
è lavorato tanto alla modifica della legge n. 3, che andava nella
direzione di ampliare il
plafond
delle famiglie che
potessero accedere alla prima casa. Fu avviata dalla Giunta
Rollandin, seguita dalla Giunta Marquis e poi completata dalla
Giunta Viérin una modifica alla legge n. 3 che andava a dare
risposte importanti e alle famiglie e soprattutto al mondo
dell'edilizia. L'acquisto della prima casa portava a un valore
mutuabile di 180 mila euro e il recupero degli edifici esistenti,
anche l'abitazione non principale, fino a 300 mila euro,
considerando 150 mila euro per l'acquisto e 150 mila euro per il
recupero per la prima casa, con tassi di interesse sicuramente
interessanti: dallo 0,5 per le famiglie che avevano dei minori a
carico allo 0,7, fino all'1 percento nei diversi ambiti. Credo che
anche lì l'intervento significativo era quello che il valore
dell'importo assegnato come mutuo veniva dato al 100 percento al
richiedente qualora fosse un'impresa valdostana a eseguire i
lavori.
Un percorso che è iniziato molto bene, sono state molte le
richieste da parte degli utenti (oltre 618 più 155 integrazioni dei
mutui
in itinere
), quindi con la consapevolezza di tutti noi
che quel fondo di rotazione andava sicuramente alimentato, avrebbe
dovuto essere alimentato. Nel percorso poi la Giunta si è trovata a
dover trasferire 19 milioni di quel fondo di rotazione
all'anticipazione per l'agricoltura sul programma PSR e questa
modifica ovviamente aveva ridotto il plafond, ma la delibera diceva
con chiarezza che si dava atto che la restituzione delle
anticipazioni doveva essere riversata interamente, per il tramite
del bilancio regionale, al fondo di rotazione della legge n. 3.
Ora, ovviamente il percorso andando avanti ha incrementato le
richieste, siamo di fronte a una situazione in cui le ammissioni a
beneficio sono bloccate. Sono due le fasi: la prima è l'ammissione
a beneficio, la seconda fase è l'ammissione a finanziamento e la
sensazione è che le coperture non ci sono ovviamente. Questa
mozione pertanto andava proprio nella direzione di restituire 19
milioni dell'agricoltura al fondo della legge n. 3 e poi a
incrementare il fondo di rotazione.
Sottolineo che ci sono ancora 470 richieste ammesse a beneficio
da finanziare. A oggi ne abbiamo finanziate 381 come Regione, per
un impegno di 55 milioni. In un anno quindi abbiamo rispettato il
budget
allora pianificato per un anno. Adesso sembra di
capire che ci siano delle difficoltà che sono ovviamente importanti
e, da questo punto di vista, devo dire che non siamo assolutamente
contenti di dover far aspettare i nostri utenti, i valdostani che
ci ascoltano.
Stiamo vivendo però in questo Consiglio surreale direi, perché
siamo di fronte a una maggioranza che non programma, a una
maggioranza che sembra non ci sia più, alcuni colleghi hanno detto
basta a questa maggioranza; questa mattina l'Assessore Gerandin ci
ha detto, con tono dimesso ma anche con estrema umiltà, che non
durerà qui a lungo, sembra che si alzi la voce solo sulle nomine,
mi sembra inopportuno inoltrare queste sollecitazioni che vi ho
testé esposto a questa maggioranza, a questa Giunta. Questa mozione
sarà ripresa e richiamata da chi si insedierà o comunque sarà
eventualmente riportata alla maggioranza attuale. Certo quindi che
sicuramente questa mozione avrebbe raccolto le sensibilità di tanti
gruppi, perché parliamo di risposte da dare a un numero importante
di famiglie: sono 470, come ho detto, in accordo con i colleghi
firmatari ritiriamo la mozione.
Il Consiglio prende atto del ritiro della mozione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK