Consiglio Regionale della Valle d'Aosta - Oggetto del Consiglio n. 2081 del 14 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2081 del 14 dicembre 2022 - Resoconto
OGGETTO N. 2081/XVI - Interrogazione: "Motivi
dell'impossibilità di scegliere sul Fascicolo Sanitario Elettronico
un medico di base di un distretto sanitario diverso da quello di
residenza".
Sammaritani (Presidente) -
Passiamo alla trattazione del
punto 19 all'ordine del giorno. La parola all'assessore
Barmasse.
Barmasse (UV) -
La scelta on-line fuori ambito,
effettuata in automatico, non consentirebbe l'acquisizione di un
parere formale del medico che accetti tale scelta, parere
espressamente previsto dall'AIR specifico e dal nuovo ACN nazionale
che recita: "Previa accettazione scritta da parte del medico
interessato, al fine di tutelare quest'ultimo in merito alla
realizzabilità delle visite domiciliari".
Quanto sopra, trova riscontro anche nell'ACN del 28 aprile 2022,
comma 2, articolo 39, che stabilisce quanto segue: "Nell'ambito
dell'Azienda, il cittadino sceglie il medico tra quelli operanti
nel Comune di residenza o nei Comuni afferenti al medesimo ambito,
può tuttavia scegliere un medico iscritto in elenchi diversi da
quello di residenza, previa accettazione da parte del medico
interessato".
Presidente -
Per la replica, la parola alla consigliera
Foudraz.
Foudraz (LEGA VDA) -
Avevo presentato quest'iniziativa
nel corso dello scorso Consiglio proprio per portare l'attenzione
di quest'Aula su questa disfunzione, perché malgrado alcune
manutenzioni effettuate al portale del Fascicolo Sanitario -
fascicolo peraltro che non è stato utilizzabile dal 14 ottobre fino
all'8 novembre per consentire tutta una serie d'importanti
attivazioni - non tutte le funzioni possono essere effettuate.
Mi è apparso il 7 novembre un articolo di Gazzetta Matin dove
appunto si evidenziava questa impossibilità di scegliere o di
revocare un medico di assistenza primaria attraverso la funzione
disponibile sul portale, qualora il medico non ricadesse nel
distretto di ambito.
Questa scelta del medico fuori ambito la si può fare solo con il
tradizionale vecchio sistema, ovvero recarsi fisicamente dal medico
che si vorrebbe scegliere, compilando appunto quel modulo chiamato
"Scelta fuori ambito" che poi però deve essere sottoscritto dal
medico e poi consegnato materialmente agli sportelli proposti,
quindi al Poliambulatorio di Morgex piuttosto che di Aosta
piuttosto che di Verrès o della Bassa Valle.
Ci saranno anche tutte le direttive che lei mi ha richiamato di
cui io non ero a conoscenza, però a me sembra una cosa folle di
questi tempi, dove c'è la tecnologia che la fa da padrona, perché
credo che scegliere un medico, anche se non è all'interno del tuo
ambito, dovrebbe essere una scelta consentita a tutti, anche via
web, perché io sinceramente mi metto nei panni di quelle persone
anziane che magari non hanno nessuno che li possa accompagnare dal
medico fuori ambito piuttosto che allo sportello di scelta o revoca
del medico.
Ma per tutte queste persone diventa veramente molto difficile.
Mi sembra veramente che siamo nell'era della tecnologia però non
riusciamo ad utilizzarla fino in fondo.
La ringrazio comunque della risposta che mi ha fornito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK