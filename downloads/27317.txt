Consiglio Regionale della Valle d'Aosta - Oggetto del Consiglio n. 214 del 23 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 214 del 23 luglio 1971 - Resoconto
OBJET N° 214/71 - Démolition partielle de certains immeubles
au Breuil (Valtournanche). Dispositions relatives. (Approbation de
Motion)
Montesano (P.S.D.I.)
- La parola al Consigliere
Caveri.
Caveri (U.V.)
- Per il momento non ho niente da dire,
aspetto di sentire le dichiarazioni dal Presidente della
Giunta.
Montesano (P.S.D.I.)
- La parola al Presidente della
Giunta.
Dujany (D.P.)
- Dunque quasi tutto il Breuil è soggetto
al vincolo paesistico. Al Breuil in questi ultimi dieci anni sono
state realizzate numerose costruzioni difformi dai vari progetti
approvati.
Sono giunti in questi anni alcuni decreti di demolizione emessi
dal Ministero della Pubblica Istruzione per opere realizzate in un
modo difforme in quanto gli interessati e quei ... e quelle opere
difformi, quei decreti sono divenuti esecutivi in quanto gli
interessati non hanno demolito a proprie spese le opere abusive
entro il termine fissato o non hanno prodotto ricorso al Consiglio
di Stato o il ricorso è stato respinto. Elenco qui direi alcune
delle pratiche che sono state oggetto di demolizione e altre che
sono oggetto di esame da parte del Ministero della Pubblica
Istruzione o da parte del Consiglio di Stato.
Al primo gruppo per cui già è pervenuto il decreto di
demolizione da parte del Ministero della Pubblica Istruzione sono
le seguenti: 1° Albergo President di proprietà del Signor Santalena
Massimiliano; 2° Condominio Società Immobiliare Breuil di Jaccon
Emilio; 3° Ampliamento Fabbricato Civile della Immobiliare
Maggiolino; 4° Sopraelevazione dell'Albergo Marmore dei coniugi
Germano; 5° Sopraelevazione del fabbricato civile delle sorelle
Maquignaz; 6° ampliamento Albergo Jean Pellissier.
Vi do alcuni dettagli di queste singole pratiche: 1° l'Albergo
President di proprietà Santalena Massimiliano è stato autorizzato
dall'Assessorato al turismo, antichità e belle arti nel 1962. Mi
dispiace che non ci sia Savioz, perché mi pare che qui la storia
abbracci un po' tutti gli Assessorati che si sono susseguiti, non
dico così casualmente, in questi dieci anni per la realizzazione
delle opere così presentate. La licenza edilizia venne rilasciata
per le opere autorizzate dalla Sovrintendenza in data 1° giugno
1962. Una contestazione della Sovrintendenza dal 1964 è stata
inoltrata poiché aveva accertato un corpo abusivo al piano rialzato
e un intero piano non autorizzato, oltre al sottotetto. Con Decreto
Ministeriale del 1965 veniva ordinata la demolizione dell'intero
sesto piano, nonché di un locale al piano rialzato. Il Ministero
nel 1967 accreditava la somma di 3.884.000 per la demolizione delle
opere abusive.
2° Condominio: l'Immobiliare Jaccon Emilio, autorizzato
dall'Assessorato al Turismo nel 1962 per la realizzazione delle
opere come da progetto presentato.
La licenza edilizia in data 13 aprile 1962 rilasciata per le
opere, precedentemente autorizzata dalla Sovrintendenza. Contestata
dalla Sovrintendenza nel 1964 avendo riscontrato la realizzazione
di un volume abusivo di metri 11x7x 3 circa. Il Decreto
Ministeriale del 1965 col quale veniva ordinato la demolizione.
L'interessato presentava ricorso al Consiglio di Stato nel 1965 per
la sospensione del provvedimento Ministeriale. Il Consiglio di
Stato respingeva il ricorso. Il Ministero della Pubblica Istruzione
nel 1965 richiedeva la perizia del Genio Civile per la demolizione
d'ufficio e veniva accreditata successivamente 270.000 per le opere
da eseguire.
3° Fabbricato: ampliamento fabbricato civile Società Immobiliare
Maggiolino. Parere negativo della Sovrintendenza ai Monumenti nel
1964 per l'ampliamento, nessuna licenza edilizia da parte del
Comune di Valtournanche, contestazione da parte della
Sovrintendenza nel 1964 avendo accertato che nonostante il parere
contrario le opere erano state eseguite. Decreto Ministeriale del
1965 con il quale veniva ordinata la demolizione, ricorso da parte
dell'interessato al Consiglio di Stato ancora nel '65, nel 1966
sentenza del Consiglio di Stato che respingeva il ricorso
presentato, accreditamento di 305.000 da parte del Ministero della
Pubblica Istruzione per la demolizione.
4° Sopraelevazione Marmore di Germano. Pareri negativi da parte
dell'Assessorato al turismo e belle arti nel 1960. Nessuna licenza
edilizia da parte del Comune di Valtournanche. Contestazione della
Sovrintendenza nel 1964 avendo accertato la realizzazione senza
autorizzazione del sesto piano. Decreto Ministeriale di demolizione
nel 1967, accreditamento di 6.400.000 per la demolizione.
5° Sopraelevazione fabbricato civile di proprietà delle sorelle
Maquignaz. Pareri negativi da parte dell'Assessorato al Turismo
Antichità e Belle Arti. Nessuna licenza edilizia da parte del
Comune di Valtournanche. Contestazione da parte della
Sovrintendenza nel 1964 avendo accertato opere abusive consistenti
nella costruzione di un piano e sottotetto parzialmente abitabile.
Decreto Ministeriale 1967 con il quale veniva ordinata la
demolizione di tutti i volumi costruiti abusivamente,
accreditamento nel 1970 di 5.000.000 da parte del Ministero della
Pubblica Istruzione.
6° Sopraelevazione di fabbricato civile trasformato in albergo
di Jean Pellissier. Autorizzazione della Sovrintendenza in data
1966 per l'ultimo progetto presentato. Erano state respinte
precedentemente altre soluzioni che non tenevano conto delle
prescrizioni imposte con la prima soluzione. Licenza edilizia da
parte del Comune di Valtournanche in data 1966 per il progetto
approvato dalla Sovrintendenza.
Contestazione della Sovrintendenza nel '66 avendo accertato la
sopraelevazione di un intero piano nei confronti del progetto.
Nel '68 veniva ordinata la demolizione col Decreto Ministeriale
del piano abusivo, l'accreditamento di 357.000.
Questo è l'elenco delle opere costruite o riscontrate costruite
abusivamente dalla Sovrintendenza e poi con successivo Decreto del
Ministero della Pubblica Istruzione.
Sono state poi successivamente o contemporaneamente realizzate
altre opere oltre, che sono:
Condominio dell'Oriondè di Fumagalli Angelo. Albergo di
proprietà Compagnoni. Condominio ...
Caveri (U.V.)
- Fumagalli è quello che ci ha fregato una
delle due nostre leggi urbanistiche, perché un sacco di ignoranti
in Valle d'Aosta dicono che noi non abbiamo fatto le leggi
regionali urbanistiche. Noi ne abbiamo fatte due, ma una di queste
leggi è stata fregata proprio da un ricorso di questo infausto
speculatore Fumagalli e la Corte Costituzionale ha dato torto alla
Regione e ragione allo speculatore Fumagalli, quindi venga il ...
anche per quel Fumagalli.
Dujany (D.P.)
- Albergo di proprietà del Signor
Compagnoni Achille.
Condominio Pictindal di Fumagalli Angelo, Condominio Golf della
Compagnia Valdostana Costruzioni di Borino & Traversino;
Condominio Sci d'Oro di Ferri Italo.
Le suddette costruzioni sono interessate dai Decreti
Ministeriali per le seguenti opere abusive:
Condominio Fumagalli Angelo "Oriondè" autorizzazione
Sovrintendenza in Monumenti 1962 con alcune delimitazioni.
Contestazione della Sovrintendenza nel 1964 avendo accertato che
non erano state rispettate le prescrizioni imposte in sede di
approvazione di progetto. Con Decreto Ministeriale del 1968 il
Ministero della Pubblica Istruzione ordinava la demolizione di un
intero piano, ricorso al Consiglio di Stato, il Consiglio di Stato
respingeva il ricorso nel 1969, nuova contestazione della
Sovrintendenza che invitava il Fumagalli a demolire le opere
abusive con Decreto 1968, invito che è stato rivolto nel 1970. Il
Ministero ora deve ordinare la perizia dell'Ufficio del Genio
Civile per la demolizione d'ufficio, quindi queste, la pratica non
è ancora completa.
2° Sopraelevazione albergo Compagnoni. Presentazione di un
progetto di ampliamento di fabbricato presentato nel 1961 respinto
dall'Assessorato del Turismo. Presentazione di un secondo progetto
nel 1961 nuovamente respinto dall'Assessorato al Turismo. 3°
progetto respinto in data 1962 dalla Sovrintendenza in data '62 il
Comune di Valtournanche rilasciava la licenza edilizia. Con lettera
della Sovrintendenza ai Monumenti del 1964 si comunicava al Signor
Compagnoni l'accertamento di lavori abusivi con riserva di
procedere ai sensi di legge.
Contestazione ancora nel '64 da parte della Sovrintendenza per
opere abusive. Comunicazioni del Signor Achille ancora nel '64 per
far sapere che le opere sono state iniziate in seguito al rilascio
di regolare permesso da parte dell'Autorità competente.
Con Decreto del '67 il Ministero della Pubblica Istruzione
ordinava la demolizione degli ultimi due piani dell'edificio e dei
locali di servizio esistenti sul terrazzo. Ricorso del signor
Compagnoni al Consiglio di Stato per ottenere la sospensione del
Decreto Ministeriale. Con Sentenza del 1967 il ricorso veniva
accolto. Ricorso al Consiglio di Stato ancora il 20.3.1967 per
l'annullamento del Decreto del 1967 e la situazione è a questo
punto.
Condominio "Pictindal" Immobiliare Fumagalli Angelo.
In data 9.7.1960 veniva autorizzato un progetto di tre piani
fuori terra con altezza massima di 10 metri. Ordinanza del
Presidente della Giunta regionale in data 7.8.1960 avendo accertato
opere maggiori di quelle autorizzate. Ricorso al Consiglio di Stato
che con sentenza del '62 dichiarava l'illegittimità costituzionale
dell'articolo 1 e 18 della legge regionale che richiedeva
l'intervento del Ministero della Pubblica Istruzione per la
demolizione delle opere abusive.
Nel 1968 il Ministero della Pubblica Istruzione decretava la
demolizione di tre piani più sottotetto ritenendo dette opere
abusive. Nuovo ricorso al Consiglio di Stato che non ha ancora
emesso la sentenza.
Condominio "Golf". Nel 1959 la Sovrintendenza autorizzava il
progetto presentato, nel 1965 la Sovrintendenza contestava
l'esenzione di opere difformi da quelle autorità, l'esecuzione di
opere difformi da quelle autorizzate. Con Decreto del Ministero
della Pubblica Istruzione del '68 si ordinava la demolizione delle
opere abusive relative al quinto piano fuori terra e dei maggiori
volumi risultanti dal riempimento del portico e altri dettagli.
Ricorso al Consiglio di Stato che con sentenza del 1968 accoglieva
la domanda di sospensione del provvedimento. Non si conoscono gli
ulteriori sviluppi della pratica.
Condominio "Sci d'Oro" di Ferri. Autorizzazione dell'Assessorato
al Turismo in data 1961. La Sovrintendenza contestava l'esecuzione
di opere non autorizzate nel '64, nel 1965 il Decreto Ministeriale
ordinava la demolizione dell'intero piano mansardato abusivamente
eseguito. Ricorso al Consiglio di Stato nel 1965 con sentenza del
1969 il Consiglio di Stato annullava il Decreto Ministeriale perché
gli alloggi abusivamente ricavati nel sottotetto erano stati
venduti nell'ottobre del '63 a dei privati. La Società colpita dal
Decreto Ministeriale non era più proprietaria della parte che
doveva venire demolita. Il Ministro ha richiesto i nominativi dei
proprietari attuali del piano mansardato oggetto della
contestazione, per poter intervenire nei loro confronti.
Questa è la situazione di fatto di tutta quella serie di
costruzioni avvenute in questi ultimi dieci anni al Breuil.
Ora naturalmente tutti questi problemi sono stati posti credo
sui tavoli dei vari Presidenti che si sono susseguiti dal 1965 in
poi a seguito del Decreto di demolizione da parte del Ministero e
le cose stanno al punto in cui sono.
Io, per quanto mi attiene, la legge stabilisce che se il
trasgressore non provvede alla demolizione entro il termine
prefissatogli, ha facoltà di provvedere d'ufficio il Ministero
dell'Educazione Nazionale per mezzo del Prefetto. La nota delle
spese resa esecutoria con provvedimento del Ministro ed è riscossa
secondo le norme delle vigenti leggi.
Questa è la situazione di fatto naturalmente dinanzi alle quali
ci troviamo.
Montesano (P.S.D.I.)
- La parola al Consigliere
Caveri.
Caveri (U.V.)
- Je remercie le Président de la Junte
d'avoir fait cet exposé sur la situation des différentes pratiques.
Dans cette question ce n'est pas seulement les intérêts du paysage
du Breuil, assez massacré en réalité, qui sont en jeux, ici c'est
en jeux le prestige et le sérieux de l'Administration régionale, on
ne peut pas tarder à démolir ces étages qui ont été construits
abusivement, il n'en va du prestige, je répète de l'Administration
régionale, il faut dorénavant qu'il y ait plus de rigueur et je ...
l'autre jour dans une réunion je ne me rappelle plus si d'un
interpartis ou d'une Commission, je disais: "Bisogna impiegare il
legno democratico se non si vuole fare la conoscenza ancora una
volta del manganello fascista". Legno democratico, mais legno
democratico ne veut dire pas le bâton, pas le manganello mais la
rigueur de la loi, il faut appliquer la loi, c'est ça il legno
democratico, parce que regardez la population, les citoyens, les
administrés ne respectent pas une autorité qui est faible. Les gens
veulent administrer par un pourvoir qui applique, je ne dis pas qui
soit faible ou fort, qui applique simplement la loi et alors il est
simple, il est simple qu'est-ce qu'il faut faire. Il y a encore des
pratiques qui sont "sub iudice" et alors pour celles-là il faut
attendre la définition, mais pour ces étages qui sont été
construits abusivement, contre les interdictions de la
Surintendance et en plus de ce qui avait été concédé par la Commune
de Valtournanche il n'y a rien à faire. Le Président de la Junte en
tant que Préfet doit donner actuation, doit réaliser les Décrets du
Ministre de l'Instruction Publique et doit ordonner et doit
réaliser les démolitions, il n'y a rien d'autre à faire, parce que
si on fait cela c'est le prestige de notre autonomie qui est en
danger, et du reste vous savez très bien que la Surintendance de
Turin, la Surintendance Monuments aux Antiquités et aux Beaux-Arts
etc. conduit une campagne persistante, dangereuse et notre
compétence en matière d'antiquité de Monuments, de Beaux-Arts de
profession et ou paysage, pourraient être mises en danger par cette
épisode et alors il fut mettre de côté la faiblesse, il faut mettre
de côté les égards envers le propriétaires. Il y a peut-être des
amis parmi ces gens, il y aura des parents, moi je ne le sais pas
heureusement, moi je ne connaissais pas même les noms de ces
collectifs dont il faut ordonner la démolition partielle, mais ces
choses doivent être ignorées par les administrateurs et moi encore
une fois je demande qu'avec la plus grande rigueur on donne
exécution à la loi et on donne exécution aux ordres de démolition
du Ministre de l'Instruction Publique qui a loué les fonds, ci sono
i fondi stanziati e rischiamo di perderli perchè il Ministero può
recuperarli e faremmo una bella figura come autorità regionali se
questi fondi fossero recuperati dallo Stato e non impiegati per le
giuste e sacrosante demolizioni e così sarebbe una buona volta una
bella lezione di serietà, allora i proprietari privati saprebbero
che non impunemente la legge può essere violata e per conto mio è
sempre con una grande ammirazione che ho letto su un giornale le
vicende di quel Sindaco di un Comune lombardo il quale, non cadendo
a minacce e lusinghe, ha ordinato la demolizione di interi
condomini perchè intendeva che la legge fosse approvata seriamente.
E così deve essere fatto in Valle d'Aosta; la legge deve essere
applicata serenamente. Obiettivamente senza debolezze, senza
tentennamenti.
Montesano (P.S.D.I.)
- Presidente della Giunta.
Dujany (D.P.)
- Mi trovo nelle condizioni di dare
esecuzione a dei Decreti, a raccogliere diciamo il lavoro di dieci
anni e naturalmente io osserverò la legge perché per le ragioni
esposte dall'Avvocato Caveri non posso esimermi da questo dovere,
però vorrei ricordare che se già questi provvedimenti fossero stati
presi in precedenza, probabilmente non ci saremmo trovati davanti
ad altri abusi. Comunque tocca a me il difficile compito in questo
momento di dare esecuzione a questi provvedimenti in cui la legge
prevede che il compito di far ciò sia del Presidente della Giunta
in quanto ha funzioni di Prefetto.
Ricordo che molti di questi decreti sono stati comunicati alla
Regione fin dal 1965-66-67 comunque se ci sono state delle
omissioni in precedenza e se il Consiglio ritiene che si debba
procedere in questo modo, naturalmente tutti assieme daremmo una
buona volta di esempio di una certa rettitudine e un esempio di
aderenza alle disposizioni a cui tutti i cittadini devono essere
sottoposti.
Montesano (P.S.D.I.)
- Consigliere Caveri.
Caveri (U.V.)
- Vorrei fare una precisazione che è quasi
a titolo personale, cioè sono stato anch'io Presidente della Giunta
e allora, tengo a dichiarare, io non ne volevo parlare, ma io tengo
a dichiarare quello che ho fatto come Presidente della Giunta
proprio per la questione del Breuil.
In seguito a ricorsi di privati contro costruzioni abusive, un
bel giorno è arrivato un Ispettore del Ministero, un Ispettore del
Ministero della Pubblica Istruzione proprio per questa questione e
questo Ispettore evidentemente avuto l'ordine dal Ministro alla
Pubblica Istruzione di usare tutti i riguardi possibili e
immaginabili verso l'Amministrazione regionale e verso il
Presidente della Giunta regionale dell'epoca e io avendo notato che
questo Ispettore aveva una paura attentissima di parlare con me di
demolizioni, io gli ho detto: "Ma guardi che io sono perfettamente
d'accordo che il Ministero ordini delle demolizioni. Io sono a
vostra disposizione, non mettetevi in testa che io voglia mettervi
i bastoni nelle ruote per ragioni elettorali, di amicizia o di
conoscenza, fate tanto bene, faremo molto bene di demolire i piani
abusivi, io mi metto a vostra disposizione e metto a vostra
disposizione i servizi della Sovrintendenza", ho mandato a chiamare
subito il Sovrintendente, abbiamo fornito tutti gli elementi
all'Ispettore e così sono venuti fuori quei Decreti, poi sono
venuti fuori anche i ricorsi del Consiglio di Stato quindi è stato
necessario che il Consiglio di Stato si occupasse di quei ricorsi e
il Presidente della Giunta attuale ha letto tutto il curriculum,
l'iter lungo, quindi dico se io non ho fatto dei decreti di
demolizione, non ho firmato degli ordini di demolizione è perché
qualcuno si è incaricato di farmi uscire prima da questo palazzo
come ...
Montesano (P.S.D.I.)
- Consigliere Bordon.
Bordon (D.C.)
- Io penso che qualche boutade possa anche
andare bene perché sennò diventa un po' pesante, io francamente vi
dirò che mi aspettavo questo colloquio, questa discussione, perché
già precedentemente era stato titillato una volta e allora mi ero
preparato un po', naturalmente l'intervento dell'amico Presidente
Caveri mi facilita il compito e allora dirò veramente senza
cattiveria, Dujany io ti ho detto un giorno che tu sei un
Presidente di Giunta, sei nato con la camicia di popeline Capri,
avevo fatto una Giunta che stasera non faccio più su certe palline
nere che non voglio più dire, però ti voglio dire che per altri
Presidenti non c'è veramente pace sotto gli ulivi, perché
quell'eredità che tu oggi vorresti avere avuta da altri che ti
hanno preceduto, l'ho avuta anch'io perché, ma ti voglio dire di
più, mi sono preparato un po' stavolta.
Che cosa è accaduto? Mentre io mi sono presentato in questo
Ufficio che è più o meno simpatico per me non è stato simpatico, mi
sono trovato dopo otto mesi di carenza come funzioni del Prefetto,
perché purtroppo la malattia del povero Bionaz per tanti mesi lo
aveva allontanato e allora mi sono trovato lì dentro, per esempio,
con il dover ritirare la firma di trecento patenti
automobilistiche, pensate! Ho dovuto per esempio firmare ...
(Voce)
...no ma io ho trovato quelle dell'altro non le mie,
le mie erano niente; l'Amministrazione normale è una cosa molto
facile, abbiamo trovato degli espropri delle circonvallazioni, di
terreni di Aymavilles, ma è niente quello della gestione normale,
io voglio richiamare la tua attenzione su quello che ho trovato in
passato non per colpa di nessuno, allora fatta questa piccola
precisazione, tu dovresti anche dirmi che di me, da parte mia, tu
non hai trovato niente se non questo, però c'è un altro motivo più
bello che io sono rimasto lì dentro otto o nove mesi, tu sei più di
un anno che ci sei quindi come lasso di tempo hai avuto più tempo
tu di quello che ho avuto io, ma la battuta dell'amico Caveri io la
rigiro subito, ma io li avrei firmati ma qualcheduno mi ha cacciato
via quindi non ho più potuto farlo, questa è la verità, quindi
questa è la discussione, quindi senza rancore con quella boutade di
prima.
Ora naturalmente diciamoci una grande cosa, una grande cosa, io
ho dovuto firmare degli espropri, quindi vedete la collaborazione
come può andare bene.
È la questione che non c'è il due senza il tre ... due senza il
tre, scusa no è una battuta cattiva che dice Pollicini, te la dico
dopo perché non posso dirla in pubblico, ad ogni modo sentite, a
battute amichevoli, effettivamente ne abbiamo firmati tanti
espropri quello che ha detto l'Avvocato Caveri è la realtà. Vedete
io sono proprio di questo parere, ne abbiamo firmate tante ognuno
di noi dice Dut ... dice: "Lontano da me questo amaro calice" ed è
la verità perché per esempio io ho dovuto firmare un esproprio di
un amico intimo che gli hanno portato via dei terreni vicino a una
cascina non molto fuori da Aosta che effettivamente gli ha
danneggiato tutta la cascina, però mi è accaduto lo scherzo che non
so se è accaduto a voi, a un certo momento è arrivata l'Avvocatura
di Stato, mi ha detto: "io ho appaltato quella determinata strada e
lei non mi firma gli espropri, se lei non me li firma io chiedo a
lei i danni per quello che chiede a me la Ditta che non può
iniziare i lavori", io non è che auguri a te questo sia ben chiaro
perché allora può anche accadere questo. Naturalmente è vero questi
Decreti ce li dobbiamo pure firmare siamo d'accordo, ma siccome io
avevo ereditato tante altre passività, ho sbagliato tutto, quindi a
te non ho lasciato passività e io non ti do nessuna aureola di
martirio perché per me non te la meriti, mi lasciavi lì, non mi
cacciavi via e io firmavo questi espropri, adesso firmateli da te.
Va bene?
Montesano (P.S.D.I.)
- Allora chiusa la discussione,
mettiamo ai voti la mozione. Chi approva alzi la mano: contrari?
Astenuti? il Consiglio approva.
C'è l'ultimo oggetto il quale va trattato in seduta segreta e
prego quindi il pubblico di lasciare la tribuna.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK