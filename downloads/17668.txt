Consiglio Regionale della Valle d'Aosta - Oggetto del Consiglio n. 235 del 16 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 235 del 16 dicembre 1988 - Resoconto
OGGETTO N. 235/IX - DISEGNO DI LEGGE: "INTERVENTI PER LA
QUALIFICAZIONE E LO SVILUPPO DEGLI INSEDIAMENTI ARTIGIANI".
PRESIDENTE:
Relatore l'Assessore all'Industria, Commercio,
Artigianato e Trasporti Lanivi.
LANIVI (A.D.P.):
Ho già illustrato in Commissione i
contenuti delle modifiche alla precedente legge votata dal
Consiglio regionale e che non è stata vistata dal Presidente della
Commissione di Coordinamento. Fondamentalmente questo disegno di
legge dà attuazione all'art. 6 della legge regionale n. 24, cioè la
legge-quadro che disciplina l'artigianato in Valle d'Aosta, del 20
maggio 1986.
Le modifiche sostanzialmente sono queste: viene ridotto dal 70%
al 40% il finanziamento alle imprese artigiane, mentre rimane fermo
il 30% di contributo a fondo perduto; il tasso di riferimento, che
nel precedente disegno di legge approvato dal Consiglio regionale
era riferito al tasso di interesse nel settore industria, viene
modificato e riferito a quello in vigore per il settore artigiano.
Queste sono le modifiche rispetto al testo di legge già approvato
da questo Consiglio nella primavera di quest'anno.
PRESIDENTE:
Passiamo all'esame dell'articolato.
Do lettura dell'articolo 1:
Art. 1 (Finalità)
1. Le disposizioni della presente legge sono dirette a favorire
la qualificazione e lo sviluppo degli insediamenti artigiani
attraverso interventi per l'attuazione di progetti concernenti:
a) L'allestimento di aree attrezzate per l'insediamento di
imprese artigiane;
b) la costruzione o il recupero funzionale o l'ampliamento di
immobili destinati all'attività di imprese artigiane.
PRESIDENTE:
Pongo in votazione l'articolo 1:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 2:
Art. 2 (Destinatari)
1. Gli interventi previsti dall'articolo 1 sono effettuati a
favore dei consorzi e delle società consortili di cui all'articolo
6 della legge regionale 20 maggio 1986, n. 24, recante nuova
disciplina dell'artigianato.
PRESIDENTE:
Pongo in votazione l'articolo 2:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 3:
Art. 3 (Requisiti)
1. Per ottenere le provvidenze previste dalla presente legge i
concorsi e le società consortili devono possedere i seguenti
requisiti:
a) essere costituite da almeno cinque imprese iscritte all'albo
regionale delle imprese artigiane;
b) prevedere nel proprio statuto:
1) la parità di voto tra i soci;
2) la possibilità per tutte le imprese associate di utilizzare
l'area attrezzata.
PRESIDENTE:
Pongo in votazione l'articolo 3:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 4:
Art. 4 (Carattere degli interventi)
1. Per la realizzazione dei progetti concernenti le iniziative
di cui alla lettera a) dell'articolo 1 la Giunta regionale è
autorizzata a provvedere:
a) all'acquisizione dell'area;
b) alla realizzazione delle opere di urbanizzazione
2. Per la realizzazione dei progetti concernenti le iniziative
di cui alla lettera b) dell'articolo 1 la Giunta regionale è
autorizzata a concedere contributi in conto capitale nella misura
de, 30% della spesa complessiva ritenuta ammissibile.
3. La Giunta regionale è, inoltre, autorizzata a concedere
contributi in conto interessi per mutui della durata massima di 15
anni contratti con Istituti di credito per il 40% della spesa
ritenuta ammissibile.
4. I contributi in conto capitale possono essere erogati anche
per stati di avanzamento. I beneficiari dovranno esibire, per le
opere appaltate, gli atti recanti i contratti di appalto e le copie
delle relative fatture.
5. I contributi in conto interessi sono concessi in misura tale
che il tasso di interesse, comprensivo di ogni onere accessorio e
spesa, posto a carico dell'operatore risulti pari al 60% del tasso
di riferimento per il settore artigiano, in vigore al momento della
stipulazione del contralto di mutuo.
6. Gli interventi di cui al presente articolo non sono
cumulabili con provvidenze previste da altre leggi per lo stesso
oggetto.
PRESIDENTE:
Pongo in votazione l'articolo 4:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 5:
Art. 5 (Diritto di superficie)
1. Per l'utilizzazione delle aree attrezzate la Giunta regionale
è autorizzata a costituire diritto di superficie per la durata di
anni 30 a favore dei consorzi o delle società consortili che ne
hanno promosso l'attivazione
PRESIDENTE:
Pongo in votazione l'articolo 5:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 6:
Art. 6 (Procedure)
1. le domande per ottenere le provvidenze previste dalla
presente legge devono essere presentate, unitamente al progetto che
il soggetto richiedente intende realizzare o per cui chiede
l'intervento regionale, all'Assessorato regionale dell'Industria,
del Commercio, dell'Artigianato e dei Trasporti che provvede
all'espletamento dell'istruttoria.
2. La documentazione da allegare alla domanda sarà determinata
con provvedimento della Giunta regionale su proposta dell'Assessore
dell'Industria, del Commercio, dell'Artigianato e dei
Trasporti.
PRESIDENTE:
Pongo in votazione l'articolo 6:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 7:
Art. 7 (Convenzione con istituti di credito)
1. La Giunta regionale, per l'erogazione dei contributi in conto
interessi, è autorizzata a stipulare convenzioni con Istituti di
credito.
2. Nelle convenzioni dovranno essere fissati i tassi, la
procedura e i tempi per la presentazione e l'istruttoria delle
domande, le modalità per la stipulazione dei contratti di mutuo per
l'erogazione delle somme mutuate, nonché le disposizioni per la
restituzione anticipata dei mutui e per la rinuncia e revoca dei
benefici.
PRESIDENTE:
Pongo in votazione l'articolo 7:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 8:
Art. 8 (Vincoli di destinazione e sanzioni)
1. Gli immobili e le opere di cui alla lettera b) dell'articolo
1 della presente legge ammessi ai contributi previsti dal
precedente articolo 4 non possono avere altra destinazione per la
durata di 15 anni a decorrere dalla data di erogazione dei
contributi stessi
2. Chi contravviene ai vincoli di destinazione dei beni di cui
al primo comma deve rimborsare l'equivalente dei contributi fruiti
maggiorato degli interessi calcolati sulla base della media
ponderata del tasso ufficiale di sconto nel periodo di beneficio
dell'agevolazione.
3. I rimborsi saranno introitati sui pertinenti capitoli della
parie Entrata dei rispettivi bilanci di previsione.
PRESIDENTE:
Pongo in votazione l'artico 8:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 9:
Art. 9 (Norma finanziaria)
1) Per l'applicazione della presente legge sono autorizzate le
seguenti spese:
a) per l'applicazione dell'art. 4, comma 1°, £ 500.000.000 per
l'anno 1989;
b) per l'applicazione dell'art. 4, comma 2°, £ 200.000.000 per
l'anno 1989;
c) per l'applicazione dell'art. 4, comma 3°, £ 100.000.000
dall'anno 1989 al 2003
2. Le spese di cui al 1° comma graveranno su capitoli di nuova
istituzione del bilancio di previsione per l'anno 1989 e, per il
limite d'impegno di cui all'art. 4, comma 3°, nel corrispondente
capitolo per gli anni successivi. Detti capitoli avranno le
seguenti denominazioni:
- Spese per acquisizione di aree e per la realizzazione di opere
di urbanizzazione per la qualificazione e lo sviluppo di
insediamenti artigiani. L.R. , n. art. 4 comma 1°
- Contributi ad imprese artigiane per la costruzione, il
recupero funzionale o l'ampliamento di immobili destinati alla loro
attività.
L.R........n. art. 4 comma 2°
- Concorso nel pagamento di interessi a favore di imprese
artigiane su mutui per la costruzione, il recupero funzionale o
l'ampliamento di immobili destinati alla loro attività.
- prime rate L.R............., n. art. 4 comma 3°
3. Alla copertura dell'onere di cui al 1° comma si provvede per
gli anni 1989 e 1990 mediante l'utilizzo per £ 900.000.000 delle
risorse disponibili già iscritte al programma 3.2. "Altri oneri non
ripartibili" del bilancio pluriennale 1988/1990.
4. A decorrere dal 1990 gli oneri per l'applicazione dell'art.
4, commi 1° e 2°, saranno determinati con legge finanziaria ai
sensi dell'art. 19 della legge regionale 7.12.1979, n. 68.
PRESIDENTE:
Pongo in votazione l'articolo 9:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 10:
Art. 10 (Dichiarazione d'urgenza;
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Pongo in votazione l'artico 10:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Pongo in votazione la legge nel suo
complesso:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK