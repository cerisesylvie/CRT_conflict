Consiglio Regionale della Valle d'Aosta - Oggetto del Consiglio n. 3027 del 4 ottobre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3027 del 4 ottobre 2007 - Resoconto
OGGETTO N. 3027/XII - Approvazione di risoluzione:
"Solidarietà e sostegno al popolo birmano e alla sua lotta per la
democrazia".
Risoluzione
Il Consiglio regionale della Valle d'Aosta
Vista la drammatica evoluzione della situazione in
Myanmar/Birmania, dove si sta attuando una repressione ai danni
della popolazione e dei monaci che pacificamente stanno
manifestando per la democrazia nel paese;
Appreso che le forze dell'ordine birmane sono responsabili di
pestaggi, uccisioni, detenzioni arbitrarie;
Ricordato che da oltre dieci anni si trova agli arresti
domiciliari la leader dell'opposizione, Aung San Suu Kyi, rea di
aver vinto in modo democratico le elezioni del 1990, annullate con
un colpo di stato dei militari, e che è stata insignita fin dal
1991 del premio Nobel per la pace per la difesa dei diritti umani e
della pace;
Viste le diverse mozioni di solidarietà col popolo birmano e
di condanna delle repressioni ad opera del regime militare votate
da molte istituzioni, non ultimo il Consiglio Onu per i diritti
umani;
Esprime
solidarietà a chi coraggiosamente adotta la forza inerme
della non violenza a fronte di militari armati;
Condanna
la continuata e violenta repressione messa in atto dalla
giunta militare birmana contro dimostranti pacifici;
Chiede
al Presidente del Consiglio e al Presidente della Regione di
sostenere in tutte le sedi istituzionali iniziative di sostegno al
popolo birmano e alla sua lotta per la democrazia del
paese;
Invita
i parlamentari valdostani a rendersi portavoce di tali
preoccupazioni presso il Parlamento e lo stesso Governo italiano
affinché, almeno a livello europeo, si intensifichino le pressioni
sul governo birmano perché cessino soprusi e violenze nei confronti
della popolazione e dei monaci inermi e si attivino iniziative a
livello diplomatico che favoriscano soluzioni pacifiche di
transizione alla democrazia.
F.to: Squarzino Secondina - Vicquéry - Ferraris - Sandri -
Ottoz - Viérin Marco - Lavoyer - Lattanzi
Président
- La parole à la Conseillère Squarzino
Secondina.
Squarzino (Arc-VA)
- Ringrazio tutti i Consiglieri che
hanno voluto condividere tale risoluzione, grazie al fatto che
stasera anche dopo le 20,00 hanno deciso di proseguire i lavori per
dimostrare il loro interesse per questo Paese. Credo che l'aver
visto quel popolo di monaci e monache, vestiti in arancione e
rosso, che in modo inerme contrastavano i militari costituisca
un'immagine che è dentro di noi e, come Consiglio, non possiamo non
pronunciarci su questo. Ritengo che possiamo dare un appoggio, dare
la nostra solidarietà a chi in modo inerme lotta contro la
dittatura. Ricordo solo che nel '900 tutti i più importanti
cambiamenti rivoluzionari sono avvenuti in modo pacifico e sono
convinta che anche la Birmania ce la farà. Non siamo là e non
possiamo fare niente di concreto con loro, ma come istituzione
possiamo utilizzare i nostri rappresentanti, sia il Presidente del
Consiglio, sia il Presidente della Regione, sia i Parlamentari,
perché a livello internazionale, ma soprattutto europeo si trovino
delle modalità attraverso la diplomazia e anche attraverso
strumenti economici, perché quella dittatura che è in questo
momento in Birmania dal 1990 non ha riconosciuto il Governo eletto
in modo democratico dall'intera Birmania, Governo che aveva avuto
come "leader" Aung San Suu Kyi, la quale eletta dal popolo è stata
messa agli arresti domiciliari ed è tuttora impedita di andarsene
dal suo Paese, donna a cui è stato assegnato il Premio "Nobel"
dell'anno. Credo sia opportuno che noi stasera esprimiamo con il
voto la nostra attenzione. Ho un unico rincrescimento e ve lo dico
con molta semplicità: che domenica alla "Marcia per la pace",
quando tutti marceranno e dove la Birmania sarà al centro
dell'attenzione, la nostra Regione non sarà presente; è la prima
volta che non è presente, questo mi spiace e volevo comunicare a
voi tale dispiacere.
Président
- La parole à la Conseillère Viérin
Adriana.
Viérin A. (UV)
- Juste 2 mots sur requête de mon Chef de
groupe. Simplement pour vous remercier aussi pour l'attention que
vous avez démontrée à ce sujet et, compte tenu que notre peuple a
dû lutter, beaucoup d'entre nos aïeux ont dû mourir pour réobtenir
la liberté. On ne peut qu'être sensibles à tous les peuples, en ce
moment c'est le peuple birman, mais il y en a d'autres qui sont en
train de lutter pour réobtenir une liberté ou pour l'obtenir pour
la première fois, donc il est de notre devoir de nous exprimer.
D'autre part je veux rappeler que cette année est la dixième année
du Prix "La femme de l'année", que ce Conseil a voulu fortement et
qu'on va fêter le 30 novembre. Il est donc important de rappeler
une femme qui lutte depuis 20-30 ans pour la liberté de son Pays,
une femme qui n'a pas eu le droit d'aller à l'enterrement de son
mari, une femme qui ne peut pas retrouver ses enfants, qui vivent à
l'étranger, une femme qui vit dans une maison sans pouvoir
communiquer avec l'extérieur. Au nom de toutes les femmes qui sont
en train de lutter en ce moment sur la planète pour le droit de la
liberté et de l'autodétermination, je crois qu'on fera très très
bien de voter cette résolution et non seulement j'espère que les
Présidents Caveri et Perron et nos Parlementaires sauront dans les
lieux députés transmettre la pensée de cette Assemblée.
Président
- Je soumets au vote la résolution:
Conseillers présents et votants: 28
Pour: 28
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK