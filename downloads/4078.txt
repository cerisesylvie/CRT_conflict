Consiglio Regionale della Valle d'Aosta - Oggetto del Consiglio n. 397 del 29 settembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 397 del 29 settembre 1981 - Resoconto
OGGETTO N. 397/81 - TRATTAZIONE PRELIMINARE DEL DISEGNO DI LEGGE
REGIONALE N. 308, DI INIZIATIVA POPOLARE, PRESENTATO IL 3 LUGLIO
1981, CONCERNENTE: "INTERVENTI STRAORDINARI PER LA CASA. CONTRIBUTI
A FAVORE DI COMUNI, CONSORZI DI COMUNI E COMUNITÀ MONTANE PER
L'ACQUISIZIONE E LA RISTRUTTURAZIONE DI IMMOBILI E COMPLESSI
EDILIZI DA ADIBIRE AD ABITAZIONE".
Presidente
- La relazione è analoga alla precedente,
cambia soltanto, e di poco, il numero delle firme valide; sono 102
le firme non ritenute valide perché o apposte da sottoscrittori non
residenti o apposte due volte, o per altri motivi come è precisato
nella relazione; le firme ritenute valide sono 3291, quindi
abbondantemente superiori alle 3000 richieste per la validità della
presentazione del disegno di legge. Anche in questo caso, l'Ufficio
di Presidenza propone che il Consiglio deliberi di accertare che il
disegno di legge è regolarmente sottoscritto da 3291 firme valide;
di sottoporre il disegno di legge all'esame della Giunta e della I
Commissione per la parte finanziaria e della II Commissione
competente in materia di edilizia; di assegnare per il parere della
Giunta e delle Commissioni un termine massimo di due mesi,
decorrenti dalla data odierna. In questo modo, il Consiglio potrà
prendere in esame il disegno di legge nel corso del mese di
dicembre; ricordo che il 3 gennaio 1982 scade il termine di tre
mesi che la legge stabilisce per il pronunciamento sui disegni di
iniziativa popolare.
C'è qualcuno che chiede la parola? Allora, la Presidenza propone
al Consiglio di effettuare anche in questo caso un'unica votazione,
che concerne - lo ripeto per regolarità - l'accertamento della
validità dell'iniziativa, l'assegnazione alla I e alla II
Commissione e la concessione di due mesi di tempo alle Commissioni
e alla Giunta perché queste si pronuncino.
Metto quindi in approvazione il deliberato testé illustrato.
Esito della votazione:
Presenti: 29
Votanti: 29
Maggioranza: 15
Favorevoli: 29
Il Consiglio approva all'unanimità.
Presidente
- Per mozione d'ordine ha chiesto di parlare
il Consigliere Faval. Ne ha facoltà.
Faval (UV)
- Vorrei chiedere al Consiglio di accordare
una inversione dell'ordine del giorno e di passare quindi all'esame
dell'oggetto n. 46.
Presidente
- Colleghi Consiglieri, poiché l'oggetto n. 46
è una mozione e poiché le mozioni hanno effetto immediato dopo la
loro approvazione, si comprende senza bisogno di ulteriori
chiarimenti il motivo della richiesta di inversione solamente per
questo oggetto.
Nessuno chiede la parola?
In realtà si tratta piuttosto di una trattazione immediata
dell'oggetto n. 46 perché poi si procederà normalmente nell'esame
degli altri oggetti.
Nessuno intende intervenire?
Metto dunque in approvazione la proposta del Consigliere Faval
di anticipare la trattazione dell'oggetto n. 46.
Esito della votazione:
Presenti: 28
Votanti: 27
Astenuti: 1 (Consigliere Nebbia)
Favorevoli: 26
Contrari: 1
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK