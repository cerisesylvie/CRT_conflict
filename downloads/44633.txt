Consiglio Regionale della Valle d'Aosta - Oggetto del Consiglio n. 1587 del 8 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1587 del 8 giugno 2022 - Resoconto
OGGETTO N. 1587/XVI - Interrogazione: "Notizie in merito
all'utilizzo dei beni sequestrati e confiscati alla criminalità
organizzata nel territorio regionale".
Bertin (Presidente) -
Passiamo al punto n. 9. Risponde il
Presidente della Regione.
Lavevaz (UV) -
Si chiedono, con quest'interrogazione,
notizie in merito all'utilizzo dei beni sequestrati, di quale
natura siano i beni e quali azioni siano state messe in campo
dall'Amministrazione per utilizzare i beni summenzionati.
Come primo punto, aggiornerei semplicemente i dati perché forse
quelli citati nell'interrogazione non lo sono, nel senso che ad
oggi - dalla consultazione della banca dati Open Regio che è
disponibile sul sito web dell'agenzia nazionale per
l'amministrazione e la gestione dei beni sequestrati e confiscati -
risultano dodici beni situati in Valle d'Aosta, nello specifico un
terreno agricolo nel Comune di Gaby, tre porzioni di altrettante
unità immobiliari ad uso abitazione nel Comune di Quart, un'unità
immobiliare ad uso abitazione e un'autorimessa nel Comune di Aosta
e tre unità immobiliari ad uso abitazione, un'autorimessa e due
terreni agricoli, nel Comune di Champorcher.
C'è anche da sottolineare che, solo per il bene di Quart, è
intervenuta la confisca definitiva, peraltro parziale, perché in un
caso si tratta dell'1% dell'unità immobiliare e negli altri due è
del 15%.
Mentre per gli altri beni, l'iter giudiziario non è ancora
concluso.
Ricordo poi, per informazione, che, alla fine del 2021,
l'agenzia ha trasferito ai Comuni di Aosta, Charvensod, Courmayeur,
Quart e Valtournenche complessivamente venti beni per i quali era
intervenuta la confisca definitiva, quindi su questi posso anche
esprimermi rispetto a quali siano; poi, venendo alla seconda
domanda, "Le azioni che sono state poste in essere", va
sottolineato che per tutti i beni confiscati, quindi sia per quelli
legati a natura mafiosa, ma non soltanto, questi sono attribuiti in
gestione alla sopracitata Agenzia nazionale per l'amministrazione e
la gestione dei beni sequestrati e confiscati.
A seguito della confisca, quindi dell'iter che prevede dei
passaggi abbastanza lunghi, questi vengono definitivamente
introitati nel patrimonio dello Stato e a quel punto l'agenzia
provvede alla loro destinazione.
La norma prevede che in via prioritaria questi possano essere
trasferiti, nello stato di fatto e di diritto nel quale si trovano,
al patrimonio disponibile del Comune ove questi si trovano, per
finalità istituzionali o sociali, comunque di destinazione sociale
fondamentalmente, e nel caso dei citati venti immobili, venti beni,
nell'autunno 2021 hanno tutti trovato interesse da parte dei
Comuni, quindi sono stati trasferiti e acquisiti al patrimonio dei
Comuni; in questo caso, l'Amministrazione regionale non ha fatto
altro che fare da facilitatore nei rapporti tra l'agenzia e i
Comuni, ha organizzato le riunioni e ha gestito questo tipo di
passaggio.
Presidente -
Per la replica, consigliere Manfrin.
Manfrin (LEGA VDA) -
Grazie, Presidente Lavevaz, per il
suo aggiornamento che interviene su un tema sicuramente importante.
Come sappiamo questa è una delle azioni concrete, al di là di tanti
interventi - di cui in parte si è discusso anche questa mattina -
questa è un'azione davvero concreta che colpisce, e in maniera
direi assolutamente forte, coloro i quali si macchiano di un certo
tipo di reato assolutamente odioso e credo che comprendere quello
che poi ne deriva, cioè l'utilizzo di questi beni, sia una assoluta
necessità per due motivi.
Il primo è quello di restituire - e giustamente il Presidente
l'ha anche detto - alla comunità, soprattutto sotto la forma di
utilizzo sociale, quindi la moralizzazione sociale di quei beni,
credo che sia uno dei punti fondamentali per restituire alla
collettività una parte di quello che le è stato sottratto;
dall'altra parte sicuramente anche quella di costituire un monito
per chi si macchia di questo tipo di reati, ovvero di far capire
che se si arriva ad appropriarsi di alcuni beni, di acquisire
alcuni beni con le modalità proprie delle organizzazioni criminali
organizzate, il rischio è quello di perderle e di vedersele
sottrarre, quindi un effetto deterrenza sicuramente molto
importante.
La ringrazio anche per l'aggiornamento rispetto a quello che ci
ha dato, perché effettivamente in realtà gli immobili risultavano
trentuno, che è quello che abbiamo inserito all'interno del testo,
e facendo una piccola operazione matematica, i venti che sono stati
già assegnati, unitamente ai dodici che - credo se ne sia aggiunto
uno - sono invece in divenire, a questo punto il risultato dà
trentadue e quindi dovremmo essere nel range.
Sono assolutamente felice di sapere che già venti beni sono già
stati acquisiti dalle varie amministrazioni comunali; mi permetto
di evidenziare che già invece in altre regioni il movimento che mi
onoro di rappresentare ha presentato diverse iniziative volte a
valorizzare proprio questi beni e l'utilizzo sociale che se ne
fanno con bandi appositi di finanziamento e sostegno e quindi mi
dichiaro assolutamente soddisfatto della risposta e vedremo quale
sarà l'esito delle ulteriori procedure che sono in piedi per vedere
quello che poi sarà l'utilizzo futuro di questi beni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK