Consiglio Regionale della Valle d'Aosta - Oggetto del Consiglio n. 3043 del 25 marzo 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
Disciplina, attività, professioni
INDUSTRIA
Precedente
Successivo
Resoconto integrale del dibattito dell'aula
Oggetto del Consiglio n. 3043 del 25 marzo 1998 - Resoconto
SEDUTA POMERIDIANA DEL 25 MARZO 1998
OGGETTO N. 3043/X Disegno di legge: "Interventi a favore delle
piccole imprese per l'effettuazione di investimenti".
Articolo 1 (Finalità)
1. La Regione promuove il consolidamento, la qualificazione e lo
sviluppo delle piccole imprese attraverso interventi che
incentivano l'effettuazione di investimenti in beni strumentali ed
in brevetti.
Articolo 2 (Soggetti beneficiari)
1. Sono ammesse ad usufruire degli incentivi di cui alla
presente legge le piccole imprese industriali, artigiane,
commerciali iscritte nel registro degli esercenti il commercio.
2. Sono considerate piccole imprese quelle rispondenti ai
criteri fissati dalle definizioni adottate nella normativa
comunitaria degli aiuti di Stato alle piccole imprese, in vigore al
momento della presentazione delle domande di intervento.
3. I soggetti beneficiari devono avere sede legale e produttiva
in Valle d'Aosta.
Articolo 3 (Tipologie di intervento)
1. Possono essere concessi, per favorire l'effettuazione degli
investimenti di cui all'articolo 1, contributi in conto capitale
nella misura massima del venti per cento o, in alternativa anche
parziale, finanziamenti a tasso agevolato, della durata massima di
cinque anni, che comportino il raggiungimento di un'equivalente
sovvenzione lorda (ESL) massima pari al venti per cento, fino ad
una spesa riconosciuta ammissibile di lire 400 milioni.
2. Il limite minimo di spesa ammissibile per accedere al
contributo in conto capitale e/o al finanziamento a tasso agevolato
è di lire 50 milioni.
3. Nel caso di investimenti di piccole imprese commerciali
esercenti attività di commercio al minuto nonché di
somministrazione al pubblico di alimenti e di bevande, effettuati
nel territorio di comuni privi di tali esercizi commerciali, il
limite massimo di intervento, previsto al comma 1, è elevato al
trenta per cento ed il limite minimo di spesa ammissibile, previsto
al comma 2, è ridotto a lire 30 milioni.
4. Le spese sono considerate in ogni caso al netto dell'imposta
sul valore aggiunto e di ogni onere accessorio.
Articolo 4 (Interventi finanziabili)
1. Sono finanziabili le spese sostenute successivamente alla
presentazione della domanda di intervento.
2. Gli investimenti che formano oggetto della domanda di
intervento devono essere commisurati alle effettive esigenze
aziendali.
3. Nel corso di un triennio ciascuna impresa non può ottenere
interventi complessivamente superiori ai limiti indicati
nell'articolo 3, commi 1 e 3.
Articolo 5 (Procedure)
1. Le domande di intervento devono essere presentate alla
struttura regionale competente in materia, individuata dalla Giunta
regionale ai sensi dell'articolo 8 della legge regionale 23 ottobre
1995, n. 45 (Riforma dell'organizzazione dell'Amministrazione
regionale della Valle d'Aosta e revisione della disciplina del
personale), di seguito denominata struttura competente, che, previo
parere favorevole della società di cui al comma 3, dispone
l'erogazione dei contributi in conto capitale e/o la concessione
dei finanziamenti a tasso agevolato.
2. Le domande, complete della documentazione richiesta, sono
trasmesse dalla struttura competente alla società di cui al comma
3, che, entro trenta giorni dal ricevimento, esprime un parere
sulla validità economico-finanziaria del progetto di
investimento.
3. La Giunta regionale è autorizzata ad approvare, per
l'attività di cui al comma 2, la stipulazione di convenzioni con
Centro di sviluppo S.p.A. o con altra società a partecipazione
maggioritaria della Regione, avente come scopo sociale lo sviluppo
economico delle imprese.
4. La tipologia dei beni strumentali e dei brevetti
finanziabili, gli eventuali parametri di riferimento per la
valutazione di merito sugli investimenti, i criteri e le modalità
per la concessione e l'erogazione delle agevolazioni sono
determinati dalla Giunta regionale ai sensi dell'articolo 12, comma
1, della legge regionale 6 settembre 1991, n. 59 (Norme in materia
di procedimento amministrativo, di diritto di accesso ai documenti
amministrativi e di autocertificazione), come sostituito
dall'articolo 10, comma 2, della legge regionale 45/1995.
5. La concessione e la revoca degli interventi sono effettuate
con provvedimento dirigenziale, sulla base dei criteri e modalità
di cui al comma 4, fatta salva, per quanto concerne i finanziamenti
a tasso agevolato, l'accettazione da parte della Finanziaria
regionale Valle d'Aosta (Finaosta S.p.A.) sulla base delle garanzie
offerte.
Articolo 6 (Alienazione, mutamento di destinazione e
sostituzione dei beni)
1. L'impresa richiedente i benefici previsti dalla presente
legge deve sottoscrivere un impegno a mantenere la destinazione
dichiarata e a non alienare o cedere i beni che formano oggetto di
intervento, separatamente dall'azienda, per un periodo di tre anni
decorrenti dalla data di acquisto.
2. Qualora l'impresa beneficiaria dell'intervento intenda
alienare i beni finanziati o mutarne la destinazione d'uso deve
ottenere, tramite apposita istanza, la preventiva autorizzazione
della struttura competente e deve provvedere, entro sessanta giorni
dal ricevimento della medesima, a restituire l'intero ammontare
dell'agevolazione, maggiorato degli interessi calcolati sulla base
della media ponderata del tasso ufficiale di sconto nel periodo in
cui ha beneficiato dell'agevolazione.
3. Nel caso di finanziamenti a tasso agevolato la maggiorazione
degli interessi è calcolata con riferimento alla ESL
dell'agevolazione.
4. La restituzione dell'agevolazione non è dovuta nel caso di
sostituzione dei beni oggetto di intervento con altri beni
fungibili, purché la sostituzione sia preventivamente autorizzata
dalla struttura competente.
5. La cessione o l'alienazione dei beni oggetto di intervento,
trascorso il periodo di vincolo di cui al comma 1, comporta
comunque l'obbligo di estinguere eventuali mutui in corso di
ammortamento.
Articolo 7 (Revoca degli interventi)
1. Il mancato rispetto dell'impegno assunto ai sensi
dell'articolo 6, comma 1, fermo restando quanto disposto
dall'articolo 6, commi 2, 3, 4 e 5, comporta la revoca
dell'intervento.
2. La revoca implica la restituzione dell'agevolazione alla
Regione o alla Finaosta S.p.A., nel termine di trenta giorni dal
ricevimento della sua comunicazione.
3. La mancata restituzione dell'agevolazione, entro il termine
di cui al comma 2, comporta l'automatico divieto di erogare altre
agevolazioni regionali all'impresa inadempiente per il periodo di
cinque anni.
Articolo 8 (Sanzioni amministrative)
1. Il mancato rispetto dell'impegno assunto ai sensi
dell'articolo 6, comma 1, comporta l'applicazione ai trasgressori
della sanzione amministrativa da lire 6 milioni a lire 20
milioni.
2. Si applicano le disposizioni della legge 24 novembre 1981, n.
689 (Modifiche al sistema penale).
Articolo 9 (Non cumulabilità delle agevolazioni)
1. Le agevolazioni di cui alla presente legge non sono
cumulabili con quelle previste da altre leggi per gli stessi
interventi.
Articolo 10 (Fondi di rotazione)
1. La Giunta regionale è autorizzata a costituire fondi di
rotazione regionali per la concessione dei finanziamenti agevolati
previsti dall'articolo 3, determinandone l'importo e le modalità di
versamento e di prelievo.
2. La Giunta regionale è altresì autorizzata a stipulare con la
Finaosta S.p.A. apposite convenzioni per la costituzione e la
gestione dei fondi di rotazione.
3. Nelle convenzioni di cui al comma 2 sono introdotti
meccanismi di determinazione del tasso di interesse da applicarsi
ai finanziamenti, tali da assicurare che non venga superata la
percentuale di ESL indicata nell'articolo 3.
4. Al conto consuntivo della Regione, per ciascun esercizio
finanziario, devono essere allegati i rendiconti sulla situazione,
al 31 dicembre di ciascun anno, dei fondi di rotazione costituiti
ai sensi della presente legge.
5. Al fine della verifica sull'impiego e sulla destinazione dei
finanziamenti agevolati, i mutuatari devono consentire ogni tipo di
controllo richiesto dalla struttura competente. In caso di
comprovata irregolarità, su richiesta della struttura stessa, la
Finaosta S.p.A. procede all'estinzione del mutuo.
Articolo 11 (Gestione dei fondi di rotazione)
1. I fondi di rotazione previsti dalla presente legge sono
alimentati per gli anni 1998 e seguenti:
a) dallo stanziamento iniziale previsto dalla presente legge,
nonché dagli appositi stanziamenti annuali di bilancio approvati
dal Consiglio regionale, anche mediante trasferimento annuale,
parziale o totale, ai fondi di rotazione delle disponibilità
derivanti alla Regione dagli avanzi di amministrazione;
b) dal provento di eventuali mutui o prestiti obbligazionari a
medio o lungo termine contratti a tale scopo;
c) dal recupero, anche anticipato, delle annualità di
ammortamento dovute dai mutuatari;
d) dagli interessi maturati sulle giacenze dei fondi stessi
presso la Finaosta S.p.A., gestore del fondo;
e) dagli interessi su prestiti concessi in preammortamento.
2. Ai fondi di rotazione sono addebitati gli eventuali oneri
fiscali, il costo dei servizi prestati dalla Finaosta S.p.A.,
gestore dei fondi, nonché le eventuali perdite definitivamente
accertate sui finanziamenti.
Articolo 12 (Disposizioni finanziarie)
1. Per l'esecuzione degli interventi di cui all'articolo 3 e per
la copertura delle spese derivanti dalla stipulazione delle
convenzioni di cui all'articolo 5 è autorizzata, a partire
dall'anno 1998, una spesa complessiva annua di lire 4.000.000.000
il cui onere grava sui sottoelencati capitoli del bilancio per
l'anno 1998 e pluriennale 1998/2000:
a) per lire 100.000.000 sul capitolo 21820 (Spese per incarichi
di consulenza);
b) per lire 700.000.000 sul capitolo 47010 di nuova
istituzione;
c) per lire 600.000.000 sul capitolo 47040 di nuova
istituzione;
d) per lire 600.000.000 sul capitolo 47300 (Contributi regionali
per l'incremento ed il miglioramento delle attività delle imprese
artigiane);
e) per lire 700.000.000 sul capitolo 47350 di nuova
istituzione;
f) per lire 700.000.000 sul capitolo 47820 di nuova
istituzione;
g) per lire 600.000.000 sul capitolo 47830 di nuova
istituzione.
2. La ripartizione dello stanziamento annuale di cui al comma 1,
tra i singoli capitoli di spesa, potrà essere rideterminata a
decorrere dall'anno 1999 con legge di bilancio.
3. Alla copertura dell'onere di cui al comma 1 si provvede
mediante riduzione per lire 4.000.000.000 dello stanziamento
iscritto al capitolo 69020 (Fondo globale per il finanziamento di
spese di investimento) a valere sulla disponibilità
dell'accantonamento previsto dall'allegato n. 1 al bilancio per
l'anno 1998 e triennale 1998/2000, codice B.1.1. (Interventi a
sostegno degli investimenti delle imprese).
4. I proventi delle sanzioni amministrative di cui all'articolo
8 sono introitati al capitolo 7700 (Proventi pene pecuniarie per
contravvenzioni) della parte entrata dei rispettivi bilanci di
previsione della Regione.
Articolo 13 (Variazioni di bilancio)
1. Alla parte spesa del bilancio di previsione della Regione per
l'anno finanziario 1998 e pluriennale 1998/2000 sono apportate le
seguenti variazioni in termini di competenza e per l'anno 1998
anche di cassa:
a) in diminuzione:
cap. 69020 "Fondo globale per il finanziamento di spese di
investimento"
anno 1998: competenza lire 4.000.000.000
anno 1999: lire 4.000.000.000
anno 2000: lire 4.000.000.000
cap. 69440 "Fondo di riserva di cassa"
anno 1998: cassa lire 3.300.000.000;
b) in aumento:
cap. 21820 "Spese per incarichi di consulenza"
anno 1998: competenza lire 100.000.000
cassa lire 100.000.000
anno 1999: lire 100.000.000
anno 2000: lire 100.000.000
programma regionale: 2.2.2.09.
Codificazione: 02 01 02 06 04 03 10 028
cap. 47010 (di nuova istituzione)
"Spese per finanziamenti sul fondo regionale di rotazione
istituito per lo sviluppo delle piccole imprese industriali
attraverso investimenti in beni strumentali e in brevetti"
anno 1998: competenza lire 700.000.000
cassa lire 700.000.000
anno 1999: lire 700.000.000
anno 2000: lire 700.000.000
programma regionale: 2.2.2.09.
Codificazione: 02 01 02 04 03 03 10 028
cap.47040 (di nuova istituzione)
"Contributi in conto capitale a favore di piccole imprese
industriali per l'effettuazione di investimenti in beni strumentali
e in brevetti"
anno 1998: competenza lire 600.000.000
cassa lire 400.000.000
anno 1999: lire 600.000.000
anno 2000: lire 600.000.000
cap. 47300 "Contributi regionali per l'incremento ed il
miglioramento delle attività delle imprese artigiane"
anno 1998: competenza lire 600.000.000
cassa lire 400.000.000
anno 1999: lire 600.000.000
anno 2000: lire 600.000.000
programma regionale: 2.2.2.10.
Codificazione: 02 01 02 06 04 03 10 023
cap. 47350 (di nuova istituzione)
"Spese per finanziamenti sul fondo regionale di rotazione
istituito per lo sviluppo delle imprese artigiane attraverso
investimenti in beni strumentali e brevetti"
anno 1998: competenza lire 700.000.000
cassa lire 700.000.000
anno 1999: lire 700.000.000
anno 2000: lire 700.000.000
programma regionale: 2.2.2.11.
Codificazione: 02 01 02 06 04 03 10 025
cap. 47820 (di nuova istituzione)
"Spese per finanziamenti sul fondo regionale di rotazione
istituito per lo sviluppo delle imprese commerciali attraverso
investimenti in beni strumentali e in brevetti"
anno 1998: competenza lire 700.000.000
cassa lire 700.000.000
anno 1999: lire 700.000.000
anno 2000: lire 700.000.000
programma regionale: 2.2.2.11.
Codificazione: 02 01 02 04 03 03 10 025
cap.47830 (di nuova istituzione)
"Contributo in conto capitale, a favore di imprese commerciali,
per l'effettuazione di investimenti in beni strumentali e in
brevetti"
anno 1998: competenza lire 600.000.000
cassa lire 300.000.000
anno 1999: lire 600.000.000
anno 2000: lire 600.000.000.
Président La parole au rapporteur, Conseiller Perron.
Perron (UV) Con questo disegno di legge si intende intervenire a
favore delle piccole imprese per l'effettuazione di investimenti;
si intende promuovere il consolidamento, la qualificazione, lo
sviluppo delle piccole imprese attraverso degli interventi che
incentivino l'effettuazione, all'interno delle aziende stesse, di
investimenti in beni strumentali e in brevetti. Alcuni indicatori
economici consentono in qualche modo di esprimere un giudizio forse
timido, ma comunque positivo su quello che è l'andamento
dell'economia regionale nella sua globalità. Si reputa opportuno
che questi segni di ripresa vadano incoraggiati, supportati anche
da strumenti che possano favorire il consolidamento, la
qualificazione e lo sviluppo del sistema produttivo regionale,
caratterizzato da un numero sempre più grande di piccole e medie
imprese.
Vi è anche una tendenza, direi che possiamo chiamarla una vera e
propria voglia di impresa; l'Italia si presenta in qualche modo
all'appuntamento con un numero grande di imprese, 7 milioni di
posizioni IVA ed è registrato un incremento che conferma l'elevato
ricambio di un tessuto imprenditoriale perché anche la ditta
individuale è la forma con cui si manifesta il fenomeno
dell'autoimpiego che è tipico delle fasi di difficoltà
occupazionale.
Quindi si è ritenuto opportuno predisporre questo disegno di
legge sfruttando anche una competenza che ci è stata riconosciuta,
a seguito di un intervento da parte dell'Amministrazione regionale,
da una norma comunitaria che ci ha permesso un elevamento della
percentuale che è possibile dare come contributo in conto
capitale.
Con questo disegno di legge sono ammesse a beneficiare di tali
interventi piccole imprese, imprese industriali, artigiane e
commerciali che siano iscritte nel Registro degli esercenti il
commercio, che hanno una sede legale e operativa in Valle
d'Aosta.
Noi crediamo che questo disegno di legge sia una delle
condizioni che va nell'indirizzo di incentivare anche l'iniziativa
privata e la costituzione di nuove imprese; a questo proposito sono
stati individuati degli interventi che sono costituiti da
contributo in conto capitale nella misura del 20 percento, oppure
in alternativa da finanziamenti a tasso agevolato della durata di 5
anni che comportino comunque il raggiungimento di un'equivalente
sovvenzione pari al 20 percento, fissando un limite massimo di
spesa riconosciuta ammissibile in 400 milioni. Il limite minimo di
spesa ammissibile per accedere al contributo in conto capitale al
finanziamento agevolato è di 50 milioni; si va ad intervenire anche
in un settore specifico per il quale, nel caso di investimenti in
imprese commerciali esercenti attività di commercio al minuto o di
somministrazione al pubblico di alimenti e bevande che siano
effettuati in un territorio di comuni che è privo di esercizi
commerciali, il limite massimo di intervento è elevato al 30
percento e il limite minimo di spesa è ridotto a 30 milioni. Sono
finanziabili le spese che sono sostenute dopo la presentazione
della domanda e nel corso di un triennio l'impresa non può ottenere
interventi complessivamente superiori ai limiti che vengono
indicati dalla legge.
La competente struttura regionale potrà poi avvalersi, per
quello che riguarda l'istruttoria delle pratiche, del Centro
sviluppo o di altra società a partecipazione regionale della
Regione, avente come scopo sociale lo sviluppo economico delle
imprese.
Senza voler fare un'analisi dettagliata dell'articolato, mi pare
però importante sottolineare che è stato fatto un positivo e grande
lavoro di concertazione con il mondo economico, una concertazione,
una discussione e anche un confronto con il mondo imprenditoriale,
con gli artigiani, con l'Associazione dei commercianti. Vi è
un'attesa importante anche da parte dell'Associazione industriali
per questa legge che interviene in un settore importante qual è
quello del commercio per l'economia della nostra Regione. Il
giudizio che diamo su questo progetto è senz'altro positivo e fin
da ora invitiamo il Consiglio regionale ad esprimersi
favorevolmente su quest'atto.
Président La discussion générale est ouverte. Quelqu'un demande
la parole? Je déclare close la discussion générale. La parole à
l'Assesseur au tourisme, au commerce et aux sport, Agnesod.
Agnesod (UV) Volevo aggiungere alcune parole alla relazione
svolta dal relatore che è già stata esauriente.
Vorrei chiarire che nelle piccole imprese commerciali iscritte
al Registro e giacenti in commercio possono rientrare tutte le
imprese turistiche, quindi tutte le imprese che sono iscritte al
RIT, che rientrano nelle strutture ricettive, alberghi e altre
tipologie previste dalla legge n. 11 dell'extralberghiero. Questo
mi pare significativo perché sia per le imprese commerciali non è
mai stato concesso sotto forma di contributo a fondo perso nessun
tipo di intervento, sia verso questa tipologia di strutture
ricettive extralberghiere non è mai stato finora previsto nessun
tipo di intervento finanziario, quindi questa legge va a completare
questo settore che è molto importante per l'economia turistica
della nostra Regione.
Président On passe à l'examen du projet de loi.
On vote l'article 1er:
Présents: 25
Votants et favorables: 24
Abstenus: 1 (Linty)
Président On vote l'article 2:
Présents: 25
Votants et favorables: 24
Abstenus: 1 (Linty)
Président On vote l'article 3:
Présents: 25
Votants et favorables: 24
Abstenus: 1 (Linty)
Président A l'article 4 il y a l'amendement proposé par la IVème
Commission, dont je donne la lecture:
Emendamento Nell'articolo 4, dopo il comma 3, è aggiunto il
seguente comma 4:
"4. Gli interventi della presente legge rientrano nei limiti
stabiliti per l'applicazione della regola comunitaria de minimis.
Qualsiasi altro aiuto supplementare concesso alla medesima impresa
a titolo della regola de minimis, sommato ai benefici ottenuti ai
sensi della presente legge, non deve superare, in un triennio, il
limite indicato dalla suddetta regola".
On vote l'article 4 amendé:
Articolo 4 (Interventi finanziabili)
1. Sono finanziabili le spese sostenute successivamente alla
presentazione della domanda di intervento.
2. Gli investimenti che formano oggetto della domanda di
intervento devono essere commisurati alle effettive esigenze
aziendali.
3. Nel corso di un triennio ciascuna impresa non può ottenere
interventi complessivamente superiori ai limiti indicati
nell'articolo 3, commi 1 e 3.
4. Gli interventi della presente legge rientrano nei limiti
stabiliti per l'applicazione della regola comunitaria de minimis.
Qualsiasi altro aiuto supplementare concesso alla medesima impresa
a titolo della regola de minimis, sommato ai benefici ottenuti ai
sensi della presente legge, non deve superare, in un triennio, il
limite indicato dalla suddetta regola.
Présents: 25
Votants et favorables: 24
Abstenus: 1 (Linty)
Président On vote l'article 5:
Présents: 25
Votants et favorables: 24
Abstenus: 1 (Linty)
Président On vote l'article 6:
Présents: 25
Votants et favorables: 24
Abstenus: 1 (Linty)
Président On vote l'article 7:
Présents: 25
Votants et favorables: 24
Abstenus: 1 (Linty)
Président On vote l'article 8:
Présents: 25
Votants et favorables: 24
Abstenus: 1 (Linty)
Président On vote l'article 9:
Présents: 25
Votants et favorables: 24
Abstenus: 1 (Linty)
Président On vote l'article 10:
Présents: 25
Votants et favorables: 24
Abstenus: 1 (Linty)
Président On vote l'article 11:
Présents: 25
Votants et favorables: 24
Abstenus: 1 (Linty)
Président On vote l'article 12:
Présents: 25
Votants et favorables: 24
Abstenus: 1 (Linty)
Président On vote l'article 13:
Présents: 25
Votants et favorables: 24
Abstenus: 1 (Linty)
Président On vote la loi dans son ensemble:
Présents: 26
Votants et favorables: 25
Abstenus: 1 (Linty)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK