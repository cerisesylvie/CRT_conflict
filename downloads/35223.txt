Consiglio Regionale della Valle d'Aosta - Oggetto del Consiglio n. 2758 del 9 gennaio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2758 del 9 gennaio 2013 - Resoconto
OGGETTO N. 2758/XIII - Interrogazione: "Situazione dei
pagamenti dell'indennità compensativa e delle misure agroambientali
a favore delle aziende agricole valdostane".
Président -
Merci. La parole à l'Assesseur Isabellon.
Isabellon (UV)
- Grazie Presidente.
Colgo l'occasione di questa interrogazione per fare di nuovo il
punto della situazione per quello che riguarda i pagamenti,
indennità compensativa agroambiente. Con una preghiera, cercherò di
essere il più chiaro possibile e di ascoltare attentamente tutti i
punti come vengono espressi e le spiegazioni come vengono date,
senza possibilmente dare ulteriori chiavi di lettura come già
successo in occasione di precedenti risposte in merito a questo
argomento. Se ci sono delle motivazioni legate a qualche mancato
pagamento, devono essere ascoltate quelle che saranno le mie
risposte.
"Se corrisponde al vero che ci sono aziende ancora in attesa
dell'erogazione dell'indennità compensativa e/o delle misure
agroambientali relativamente alle annualità 2009, 2010 e 2011, e
quali sono le motivazioni di questi ritardi"
: confermo che la
liquidazione di un certo numero di domande è in sospeso e che tale
situazione è ascrivibile alle seguenti motivazioni. Uno: si tratta
di domande il cui esito istruttorio è negativo, pertanto risultano
bocciate. Due: si tratta di domande che rientrando nel campione per
il controllo in loco, risultano bocciate, nel caso di esito
negativo, o in attesa di liquidazione, nel caso di esito positivo.
Tre: si tratta di aziende per le quali la domanda di premio
presenza carenze, in termini di superfici richieste a premio tali
da non permetterne la liquidazione. Quarto e ultimo: si tratta di
domande alle quali devono essere applicate riduzioni di premio o
sanzioni, a causa di violazione degli impegni, la cui valutazione
in termini di gravità e di reiterazione avviene in un arco
temporale...
Presidente -
Colleghi, scusate...
Isabellon (UV)
- ...di cinque anni. È il caso
dell'agroambiente. Ecco, queste sono le situazioni puntuali e
specifiche che riguardano queste casistiche. Occorre infine tenere
presente che, a partire dalla campagna 2009, le operazioni di
raccolta e caricamento delle domande fanno capo a specifiche
competenze dei Centri di assistenza agricola. Tutte le
problematiche poc'anzi citate sono state chiaramente definite
dall'AREA VdA, che lavora costantemente con AGEA per risolvere le
differenti situazioni, quelle risolvibili.
In merito al secondo e terzo quesito, a proposito dell'acconto
AGEA del 75 percento, confermo che hanno ricevuto l'anticipo,
secondo l'usuale procedura di liquidazione, 1.883 aziende
dell'indennità compensativa e 2.115 di agroambiente, allo stato
attuale, per un importo totale di 8,7 milioni di euro. Preciso che
tali pagamenti sono stati effettuati con 6 settimane di anticipo
rispetto all'anno precedente. Per tutte le domande il saldo è
previsto per la primavera, presumibilmente entro il 15 maggio, data
ultima per la presentazione delle nuove domande 2013. E questo
evidentemente vale anche per quelle che, per motivi diversi, non
hanno potuto usufruire dell'anticipo. Dai sorrisi penso che come al
solito si vogliano dare delle interpretazioni, magari
legate...posso dirlo, è una battuta...delle
interpretazioni...perché sovente si fa riferimento alle scadenze
che non sono queste...era una battuta! Quindi anticipo i tempi.
Relativamente al quarto quesito:
"se la nostra regione, visti
i tagli di bilancio, è ancora in grado di garantire la
copertura..."
dell'intero
top up
, non il
pop
, che
era un'altra cosa, ecco, qui è un'altra musica...è una battuta
anche questa...cerchiamo di sdrammatizzare...ad inizio
programmazione 2007-2013, oppure si vedrà costretta a
ridimensionare anche le indennità previste dal PSR. Qui sono in
grado di affermare che le varie quote dei
top up
, ivi
compresa quella della prossima campagna 2013, sono state stanziate
ed impegnate. Quella del 2013 lo sarà a breve, il che nel complesso
tali impegni garantiscono la copertura dell'importo
top up
stimato ad inizio programmazione. Di conseguenza non saranno
necessari ridimensionamenti dei premi del PSR. Ricordo che, a
partire dal 2014, ci sarà la nuova programmazione che è in corso di
discussione con la nuova PAC e naturalmente andranno in
concomitanza valutati e discussi anche quelli che possono essere
gli apporti finanziari in ambito
top up
che sono l'utilizzo
di risorse aggiuntive regionali per definire quelle che saranno le
nuove indennità compensative e le nuove misure agroambientali nel
momento in cui verrà riconfermata l'impostazione attuale del PSR
2014-2020.
Président -
Pour la réplique, la parole au Vice-président
Chatrian.
Chatrian (ALPE) -
Arriviamo a scadenza, Assessore
Isabellon, dopo 8 anni del suo mandato. Lei prima ha fatto qualche
battuta, forse non è il momento delle battute. Accetto
scherzosamente le sue battute, ma il mondo
campagnard
in
questo momento non ha bisogno di battute, soprattutto delle sue! E
non mi soffermerò sulle prime due questioni. L'obiettivo era quanto
meno andare a regime per il 2012, quindi finisco qui. Per il 15
maggio si liquiderà il tutto. Quindi positivo, Assessore Isabellon!
Dopo otto anni abbiamo raggiunto l'obiettivo, undici giorni prima
delle elezioni regionali! Comunque, meglio tardi che mai! Penso che
sia lo slogan che può andare per la maggiore in questo momento.
Però, Assessore Isabellon, vorrei soffermarmi sulla questione
domanda n. 4. Lei l'ha liquidata in maniera semplicistica. Vorrei
fare qualche riflessione di natura amministrativo-politica, sulla
domanda n. 4, perché a nostro avviso è il cuore di questa
iniziativa. Facendo riferimento a quanto ha dichiarato lei, in
aula, per ogni annualità per garantire l'erogazione dell'indennità
compensativa delle misure agroambientali e benessere animale
"ballano" - scusi il termine - 13-15 milioni di euro annui. Ho
consultato il piano finanziario del PSR, che è caricato su
internet, dal quale si evince che nel settennio è prevista una
spesa pubblica totale di circa 120 milioni di euro e 51 sono
definiti "finanziamenti regionali", come diceva lei poc'anzi,
integrativi per le sole misure dell'asse 2, che sono appunto
l'indennità compensativa, pagamenti agroambientali e pagamento per
il benessere animale. Quindi la Regione deve o dovrebbe disporre di
queste risorse più la sua quota di cofinanziamento, se ho capito
bene. Nel periodo che va dall'approvazione del programma, febbraio
2008 fino al 2013, completamente, però, nello stesso tempo, per il
nuovo programma 2014 e 2020 la Regione dovrà prevedere, comunque,
la propria quota nel...e mi soffermo su questo, Presidente
Rollandin, al di là delle battute dell'Assessore Isabellon che,
forse, come ho detto poc'anzi, il mondo
campagnard
in questo
momento non ha bisogno di battute e non scherziamo sui problemi del
settore!
Ho consultato il bilancio di gestione, approvato dal suo governo
il 28 di dicembre 2012 e ho notato, per quanto riguarda il
programma di sviluppo rurale 2007-2013, nelle spese di
investimento, le risorse aggiuntive per il 2013, sono iscritti solo
5 milioni e 700 mila euro per il 2013. Perché dico questo? Perché
nel 2014 e nel 2015 non è stato previsto nulla! È una nostra
preoccupazione in questo momento, non è polemica, nessuna polemica,
è un chiarimento e rientreremo di nuovo su questo discorso. Perché
le dico questo? Vorremmo, avremmo gradito un chiarimento di natura
politica in questo momento, al di là delle preoccupazioni 2007 e
2013 e delle difficoltà che avete avuto nel liquidare, diciamo, le
indennità, il quesito di natura politica era il quarto. E mi
chiedo: ma sono a rischio i pagamenti per gli agricoltori nelle
prossime annualità? nel momento in cui, sul nostro triennale, non è
stato messo nulla nel 2014 e 2015. So benissimo che saranno nella
nuova programmazione, ma dato che le risorse scarseggiano a livello
di bilancio regionale, avremmo sinceramente gradito che anche sul
2014-2015 ci fosse già stata comunque una programmazione, anche a
livello di liquidità per quanto riguarda le risorse di
cofinanziamento regionale. Comunque non voglio polemizzare; la
nostra preoccupazione è alta, perché se da una parte, finalmente,
dopo otto anni, qualcosa a regime è andato, e il 15 di maggio sarà
liquidata la doppia indennità 2000-2012, il quesito era
indubbiamente per il domani, perché se prima è stato peggio,
speriamo che il dopo sia un po' meglio, e dato che forse arrivare
tardi in questo momento, penso che non sia Chatrian a dirlo, ma sia
tutto il comparto a dirlo! Grazie.
Si dà atto che dalle ore 10,57 assume la presidenza il
Vicepresidente André Lanièce.
Presidente
- Punto 5 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK