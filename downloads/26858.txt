Consiglio Regionale della Valle d'Aosta - Oggetto del Consiglio n. 100 del 17 aprile 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 100 del 17 aprile 1972 - Resoconto
OGGETTO N. 100/72 - Legge regionale concernente la proroga
della garanzia fideiussoria della Regione, per l'anno 1972, presso
Istituti di Credito e Aziende Bancarie, per la concessione di
prestiti e di fido bancario a favore della Cooperativa Produttori
Latte e Fontina della Valle d'Aosta.
Maquignaz (D.P.) -
Sarò brevissimo, del resto la
relazione mi pare che sia abbastanza ampia e quindi i dati
principali sono già riportati.
Il provvedimento che stiamo per, che proponiamo al Consiglio è
un provvedimento che viene apportato dal 1961; dalla relazione
risulta che in quel momento nel 1961 le forme di fontina conferite
erano di 31.075, nel '71 sono invece di 120.000 come risulta dalla
relazione. Io penso che più che stare a discutere su quello che può
fare una cooperativa o meno basta soffermarsi un po' sui prezzi che
sono stati raggiunti quest'anno per la produzione estiva ove si è
arrivati a 1200 lire per la prima qualità, a 1220 per la seconda
qualità e a 1100 lire per la seconda B, quindi mi pare che questi
prezzi dimostrino la validità dell'azione svolta da parte della
Cooperativa, per cui il provvedimento che viene portato
all'approvazione è giustificato. Non avrei altro da aggiungere se
non precisare che la concessione, che la fideiussione serve, la
garanzia sopraddetta verrà usufruita per ottenere delle aperture di
credito in conto corrente o per garantire dei prestiti a tasso
normale ed agevolato, con lo scopo di soddisfare le esigenze
finanziarie collegate a una tanto vasta quanto efficiente opera di
valorizzazione del formaggio fontina, ecco perché si mette per le
operazioni finanziarie relative alle spese di gestione della
cooperativa stessa in quantochè, con questa garanzia, la
cooperativa può utilizzare i mutui a tasso agevolato del piano
verde e questo naturalmente viene tutto a favore e riduce le spese
di gestione per gli interessi passivi. Quindi mi pare che il
provvedimento sia conforme a quello presentato negli anni
precedenti e quindi sono a disposizione per eventuali
chiarimenti.
Fosson (U.V.) -
Bref, parce que pratiquement nous avons
déjà exprimé notre avis dans la Commission Agriculture. Il y a
l'avis, est ici en annexe, les Conseillers ont pu le voir, il y a
une recommandation que toutes les années nous faisons et que nous
l'avons dit de nouveau dans la Commission et que pratiquement nous
tenons que la Junte fasse présent à la Coopérative, c'est-à-dire
tenir séparée la comptabilité qui est relative à l'anticipation des
fonds pour les formes de fontine que les différents agriculteurs
portent à la Coopérative de ce qu'au lieu sont les anticipations
que la Coopérative se fait faire par la banque exclusivement pour
les payements qui n'ont rien à que faire avec la question qui est
l'anticipation aux agriculteurs, de façon de pouvoir avoir en
certains moments ces deux comptabilités bien différentes, parce que
nous sommes toujours été de l'avis que le Conseil régional doit
payer les intérêts sur ce qui concerne l'anticipation qui va au
producteur et non pas pour ceux qui sont les frais de la
coopérative.
Bordon (D.C.)
- D'accordo siamo lieti di tutti i
miglioramenti che si apportano, vediamo che se per caso qualcheduno
non era molto convinto dell'utilità della cooperativa anche fra i
produttori di latte si devono ricredere perché questo continuo
aumento delle tariffe, io mi domando, se questa cooperativa non ci
fosse... guai, quindi, ben lieti tutti i miglioramenti che si
possono apportare perché in fondo non si fa altro che aiutare la
categoria degli agricoltori.
Manganoni (P.C.I.) -
Io ripeterei quello che abbiamo
sempre detto ma voglio porre una domanda all'Assessore. Sulla
marcatura della fontina che in un certo modo qui è collegato,
sembra che il Consorzio per la marchiatura della fontina pretenda
dai privati alla fine anno del versamento della quota entro fine
anno, la Regione poi dà al privato il premio della marchiatura,
così mi è stato detto, dopo otto o nove mesi ancora, cioè non si
potrebbe anticipare, fare aspettare meno questo privato che deve
anticipare i soldi per la marchiatura e poi li prende dalla Regione
otto o nove mesi dopo? Questa è la domanda.
Tonino (P.S.I.U.P.)
- Io sono d'accordo sul
provvedimento. Solo a titolo di curiosità, io vedo qui che si fa
riferimento al cap. 252 della parte entrata e cioè ai cap. 252
parte spesa e cap. 220 della parte entrata ma sul bilancio non c'è
nulla, non sul bilancio del 1972, non c'è questa somma a
disposizione. Qui si fa riferimento ai sottoriportati capitoli
della parte spesa e della parte entrata del bilancio di previsione
della Regione per l'anno 1972 con lo stanziamento annuo di Lire 600
milioni corrispondente al cap. 252, che però non porta niente per
la parte spesa, e del cap. 220 della parte entrata del bilancio di
previsione della Regione per l'anno 1971, però non ci sono queste
cifre nel bilancio, su questi due capitoli. Bilancio '72, sì.
Maquignaz (D.P.) -
Dunque al Consigliere Fosson direi che
ne avevamo già discusso in Commissione e quindi accetto come
raccomandazione questo problema, però io vorrei esaminare insieme
con la Cooperativa in quanto ché loro mi hanno fatto presente che
se noi limitiamo proprio per le anticipazioni sulla legge, noi
rischiamo di impedire di utilizzare i mutui a tasso agevolato del
piano verde. Quindi è un discorso secondo me che va fatto e vedere
un po' tutto il problema, quindi io lo accetto come
raccomandazione, salvo naturalmente esaminarlo se c'è la
possibilità o meno di farlo.
Consigliere Manganoni direi che, se ci sono dei ritardi, dipende
anche un po' da quando a noi vengono consegnati gli elenchi delle
marchiature perché noi non possiamo liquidare prima di avere da
parte del consorzio tutti gli elenchi, noi dobbiamo avere tutti gli
elenchi. Ora io potrei fare una cosa, cioè ne prendo nota, appena
noi abbiamo gli elenchi, fare in modo che venga subito portato in
Giunta, in Giunta, in Consiglio per poter liquidare poi questi
premi...
(interruzione di Manganoni)
...l'invio degli
elenchi.
Al Consigliere Tonino vorrei dire che questo è un provvedimento
in corso, quindi è chiaro che in bilancio non c'è la legge stessa
che stabilisce la somma che viene portata poi in bilancio del '72,
questo me lo diceva il Dr. Brero in questo momento.
Montesano (P.S.D.I.) -
Altri interventi? Dichiarazioni di
voto? Allora si passa all'esame articolo per articolo della legge.
Se non vi sono osservazioni, gli articoli vengono dati per
approvati.
Articolo 1 - Il Consiglio approva.
Articoli 2, 3 e 4 - stesso risultato.
È entrato il Consigliere Bancod.
Articolo 5 - Il Consiglio approva.
Articoli 6 e 7 - stesso risultato.
Si passa alla votazione a scrutinio segreto.
Risultato della votazione: presenti 27, votanti 27, maggioranza
14, favorevoli 25, contrari 2. Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK