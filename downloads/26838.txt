Consiglio Regionale della Valle d'Aosta - Oggetto del Consiglio n. 111 del 15 maggio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 111 del 15 maggio 1972 - Resoconto
OGGETTO N. 111/72 - Legge regionale concernente l'intervento
finanziario della Regione nelle spese per la manutenzione ordinaria
e per lo sgombero della neve sulle strade comunali di allacciamento
a frazioni.
Rollandoz (D.P.) -
Come è noto l'estensione delle
strade comunali ha avuto finora un costante incremento che solo
recentemente sta raggiungendo la saturazione e inizia a ridursi,
pur essendo ancora consistente. La prima conseguenza di ciò è che
le Amministrazioni comunali si trovano a dover gestire, con gli
scarsissimi mezzi a loro disposizione, una rete stradale costosa,
estesa e di onerosa manutenzione, si osserva però che a
contrapposizione tra la quasi completa sistemazione del territorio
sotto tale aspetto che si costituisce un servizio fondamentale e un
presupposto per ogni altro intervento pubblico a favore della
popolazione. È comunque evidente che l'Amministrazione regionale ha
posto a disposizione dei Comuni un notevole investimento di
capitale pubblico sotto forma di strade che non può venire
utilizzato convenientemente e viene lasciato deperire per mancanza
di manutenzione o peggio inutilizzato sotto la coltre di neve dei
lunghi periodi invernali.
Anche sotto questo aspetto la Regione ha da tempo iniziato una
forma di concreto intervento istituendo nel proprio bilancio di
previsione il capitolo 512 "Spese e contributi per la manutenzione
di strade comunali", su tale fondo vengono imputati come contributi
le relative spese sostenute dalle Amministrazioni comunali, è però
evidente che in tale modo disordinato, disorganico, non
proporzionato all'effettivo fabbisogno  comune in quanto
quelle Amministrazioni comunali che non abbiano l'iniziativa di
eseguire manutenzioni e lo sgombero della neve non presentano
richieste e non sollevano quindi l'intervento finanziario della
Regione, con disagio della popolazione ed un prevedibile alto costo
delle manutenzioni straordinarie.
Vi è inoltre il problema della dignità delle Amministrazioni
comunali, noi non riteniamo dignitoso che un Sindaco debba recarsi
regolarmente presso l'Amministrazione regionale per chiedere il
contributo per un tratto di sgombro neve, per un muro franato, o
peggio per un tombino intasato.
Con questo disegno di legge proposto il contributo regionale è
commisurato invece alla effettiva estensione delle strade comunali
extra-urbane e la sua pratica utilizzazione è lasciata alla
responsabile autonomia delle Amministrazioni comunali sotto
controllo di questo Assessorato limitato all'accertamento che le
manutenzioni ordinarie e lo sgombro della neve vengano realmente
eseguiti in armonia con lo spirito della presente legge.
In base alle indagini preliminari eseguite risulta che la
lunghezza delle strade assistibili con contributo regionale è di
circa 1.000 Km per tutta la Valle d'Aosta, da qui consegue un
fabbisogno previsto in Lire 200 milioni annui, con tale somma si
potrà garantire la conservazione della rete stradale extra-urbana
che ha un valore aggiornato di circa 45-50 miliardi di lire. Si
osserva quindi che le spese annue per l'ordinaria manutenzione di
tale ingente capitale pubblico opereranno sicuramente per evitare
future e prevedibili ma certamente elevate spese per i ripristini e
le manutenzioni straordinarie sempre molto costose.
Dobbiamo considerare infine, favorevolmente la creazione di
alcune decine di posti di lavoro per cantieri comunali, il cui
onere potrà venire affrontato in base al contributo della presente
legge e che svolgeranno la loro opera utilmente nell'interesse
della collettività.
Fosson (U.V.)
- Solo per dire che come Commissione Lavori
Pubblici siamo stati d'accordo con delle piccole modifiche già
apportate a questa legge e rinnoverei solo quella che è la
raccomandazione già fatta, cioè che si controlli che effettivamente
i Comuni che vengono a beneficiare di questi contributi svolgano
quell'opera di manutenzione, la svolgano effettivamente attraverso
i cantonieri, non lasciando andare, cioè che questa opera di
controllo si faccia.
Manganoni (P.C.I.)
- Io penso che era doveroso prendere
un provvedimento del genere per evitare quanto ha già detto
l'Assessore che tutte le volte che per una frana o il crollo di un
muro i Comuni non avevano i mezzi, il Sindaco doveva venire alla
Regione ad elemosinare, io vorrei però fare osservare una cosa,
questo decorre, cioè dal '72, loro nel 1972 percepiranno già le 200
lire per ogni chilometro anche se viene approvato adesso in
maggio.
Vorrei anche, non so, almeno nella Commissione, l'orientamento
della Commissione ho l'impressione che sia stato un po' questo: per
quelle strade per cui era chiesto il passaggio da comunale a
regionale in attesa che si provveda alla sistemazione delle strade
affinché abbiano quel carattere regionale, questo in un certo modo
viene incontro ai Sindaci permettendo loro di fare la manutenzione
a carico della Regione, nel senso che la Regione gli versa le 200
lire anche in quelle strade che dovrebbero passare regionali,
questo dovrebbe essere un po' anche lo spirito mi sembra perché
quando si è discusso nella Commissione ciò non vuol dire che non
dovranno passare regionali comunque il problema adesso è meno
impellente disponendo già i Comuni di una cifra sufficiente per
mettervi un cantoniere e per fare lo sgombero di neve.
Montesano (P.S.D.I.)
- Altri interventi? Allora si passa
alla votazione articolo per articolo, io prego l'Assessore ai
Lavori Pubblici di indicare le modifiche, mi pare che sono state
proposte dalla Commissione Lavori Pubblici... È vero, lei le ha
accolte queste...? Sì, ma è bene che di questo se ne faccia
menzione...
(Fosson:
sono già riportate nel testo no?)
...Sono riportate sul testo? Vediamo un po': "4° rigo ...villaggio
abitato... tutto l'anno". Va bene allora sono riportate nel
testo.
Art. 1 - Il Consiglio approva.
Art. 2 - Il Consiglio approva.
Art. 3 - Il Consiglio approva.
Art. 4 - Il Consiglio approva.
Art. 5 - Il Consiglio approva.
Art. 6 - Il Consiglio approva.
Si passa alla votazione a scrutinio segreto.
Risultato della votazione: presenti 25, votanti 25, maggioranza
13, favorevoli 23, contrari 2. Il Consiglio approva.
Si passa all'oggetto n. 8.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK