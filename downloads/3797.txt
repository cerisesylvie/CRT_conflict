Consiglio Regionale della Valle d'Aosta - Oggetto del Consiglio n. 70 del 11 febbraio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 70 del 11 febbraio 1981 - Resoconto
OGGETTO N. 70/81 - COMUNICAZIONI DEL PRESIDENTE DEL CONSIGLIO
SULLO SCHEMA DI DISEGNO DI LEGGE STATALE CONCERNENTE LA REVISIONE
DELL'ORDINAMENTO FINANZIARIO DELLA REGIONE.
Presidente
- La Presidenza deve fare una comunicazione
importante al Consiglio. Pregherei di distribuire intanto il
documento ai Consiglieri.
La comunicazione riguarda una richiesta presentata dal
Presidente della Giunta e dall'Assessore alle Finanze circa
l'iscrizione di un oggetto all'ordine del giorno ai sensi del 2°
comma dell'art. 50, come è consuetudine. L'oggetto riguarda:
"Regione Valle d'Aosta: schema di disegno di legge concernente la
revisione dell'ordinamento finanziario della Regione". Viene
consegnato a tutti i Consiglieri il testo della lettera con cui il
Ministero del Tesoro trasmette questo schema di disegno di legge ai
fini del parere preventivo che al riguardo deve emettere il
Consiglio regionale.
Io credo di non insegnare niente al Consiglio, ma mi permetto di
ricordare che la procedura seguita in casi come questo e che
intendiamo seguire anche in questa occasione è la seguente: viene
distribuito il testo dell'argomento di cui trattasi affinché i
Consiglieri abbiano il tempo di darvi un'occhiata e stabilire se
intendono iscrivere con apposita votazione l'oggetto all'ordine del
giorno; dopo di che, in un periodo successivo, comunque sempre
nella stessa adunanza - in questo caso il Consiglio è convocato
anche per domani e dopo domani - , il Consiglio, se l'oggetto verrà
iscritto, lo discuterà.
Pertanto abbiamo, con la consegna del documento a tutti i
Consiglieri, ottemperato alla prima fase, cioè quella di mettere in
condizioni i Consiglieri di prendere visione dell'oggetto che il
Presidente della Giunta e l'Assessore alle Finanze richiedono sia
messo in votazione per la sua iscrizione. Andiamo avanti adesso coi
nostri lavori: procederemo subito prima o subito dopo la relazione
introduttiva dell'Assessore alle Finanze sugli oggetti 12 e 13,
cioè il bilancio, alla votazione concernente l'iscrizione
dell'oggetto all'ordine del giorno.
Ha chiesto di parlare il Presidente della Giunta, Consigliere
Andrione, ne ha facoltà.
Andrione (UV)
- Volevo chiedere al Presidente del
Consiglio e al Consiglio se è possibile illustrare le ragioni per
le quali riteniamo che il parere del Consiglio regionale in materia
sia particolarmente urgente, perché forse questo potrebbe
semplificare il problema.
Presidente
- Lo farei al momento della votazione, perché
se c'è un dibattito si dovrà arrivare alla votazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK