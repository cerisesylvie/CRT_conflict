Consiglio Regionale della Valle d'Aosta - Oggetto del Consiglio n. 208 del 16 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 208 del 16 dicembre 1988 - Resoconto
OGGETTO N. 208/IX - DATI PRECISI SUL PREOCCUPANTE FENOMENO
DEGLI ATTI DI VIOLENZA NEI CONFRONTI DEI MINORI. (Interrogazione
con risposta scritta).
PRESIDENTE: Do lettura dell'interrogazione presentata dal
Consigliere Riccarand:
INTERROGAZIONE CON RISPOSTA SCRITTA
Un comunicato, diffuso il 14 ottobre 1988, dall'Ufficio Stampa
della Presidenza della Giunta sui casi di violenza sessuale
riguardanti i minori verificatisi in Valle d'Aosta ha suscitato
diffuse perplessità.
Nel comunicato il Presidente della Giunta affermava infatti che
dalla primavera 1988 all'ottobre 1988 non era stato registrato in
Valle d'Aosta nessun nuovo caso di violenza o tentata violenza e
neppure nuovi atti di libidine.
Il comunicato si soffermava poi sui casi verificatisi nel 1987
affermando che "sono stati definitivamente ricostruiti in 5 casi,
di cui uno di violenza carnale consumata, uno di tentata violenza e
4 di atti di libidine".
Sui casi del, 1987 c'è un evidente errore perché la somma dei
casi elencati fa 6 e non 5; ma, soprattutto, per quanto riguarda il
periodo primavera-autunno '88 l'affermazione del, comunicato stampa
contrasta con quanto emerso dall'intervista realizzata dal TG3
regionale (andata in onda il 17.10.1988) ad una mamma di Aosta, la
quale ha esplicitamente dichiarato di aver denunciato in Questura,
il 9 settembre 1988, un episodio di violenza subito da sua
figlia.
Tutto ciò premesso, al fine di avere dei dati precisi su questo
preoccupante fenomeno ed al fine di avere informazioni ufficiali
anche sui casi di violenza sessuale a danno di minori che si
verificano, purtroppo, anche all'interno delle famiglie;
il sottoscritto Consigliere regionale
INTERROGA
il Presidente della Giunta regionale per conoscere:
1) come mai nella riunione del, Comitato per l'Ordine e la
Sicurezza Pubblica svoltosi in data 7 ottobre 1988 non si è tenuto
conto della denuncia presentata alla Questura di Aosta il 9
settembre 1988?
2) da un riesame della situazione fra la primavera e l'autunno
'88 sono emersi altri casi di violenza sessuale a danno di
minori?
3) quanti sono stati gli episodi di violenza sessuale a danno
dei minori negli ultimi quattro anni e in quanti casi sono stati
individuati i responsabili?
4) quanti sono stati negli ultimi quattro anni gli episodi di
violenza sessuale verificatisi all'interno delle famiglie e
segnalati al Tribunale dei minori di Torino. Ed, inoltre, per quale
motivo nel fornire dati ufficiali non si aggiungono questi ultimi
casi agli altri in modo da dare un quadro completo del triste
fenomeno?
All'interrogazione con risposta scritta in oggetto, è stata data
risposta con lettera n. 1404 in data 5 dicembre 1988.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK