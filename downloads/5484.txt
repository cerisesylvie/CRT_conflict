Consiglio Regionale della Valle d'Aosta - Oggetto del Consiglio n. 479 del 5 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 479 del 5 aprile 1984 - Resoconto
OGGETTO N. 479/VIII - COSTRUZIONE DI UNO STABILIMENTO IN
LILLIANES DA DESTINARE ALLA "CONFEZIONI VALLE DI GRESSONEY".
(Interpellanza).
PRESIDENTE:
Do lettura dell'interpellanza presentata dai
Consiglieri Millet e Tonino:
INTERPELLANZA
CONSIDERATO che di norma gli interventi della Regione per
favorire gli insediamenti industriali sono regolati da apposite
convenzioni tra Regione e società interessate;
i sottoscritti Consiglieri regionali
INTERPELLANO
l'Assessore regionale competente per sapere:
1)
perché per il laboratorio industriale in
costruzione nel Comune di Lillianes non è stata stipulata alcuna
convenzione fra la Regione e la C.V.G. - Confezioni Valle di
Gressoney - e se e intenzione della Giunta provvedere a tale
adempimento per il futuro;
2)
a che punto si trovano i lavori di costruzione
dello stabilimento industriale.
PRESIDENTE:
Illustra l'interpellanza
il Consigliere Millet, ne ha facoltà.
MILLET - (P.C.I.):
Abbiamo presentato l'interpellanza,
dopo aver presentato un'analoga interrogazione scritta, perché a
tutt'oggi non risulta ancora essere stata stipulata alcuna
convenzione con la Ditta di Confezioni "Valle di Gressoney" per la
costruzione di uno stabilimento industriale.
Poiché la spesa è di oltre i 600 milioni, la Regione dovrebbe
tutelarsi al più presto, anche perché la C.V.G. è una ditta di
fatto, non ancora iscritta in Tribunale.
Chiediamo quindi cosa intende fare la Giunta, se i lavori sono
iniziati e quali sono i tempi previsti.
PRESIDENTE:
La parola all'Assessore
all'Industria,Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP):
La Convenzione è in fase di
preparazione e la stipulazione avverrà in tempi piuttosto
contenuti.
Per quanto riguarda invece la seconda domanda, la consegna dei
lavori all'impresa aggiudicataria, la Martinetti di
Pont-Saint-Martin, è avvenuta il 23.3.1984.
I lavori di scavo stanno iniziando in questi giorni; la consegna
del fabbricato è prevista per la fine di gennaio 1985.
Il costo, a base d'asta, è previsto in Lire 588 milioni; il
costo del terreno, 20.000 mq., è di 32.000.000.
La Società C.V.G., che opera già a Lillianes con 18 dipendenti e
ad Issime con 23, ha intenzione di unificare i due laboratori.
Riteniamo quindi di poter stipulare al più presto la
Convenzione, perché, in assenza di garanzie patrimoniali, vi sono
però garanzie fideiussorie e bancarie; saranno comunque tutelate le
esigenze della Regione.
PRESIDENTE:
Do la parola al Consigliere Millet, ne ha
facoltà.
MILLET - (P.C.I.):
Prendo atto della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK