Consiglio Regionale della Valle d'Aosta - Oggetto del Consiglio n. 1091 del 21 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 1091 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1091/X Concessione di un aiuto ai produttori di
formaggio "Fontina" anno 1993.
Deliberazione Il Consiglio
Ritenuta l'opportunità, di corrispondere un aiuto ai produttori
di formaggio "Fontina" marchiata, che ricorrano, nel corso del
ciclo di produzione, all'assistenza tecnica qualificata;
Considerato che i motivi che giustificano la concessione di tali
premi possono essere riassunti nell'intento di incoraggiare i
produttori a continuare ad intensificare il miglioramento
qualitativo della produzione ed a promuovere un sempre più ampio
ricorso ai mezzi indicati dalla buona tecnica casearia;
Ricordato che tale tipo di aiuto viene concesso, per ottenere un
prodotto agroalimentare munito di un marchio di qualità come
riconosciuto dal DPR n. 1269 del 30 ottobre 1955 che attribuisce al
formaggio "Fontina" la denominazione di origine;
Ricordato che la presenza dell'uomo in montagna è indispensabile
al mantenimento dell'ambiente, che l'attività dell'allevamento è
l'unica praticabile in alta montagna e che l'aiuto in questione
concerne oltre 2000 piccole aziende agricole;
Ritenuto opportuno corrispondere l'aiuto di cui si tratta per
sostenere le spese relative alle ore di prestazioni tecniche
qualificate, idoneamente calcolate in modo forfetario, impiegate
nell'ambito del processo di trasformazione per l'ottenimento di un
prodotto riconosciuto di qualità, fermo restando che l'ammontare
degli aiuti calcolato in tal modo non può superare l'ammontare
delle spese realmente sostenute per le prestazioni stesse;
Rilevato che le latterie turnarie e gli alpeggi sono localizzati
nelle zone più difficilmente accessibili in genere non
raggiungibili tramite automezzi e che, a causa delle loro modeste
dimensioni, devono sopportare, analogamente ai privati, costi di
conduzione e produzione superiori ai caseifici più funzionali di
fondovalle, pur garantendo un prodotto ottimo dal punto di vista
qualitativo;
Ritenuto equo, per le ragioni sovraesposte, intervenire a favore
dei predetti produttori con un aiuto integrativo orario superiore
rispetto ai caseifici;
Considerato che le deliberazioni del Consiglio regionale n.
4489/IX del 13 aprile 1993 e n. 406/X del 22 dicembre 1993,
relative alla concessione degli aiuti per l'anno 1992, sono state
inviate per il parere di competenza alla Commissione CEE e che la
stessa, con lettera prot. SG (94) D-16887 in data 28 novembre 1994,
ha comunicato che "non solleva obiezioni nei confronti di tali
misure ai sensi delle regole di concorrenza del trattato";
Visto che la presente deliberazione, relativa all'anno 1993,
contiene gli stessi criteri e le stesse modalità di concessione
degli aiuti;
Richiamati: legge 10 aprile 1954, n. 125; DPR 5 agosto 1955, n.
667; DPR 30 settembre 1955 e D.M. 26 giugno 1957;
Visto il parere favorevole rilasciato dal Dirigente del Servizio
di Assistenza Tecnica-Economica, Sociale e dello Sviluppo Agricolo
ai sensi del combinato disposto dell'articolo 72 della legge
regionale n. 3/1956 e successive modificazioni, e dell'articolo 21
della legge regionale 18/1980 e successive modificazioni, in ordine
alla legittimità della presente deliberazione;
Delibera
1) di approvare la concessione ai produttori di formaggio
"Fontina", singoli od associati, di un aiuto, orario pari a lire
12.000 per i caseifici e a lire 21.000 per i produttori privati,
degli alpeggi e delle latterie turnarie, al fine di sostenere le
spese per le ore di prestazioni tecniche qualificate, idoneamente
calcolate in modo forfetario, impiegate dai produttori nell'ambito
del processo di trasformazione per l'ottenimento di un prodotto di
qualità nel corso dell'anno 1993;
2) di approvare ed impegnare la spesa complessiva di lire
1.936.083.500=
(unmiliardonovecentotrentaseimilioniottantatremilacinquecento), con
imputazione al Cap. 42080 del bilancio preventivo della Regione per
l'anno 1994 ("Contributi per lo sviluppo dell'agricoltura e per
l'incremento dei prodotti tipici"), che presenta la necessaria
disponibilità;
3) di dare atto che per la liquidazione ai produttori aventi
diritto si provvederà con deliberazione di Giunta;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera e) del Decreto Legislativo 22
aprile 1994, n. 320.
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Nous avons déjà débattu ce problème la semaine
dernière, en discutant les modifications apportées à la
délibération qui attribuait le prix pour l'année 1992; il s'agit
maintenant de prévoir la même chose pour l'année 1993.
Presidente Pongo in votazione la delibera in oggetto.
Presenti: 29
Votanti: 28
Favorevoli: 28
Astenuti: 1 (Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK