Consiglio Regionale della Valle d'Aosta - Oggetto del Consiglio n. 835 del 22 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 835 del 22 novembre 1989 - Resoconto
OGGETTO N. 835/IX - Preoccupazioni espresse per la
progettazione di una strada nella fraz. Prelaz, in Comune di Pontey
(Interrogazione).
Presidente - Do lettura dell’interrogazione
presentata dal Consigliere Riccarand:
INTERROGAZIONE
E’ recentemente pervenuta ai Capi Gruppo del
Consiglio regionale una lettera sottoscritta dagli abitanti della
Frazione Prélaz, in Comune di Pontey, con cui si segnala
l’esistenza di un progetto di strada che
arrecherebbe dei danni all’Agricoltura della zona e
non apporterebbe nessun beneficio al villaggio.
La preoccupazione dei sottoscrittori della lettera di
salvaguardare le zone coltivate, di particolare pregio perchè
vicine alle case, è più che legittima ed occorre dare una risposta
che sia convincente e positiva.
Tutto ciò premesso, il sottoscritto Consigliere regionale
interroga
la Giunta regionale per sapere:
1) da chi è stato redatto il progetto di strada che ha suscitato
le preoccupazioni degli abitanti di Prélaz;
2) quali sono le finalità e le caratteristiche di tale progetto
di nuova strada;
3) in che modo si intende intervenire per rivedere o abbandonare
tale progetto.
Presidente
- Ha chiesto di parlare
l’Assessore ai Lavori Pubblici Fosson, ne ha
facoltà.
Fosson (DC)
- Immagino che il problema sollevato dal
Consigliere Riccarand riguardi la progettazione della strada
dell’
envers
, che la Giunta regionale, come
già detto altre volte in questo Consiglio, intende sistemare da
Arvier fino a Pontey e Châtillon.
Nella zona di Prélaz, in Comune di Pontey, è stato incaricato un
tecnico, come d’altra parte in altri diversi settori
della strada dell’
envers
, tecnico che si è
preoccupato di redigere una serie di proposte, che si configurano,
per il momento, come studi di fattibilità o progetti di massima.
Naturalmente avrà provveduto a porre sul terreno dei punti di
riferimento e probabilmente questi hanno suscitato preoccupazioni
fra gli abitanti.
Intendo dire che il tecnico incaricato
dall’Amministrazione regionale ha già provveduto a
portare al Comune di Pontey le diverse soluzioni, che sono già
state viste dall’ufficio competente
dell’Assessorato ai Lavori Pubblici.
Devo dire che a tutt’oggi, proprio perchè ci sono
delle difficoltà di scelta, non è ancora stata fatta una scelta
definitiva. Mi rendo conto che l’abitato di Prélaz,
così come è configurato, costringe l’attuale sedime
stradale a dei punti estremamente ridotti, a dei punti nodali
estremamente sofferti dal punto di vista del transito; quindi
l’alternativa è: o allargare demolendo qualche casa,
oppure creare un tracciato completamente nuovo, andando ad occupare
dei terreni attualmente utilizzati per
l’agricoltura.
Quindi, siamo ancora in discussione e non è stata presa alcuna
decisione definitiva. Sicuramente terremo conto delle osservazioni
degli abitanti del villaggio di Prélaz.
Presidente
- Ha chiesto di parlare il Consigliere
Riccarand, ne ha facoltà.
Riccarand (NS)
- Prendo atto delle affermazioni
dell’Assessore. Credo che in questo caso, come in
altri casi analoghi, sia molto importante tener conto del parere
del Comune e in particolare, in questo caso, degli abitanti di
questa frazione, che sono direttamente interessati alla questione.
Credo che vada curato soprattutto l’aspetto
dell’informazione, perchè nella petizione che ci è
giunta si afferma che gli abitanti non erano a conoscenza di quello
che stava avvenendo; si sono preoccupati quando hanno visto questi
picchetti sui terreni, in quanto hanno pensato ad una decisione già
presa e che non condividevano.
Ritengo che sia importante aprire una consultazione, in modo da
arrivare ad una scelta che sia concordata con i diretti interessati
della frazione.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK