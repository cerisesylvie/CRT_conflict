Consiglio Regionale della Valle d'Aosta - Oggetto del Consiglio n. 1180 del 12 maggio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1180 del 12 maggio 2010 - Resoconto
OGGETTO N. 1180/XIII - Interpellanza: "Interventi per la
messa in sicurezza della tratta ferroviaria
Verrès-Chambave".
Interpellanza
Ricordata la tragedia ferroviaria sulla linea Malles-Merano,
nel Südtirol, del 12 aprile scorsa, che dai primi accertamenti
sembra sia da imputare ad una perdita di acqua da un impianto di
irrigazione a pioggia posto a monte della massicciata;
Considerato che anche lungo la ferrovia tra Pré-Saint-Didier
e Pont-Saint-Martin sono numerosi i tratti di massicciata esposti a
crinali dotati di impianti di irrigazione e che sembra che già in
passato, nel tratto Chambave-Châtillon, delle perdite di acqua
infiltratesi nel terreno abbiano provocato un cedimento del
terreno, fortunatamente avvenuto durante il periodo di chiusura
post-alluvione;
Tenuto conto che esiste già un progetto di massima del
Politecnico di Torino per la messa in sicurezza della tratta da
Verrès a Chambave, una delle più esposte a frane, con la
costruzione di una galleria, che ridurrebbe anche di più di due
chilometri il percorso e consentirebbe un netto aumento della
velocità di esercizio oggi limitata a 80 km/h;
i sottoscritti Consiglieri regionali del Partito
Democratico
Interpellano
la Giunta regionale per conoscere se intenda:
1) verificare con Rete Ferroviaria Italiana se ci sono stati
in passato episodi riconducibili a movimenti franosi interessanti
il sedime ferroviario imputabili a perdite di acqua nei versanti a
monte;
2) richiedere urgentemente a Rete Ferroviaria Italiana una
relazione sull'attuale stato di sicurezza delle linee ferroviarie
valdostane, in particolar modo per il pericolo
idrogeologico;
3) avviare con la nuova giunta piemontese un percorso di
collaborazione che porti all'attuazione di tutti gli impegni già
concordati e finanziati e che avvii in particolare la progettazione
definitiva e la realizzazione della nuova tratta
Verrès-Chambave.
F.to: Carmela Fontana - Rigo - Donzel
Président
- La parole à la Conseillère Carmela
Fontana.
Fontana (PD)
- Grazie, Presidente. Esattamente un mese fa
in Alto Adige una frana causata da una perdita di acqua da un
impianto di irrigazione a pioggia, posto a monte della massicciata,
ha provocato il deragliamento del treno diretto da Malles a Merano
causando la morte di alcuni passeggeri. La situazione nella nostra
ferrovia è simile a quella altoatesina, la massicciata da
Pré-Saint-Didier a Pont-Saint-Martin per lunghi tratti costeggia i
pendii della montagna, ove sono posizionati frequentemente impianti
di irrigazione. Inoltre sicuramente varie aree rosse rilevate negli
aggiornamenti dei piani regolatori comunali, successivi alle
inondazioni dell'ottobre 2000 interessano la sede ferroviaria per
tratti più o meno rilevanti. Da parecchi anni giacciono non spesi
oltre 40.000.000 di fondi statali per il potenziamento e la messa
in sicurezza della nostra ferrovia, per tanti motivi non sono stati
ancora spesi. Non siamo qui a fare polemiche, ma la recente
tragedia del Sud Tirolo e il bisogno di più elevati livelli di
sicurezza ci devono portare ad una nuova fase di iniziativa
politica nei confronti di Rete Ferroviaria Italiana, proprietario e
gestore della nostra linea. La sicurezza dei passeggeri non può
essere messa in discussione da ulteriori ritardi, perciò vogliamo
capire le intenzioni della Giunta regionale in merito e la sua
volontà di verificare anzitutto con RFI se ci sono stati nel
territorio valdostano episodi riconducibili a movimenti franosi
interessanti il sedime ferroviario, imputabile a perdite di acqua
nei versanti a monte o altre cause naturali o meno.
Vorremmo inoltre capire se la Giunta regionale intende
richiedere urgentemente a RFI una relazione sull'attuale stato di
sicurezza delle linee ferroviarie valdostane, in particolar modo
relativamente al pericolo idrogeologico. Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Merci, M. le Président. Sicuramente
abbiamo guardato con grande attenzione quello che è successo sulla
linea ferroviaria Merano-Malles. Credo che la Merano-Malles sia una
tratta ferroviaria che possiamo portare ad esempio sia in termini
di efficienza, che in termini di servizio e di sicurezza. In
montagna, purtroppo, il rischio zero non esiste, quindi se è vero
che vi abbiamo guardato con grande attenzione - ho avuto modo di
avere uno scambio con l'Assessore competente della Provincia di
Bolzano, che ci ha ringraziato per la nostra vicinanza -, è una
situazione che è ancora per noi un esempio in termini di
sicurezza.
Per quel che è della nostra tratta di proprietà di RFI, è una
tratta sulla quale abbiamo un confronto continuo e cerchiamo di
collaborare per tutte le questioni di sicurezza, in ultimo vi
ricordo quello che abbiamo fatto nell'ambito delle attività
regionali per quel che è del brillamento di una porzione rocciosa
instabile nel comune di Arnad, che ha visto sia l'Amministrazione
regionale, sia RFI ragionare per mettere in sicurezza il luogo. Lo
studio di fattibilità del Politecnico di Torino, relativo
all'adeguamento e al miglioramento della tratta ferroviaria in
questione, aveva ipotizzato una variante per la tratta ferroviaria
Verrès-Châtillon allo scopo di ridurre i tempi di percorrenza,
segnalando anche un tratto di sede a mezza costa, insistente sulla
Dora, soggetto a fenomeni di erosione al piede, oltre che di
instabilità della scarpata a monte e alcuni tratti soggetti a
caduta massi, rispetto ai quali la variante avrebbe comportato una
riduzione del rischio; quindi su questo c'è un'azione fatta da un
soggetto qualificato, che è il Politecnico di Torino. Il
Politecnico non ha evidenziato situazioni di rischio
particolarmente elevato, né fenomeni di collasso imminente, che in
questo momento lo studio non ha evidenziato; sicuramente, rispetto
all'istanza, avremo modo nei prossimi tavoli tecnici di fare un
ulteriore approfondimento e confronto con RFI, per verificare
ulteriori passi avanti.
Nella terza domanda, che è ovviamente interessante dal punto di
vista prospettivo, si dice:
"avviare con la nuova Giunta
piemontese un percorso di collaborazione che porti all'attuazione
di tutti gli impegni..."
, ora senza voler dire: "lo abbiamo già
fatto", rispetto a questo, già il 21 aprile ho scritto alla collega
che si era insediata nei giorni precedenti e attendo ancora ma,
rispetto a questo, abbiamo già fatto, ci siamo già mossi e direi
molto tempestivamente, il 21 marzo c'è stata proprio questa
lettera.
Per quel che è dei rapporti in generale, ricordo una lettera del
Presidente della Regione del 22 aprile, che ha scritto
all'Amministratore delegato di RFI sempre nell'ambito della
verifica del tavolo tra i sottoscrittori degli accordi di programma
per portare avanti tutte le varie questioni.
Noi riteniamo... e ne approfitto per dare un'informazione
rispetto ad una non domanda... ma nei giorni scorsi avrete visto
anche l'ulteriore odissea dei nostri cittadini che prendono il
treno, con delle situazioni veramente imbarazzanti; persone che si
trovano nella necessità di continuamente giustificare dei ritardi
perdendo ore di lavoro, riducendo delle ferie, per cui credo sia in
partenza oggi, o al massimo lunedì, un'ulteriore richiesta di
incontro. Era stato fatto un incontro qualche mese fa con l'ing.
Laguzzi, con il nuovo responsabile Acquaro, abbiamo incontrato
anche il nuovo responsabile valdostano e piemontese Gregorio
Pascal. Questi ritardi li hanno giustificati con il fatto che ci
sono stati dei temporali, delle straordinarie precipitazioni per
mandare in tilt tutto il sistema di controllo. Vi do questo
elemento per dire che l'elemento di controllo necessita poi di
interventi manuali, allora quando intervengono, non avendo una
direzione autonoma della Valle d'Aosta, noi finiamo nel calderone
del Piemonte e, dal punto di vista numerico, intervengono sulle
tratte più frequentate, quindi la nostra arriva per ultima!
Fintanto che i
relais
danno delle spie rosse, quindi gli
operatori non intervengono manualmente per sistemare la questione,
i nostri treni rimangono fermi, perché nessuno dei macchinisti, a
fronte di una spia rossa, si prende la responsabilità di far
partire il treno. Capite che in una situazione del genere, finché
non abbiamo un'autonomia nell'ambito ferroviario valdostano,
abbiamo delle grosse difficoltà. Noi rivendichiamo il fatto che ci
sia un'attenzione, al di là del procedimento sugli APQ, perché
questi sono dei ragionamenti di lungo termine, ma vogliamo anche
un'attenzione sul breve termine, su tali cose che possono essere
risolte con un'attenzione puntuale e con l'introduzione di
responsabili. Questo è nell'ambito delle priorità, aspettiamo con
ansia, spero ci sarà nelle prossime settimane l'incontro con la
Regione Piemonte e verificheremo lo stato di avanzamento.
Président
- La parole à la Conseillère Carmela
Fontana.
Fontana (PD)
- Ringrazio l'Assessore, mi sembra di aver
capito che la priorità c'è, ha evidenziato i problemi della
ferrovia, anche se io non li avevo evidenziati, ma è una cosa che
abbiamo visto tutti, perché effettivamente ci vergogniamo di avere
una rete ferroviaria così e per il disagio che creiamo ai
cittadini. Lei mi rassicura che non ci sono problemi, sarei stata
un po' più tranquilla dopo tutto quello che è successo in Alto
Adige, però in questi giorni sono venuta a conoscenza che il 9
maggio a Leverogne e ad Arvier è stato danneggiato l'idrante dei
vigili del fuoco - idranti che sono posizionati sui bordi della
strada - ed è uscita una quantità d'acqua che, scorrendo verso
valle, ha causato uno smottamento di terra i cui detriti andavano a
lambire la sede della linea ferroviaria Aosta/Pré-Saint-Didier, per
fortuna, senza causare grossi danni; non voglio con questo
allarmare, ma anche noi siamo soggetti a tali problemi. Chiediamo
al Governo una maggiore attenzione e riteniamo che la prevenzione
non sia mai troppa, non vogliamo che succedano delle tragedie,
ossia crediamo sia sempre meglio prevenire. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK