Consiglio Regionale della Valle d'Aosta - Oggetto del Consiglio n. 292 del 30 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 292 del 30 novembre 1970 - Resoconto
OGGETTO N. 292/70 - Lavori di costruzione delle Terme di Pré
St. Didier. (Interpellanza)
Montesano (P.S.D.I.)
- Risponde l'Assessore ai Lavori
Pubblici.
Rollandoz
(D.P.)
- Dunque, rispondo alle domande
poste dal Consigliere Pedrini.
Il progetto corredato dei necessari documenti e della domanda di
ammissione ai contributi ai sensi della legge 2.4.1968 n. 526 è
stato presentato al Genio Civile di Aosta da parte del competente
Assessorato al Turismo in data 7 agosto 1970.
L'Ufficio del Genio Civile ha restituito all'Assessorato
regionale ai Lavori Pubblici i progetti, con l'introduzione di
alcuni emendamenti tecnico-amministrativi di lieve entità, in data
6 ottobre 1970. Il parere del CONI non è ancora pervenuto
ufficialmente; si passerà sempre attraverso l'Ufficio del Genio
Civile secondo il disposto di legge. Per via ufficiosa, però,
abbiamo già la copia del parere del CONI, il quale dice che per
l'impianto è approvata la piscina di metri 25x16,80 in conformità
ai regolamenti della Federazione Italiana... sono osservate le
norme vigenti in materia, idoneità tecnico-sportiva, mancano i
passaggi obbligati con docce, che si consiglia di realizzare...
quindi, ufficialmente, abbiamo anche il parere del CONI, non
possiamo ancora, per adesso, però precisare il parere del CONI, che
arriva al Genio Civile, da questi va al Provveditorato alle Opere
Pubbliche del Piemonte, dove verrà determinato l'esatto ammontare
del contributo.
I lavori non sono ancora iniziati, sia per l'approssimarsi della
stagione invernale, sia per permettere l'aggiornamento del progetto
secondo quanto richiesto dall'Ufficio del Genio Civile.
Pedrini (P.L.I.)
- A me, spiace dover dire che non sono
per niente soddisfatto della risposta, e questo non per un fatto
personale con l'Assessore, ma perché, evidentemente, l'Assessore ha
risposto nella maniera migliore in cui poteva rispondere quando ci
sono delle cose che non vanno e che io qui posso provare ponendogli
una sola domanda, ed è questa: quando è stato appaltato il lavoro
delle Terme di Pré-St-Didier? Allora, da questa risposta noi
potremo già sapere che è stato appaltato il lavoro senza che il
Genio Civile avesse dato il suo parere, senza che il CONI avesse
dato il suo parere, e mi fermo qua, perché in questo appalto vi
sono altre cose che non vanno. Perciò ad un dato punto, non mi si
venga, per cortesia, a dire: ma i lavori sono fermi perché il
tempo... no, no, il tempo è stato sempre magnifico e tutti in Valle
d'Aosta hanno sempre lavorato tranquillamente.
Va bene? E continueranno a lavorare se ci sarà il sole ancora
per alcuni giorni e per alcune settimane, dappertutto, a 2.000
metri a quest'ora si sta lavorando e si stanno facendo dei
getti.
Ora, se l'Assessore fosse stato molto più sincero e avesse
detto: abbiamo sbagliato, noi credevamo, pensavamo e invece è così,
forse qualcuno ha, in base al senso, potrebbe aver forzato la mano
e ci siamo trovati ingrippati, la cosa era molto più simpatica.
Pedrini tirava giù la serranda dei suoi denti, se ne stava zitto e
non diceva queste cose, che, evidentemente, sono sgradevoli e che
lasciano una cattiva impressione non soltanto a noi Consiglieri,
ma, evidentemente anche all'opinione pubblica.
Ora, ad un dato momento, che mi si venga a dire, in data 7
agosto, che il CONI ufficiosamente, ecc. ma, Signori miei, o voi
siete degli irresponsabili, o voi siete della gente che veramente
fa gli interessi della Valle e quindi, prima di muoversi, vuole
avere le spalle tutelate e io mi tiro giù il cappello e cammino
come un treno. Ma nel momento in cui tutto questo non avviene,
evidentemente, allora io devo avere queste perplessità e non sono
le mie perplessità, ma sono delle perplessità che evidentemente
danno adito a tutto quello che ho detto prima. Desidererei dire che
su questo argomento vorrei una risposta precisa del tipo: "Sì,
evidentemente ci siamo sbagliati". Perché se noi apriamo il libro e
non ci fermiamo qua e andiamo avanti, e allora diciamo delle cose
più spiacevoli ancora che io non desidero dire, perché, per carità
di patria, per fare vedere che noi abbiamo appaltato un lavoro
senza essere a posto con quella che è la prassi normale di tutti
gli appalti che si fanno in Valle d'Aosta.
Rollandoz
(D.P.)
- A questo punto posso rispondere
al Consigliere Pedrini che il progetto è stato portato in Giunta e
noi, come l'Assessore ai Lavori Pubblici, abbiamo messo all'appalto
e abbiamo sbagliato, abbiamo commesso l'errore di mandare
all'appalto il progetto senza questo parere. Ma, appena ce ne siamo
accorti, abbiamo sospeso l'appalto.
Montesano (P.S.D.I.)
- Allora chiuso questo argomento, io
proporrei al Consiglio di togliere la seduta e di convocarla per le
ore 16,30, dato che alle 16,00 c'è la convocazione della
Commissione Affari Generali.
---
Si dà atto che la seduta termina alle ore 12,51.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK