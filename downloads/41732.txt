Consiglio Regionale della Valle d'Aosta - Oggetto del Consiglio n. 745 del 3 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 745 del 3 luglio 2019 - Resoconto
OGGETTO N. 745/XV - Interrogazione: "Interventi normativi per
evitare la chiusura perpetua di strade o sentieri a causa di
episodi di dissesti idrogeologici".
Rini (Presidente) -
Punto 18 all'ordine del giorno. Chi
risponde del Governo? La parola all'assessore Borrello.
Borrello (SA) -
Ringrazio il collega perché la tematica è
sicuramente importante per quanto riguarda questo settore
dell'amministrazione. Partendo dal presupposto che già in altri
interventi all'interno dell'aula consiliare ho sempre cercato di
porre l'attenzione sul discorso rispetto alla valutazione del
rischio, dello scenario di rischio all'interno di un territorio
montano come quello della Valle d'Aosta, con la consapevolezza
delle non possibilità dal punto di vista economico, quindi delle
non risorse infinite per poter mettere in sicurezza l'intero
territorio regionale.
In prima battuta mi permetto con questa iniziativa di dire una
cosa: la Regione si è dotata di strumenti all'avanguardia per la
gestione di problematiche che discendono dall'essere in un
territorio totalmente montano; per quanto riguarda il sistema Valle
d'Aosta, il sistema di allertamento dei rischi idrogeologici, anche
a seguito dell'evento alluvionale del 2000, la mappatura
dell'intero territorio regionale della pericolosità idrogeologica e
le limitazioni dell'utilizzo dei territori in relazione ai livelli
di pericolosità sono un'eccellenza riconosciutaci anche a livello
nazionale per quanto riguarda questo tipo d'impostazioni di
prevenzione e previsione.
Chiedo al Presidente della commissione consiliare... sarebbe
opportuno fare un sopralluogo nel nostro sistema di monitoraggio
degli elementi di carattere parossistico che ci sono a livello del
territorio montano. Un altro elemento sicuramente importante è la
tempestività con la quale s'interviene in caso di dissesto,
cercando di ripristinare le condizioni di sicurezza dell'utilizzo
delle strade o dei territori in tempi brevissimi, per cercare di
limitare il più possibile i disagi per la popolazione e per la
collettività. A questo va sicuramente aggiunta una considerazione
di carattere generale che è quella variazione delle cosiddette
condizioni climatiche che sono totalmente cambiate rispetto alle
abitudini e alla capacità ricettiva del nostro territorio montano
rispetto a eventi meteorici di elevata intensità e magnitudo, che
vanno a cambiare la percezione di ricettività dal punto di vista
delle acque meteoriche con conseguenti attività franose sul nostro
territorio. Quindi tutta una serie di condizioni a monte delle
valutazioni che lei ci ha fatto. Dal punto di vista tecnico, non è
mai stata una caratteristica dei sindaci e delle strutture
regionali quella - questo bisogna riconoscerlo sia ai sindaci che
hanno una grande responsabilità sia anche agli assessori regionali,
le strutture regionali hanno competenza in materia - di seguire la
soluzione più comoda, cioè chiudere una strada o chiudere un
sentiero. Tutti, nel rispetto della normativa vigente e delle
disponibilità finanziarie, hanno sempre operato per riaprire il
prima possibile le strade e i sentieri, assumendosi ovviamente le
responsabilità del caso. Dico solo - è uscito anche sugli organi di
stampa - che sono state avviate delle indagini rispetto alle
strutture regionali per quanto riguarda l'evento incidentale
dell'albero caduto sulla strada regionale, albero in una proprietà
privata caduto sulla strada regionale provocando, ahimè, delle
vittime; ovviamente questo fa capire qual è l'elevato livello di
responsabilità che c'è nell'avere degli incarichi gestionali sia a
livello di sindaco, di incarichi politici a livello regionale ma
anche di strutture dirigenziali.
Con riferimento al primo quesito - tecnicamente per rispondere
alle sue questioni - non esiste alcuna strada regionale oggi chiusa
per un qualche dissesto di natura idrogeologica. Le pochissime
strade comunali interrotte non creano pesanti disagi, perché o sono
in aree non frequentate o frequentate in maniera ridotta oppure
perché esistono delle alternative di transito. Vi sono invece dei
sentieri e delle piste bloccati per fenomeni di caduta massi. Qui
io introduco la risposta per quanto riguarda il collega Chatrian,
dell'assessorato all'ambiente, per quanto riguarda il dipartimento
risorse naturali, ai quali non pervengono comunicazioni ufficiali
in merito a ordinanze sindacali di chiusura e soprattutto
nell'ambito di strade poderali e interpoderali. La conoscenza di
situazioni di criticità sulla fruibilità della rete viabile minore
emerge nel momento di richiesta da parte dei soggetti territoriali
- amministrazioni comunali e CMF (Consorzi di miglioramento
fondiario) - di interventi di ripristino o di mitigazione del
rischio. Per quanto di conoscenza della struttura sistemazioni
montane, le situazioni recenti di chiusura e viabilità, a seguito
di ordinanze sindacali in ambito rurale agricolo e derivanti dalle
problematiche di dissesto, riguardano CMF Ru de Ponton, CMF Ru
Chandianaz, CMF Ru Bréan e CMF Ru Pompillard.
Per quanto riguarda invece il settore sentieristico, la gestione
della rete è di competenza comunale per quanto riguarda gli
itinerari definiti locali dalla legge 21 del '93, mentre è
regionale per quanto concerne quelli definiti d'interesse
regionale. Quali sono quelli d'interesse regionale? Sono le Alte
vie numero 1 e numero 2, il Tour du Mont-Blanc, Tour du Mont-Rose e
Tour des Combins e gli intervallivi 101-105. Su tali percorsi a
oggi non si è a conoscenza di ordinanze di chiusura da parte dei
sindaci. Approfitto per dire che nel sito della Regione, esiste il
portale del geonavigatore, dove c'è l'aggiornamento in tempo reale
delle ordinanze sindacali di cui si è a conoscenza per dare
informazioni sia agli utenti turistici ma anche a coloro che
devono" fruire della zona" per tanti motivi.
"Come si può ovviare alle responsabilità di questi
amministratori che molte volte in prima battuta si devono
interfacciare con dei fenomeni parossistici, fenomeni franosi, e
devono fare le ordinanze sindacali e chiudere questi percorsi",
riguardo all'elemento sicuramente più importante su cui lei ha
posto l'attenzione, che è il secondo quesito, la sensibilità in tal
senso c'è tutta. Bisogna essere molto chiari: ahimé, anche in virtù
di quello che le ho detto prima per quanto riguarda l'albero di
Lillianes e la strada regionale, non è nei poteri della Regione
assumere alcun provvedimento che possa tutelare amministratori o
funzionari in queste situazioni. Le regole sono dettate dal Codice
Penale. Amministratori e funzionari devono sempre attivarsi per
assumere tutti i provvedimenti utili a monitorare e a controllare
le situazioni di rischio con le tecniche disponibili e le risorse
finanziarie all'interno dei bilanci. Il divieto di transito è una
misura necessaria, ma si chiede che essa sia ben ponderata e siano
soprattutto assunte tutte le iniziative utili a ridurre gli impatti
sulle attività e sulle popolazioni. Quindi da una parte c'è
un'attività continuativa di amministratori e funzionari per cercare
di ridurre il maggior numero di potenziali scenari di disagio, ma
parallelamente vi è anche la consapevolezza delle
responsabilità.
Colgo questo sua iniziativa per fare un ulteriore rilancio
rispetto a questo argomento, che è la sensibilizzazione e la
percezione del rischio dei fruitori: gli amministratori devono
gestire il territorio, ma bisogna anche dare e far crescere la
consapevolezza dei cittadini del fatto che viviamo in un territorio
montano, bellissimo, ma che comporta delle insite problematiche dal
punto di vista delle evoluzioni naturalistiche. Bisogna trovare
l'equilibrio tra le azioni da mettere in campo e le responsabilità
che a volte, lo ammetto, sono eccessive soprattutto per
amministratori locali, regionali e funzionari.
Presidente -
La parola, per la replica, al collega
Luboz.
Luboz (LEGA VDA) -
Grazie assessore Borrello. Sì,
effettivamente ho sottomano la cartografia della Valle d'Aosta
fornita dal geonavigatore; zona rossa, zona frane, una buona
percentuale del territorio della Valle d'Aosta è sottoposta a
vincoli inedificabili per zona di frane. Laddove ci sia un
sentiero, una strada, un canale irriguo, una strada fiancheggiante
il canale irriguo fino all' opera di presa che attraversi queste
zone, se ci sono problemi d'instabilità di versante è possibile che
i sindaci di tali territori abbiano chiuso il traffico, come
giustamente ha ripetuto lei, 4, 5, 6 consorzi di miglioramento
fondiario più altre strade comunali. So di alcuni di questi
consorzi di miglioramento fondiario che sarebbero entrati in un
finanziamento per lavori da realizzare all'opera di presa,
purtroppo quando c'è stata una conferenza di servizi per la
valutazione dell'impatto ambientale la guardia forestale locale ha
alzato il dito e ha detto: "Ma io lì non vado neanche a fare il
sopralluogo, c'è il divieto di transito da parte del Sindaco";
quindi la potenziale decadenza da parte del consorzio di poter
beneficiare di questo finanziamento. Mi chiedo: siamo nel 2019,
XXI° secolo, ci sono parti del territorio che, ricordiamolo, si
situano a un'altezza media di 2100 metri in questi 3263 chilometri
quadrati della nostra regione. A un certo punto, l'ha detto
giustamente lei, non possiamo farci carico di responsabilità che
dipendono dal Codice Penale, però in territorio montuoso
l'imponderabilità, l'accidentalità dovrebbero essere prese in
considerazione. Faremo di tutto per cercare in qualche modo di
portare avanti queste nostre istanze, perché altrimenti, come le
ripeto, guardiamo la cartografia della Valle d'Aosta: in zona rossa
una buona percentuale del territorio, se sito in zona rossa
rischiamo di chiudere a Pont-Saint-Martin. Certi disgaggi non si
possono fare. Certe opere di protezione e di mitigazione magari
sono eccessivamente costose. In certi punti, a mio giudizio,
potrebbe essere valida la fruizione a rischio e pericolo
dell'utente. Le parlo anche a nome di un consorzio di miglioramento
fondiario. Faccio parte dei volontari che lo gestiscono e vi
andiamo a nostro rischio e pericolo, perché in palese violazione di
un'ordinanza e neanche un'assicurazione ci potrebbe venire incontro
qualora ci succedesse qualcosa. A mio giudizio l'attenzione della
politica e dell'Amministrazione su questo punto deve essere ben
vigile.
Presidente -
Per l'integrazione di replica, la parola al
vicepresidente Distort.
Distort (LEGA VDA) -
Rimango nel tempo che gentilmente mi
ha lasciato il collega. Giusto per ricordare, è un discorso di cui
abbiamo già parlato più volte, però sull'aspetto geomorfologico non
insegno niente a lei che è dottore in geologia. Comunque l'aspetto
della rete sentieristica è un elemento fondamentale della nostra
economia e della nostra attività e il concetto di responsabilità,
come si è detto, si apre al discorso del codice civile. Il codice
civile non è di competenza della Regione ma dello Stato. Ma il
dialogo della Regione nei confronti dello Stato non è escluso: un
governo della Regione che si assuma la responsabilità di tutto un
indotto, di tutta un'attività deve prendere in considerazione anche
questo. Prendetelo come suggerimento. Prendetelo come necessità.
Questo è assolutamente importante. Non possiamo trincerarci dietro
al fatto: "Non è di nostra competenza".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK