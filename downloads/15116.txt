Consiglio Regionale della Valle d'Aosta - Oggetto del Consiglio n. 1599 del 18 ottobre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 1599 del 18 ottobre 1995 - Resoconto
SEDUTA ANTIMERIDIANA DEL 18 OTTOBRE 1995
OGGETTO N. 1599/X Approvazione della concessione di un aiuto
integrativo regionale ad agricoltori, ai sensi dell'articolo 10 del
Regolamento dell'Unione Europea n. 2078/92.
Deliberazione Il Consiglio
Vista la deliberazione della Giunta regionale n. 10297 in data
10 dicembre 1993, ratificata dal Consiglio regionale in data 9
febbraio 1994 e modificata con successiva deliberazione n. 7794 in
data 30 settembre 1994 recante l'applicazione in Valle d'Aosta del
regolamento dell'Unione Europea n. 2078/92 relativo ai metodi di
produzione agricola compatibili con le esigenze di protezione
dell'ambiente e con la cura dello spazio naturale;
Considerato che il numero di adesioni al P.R.P., realizzato ai
sensi del regolamento dell'Unione Europea n. 2078/92, pur
calcolando che si tratta di azioni di tipo innovativo, è comunque
largamente inferiore rispetto al potenziale numero di aziende che
avrebbero potuto aderirvi;
Considerato che è estremamente indispensabile porre in essere
tutte le possibili misure volte a tutelare l'ambiente e le risorse
naturali, nonché a salvaguardare lo spazio naturale e il
paesaggio;
Preso atto che è quindi inevitabile incentivare l'agricoltore a
continuare la coltivazione dei terreni con metodi compatibili con
l'ambiente con la rinuncia sia ad un'agricoltura intensiva che
all'abbandono delle terre;
Considerato che ai sensi dell'articolo 10 del Reg. (CEE) n.
2078/92 del 30 giugno 1992 è data facoltà agli Stati membri di
adottare misure d'aiuto supplementari sempreché non rientrino nel
campo d'applicazione dell'articolo 5, paragrafo 2, e siano conformi
agli obiettivi del regolamento;
Considerato che in montagna, e soprattutto in alta montagna, le
sovvenzioni attualmente previste nel P.R.P. non consentono di
compensare remunerativamente sia le perdite subite dagli
agricoltori nell'introduzione di metodi meno efficaci, ma
compatibili con l'ambiente, sia la funzione esercitata
nell'interesse pubblico dall'agricoltore di gestione dell'ambiente
e delle risorse naturali;
Visto il parere favorevole rilasciato dal Dirigente del Servizio
Assistenza Tecnica-Economica, Sociale e dello Sviluppo Agricolo,
dell'Assessorato dell'Agricoltura, Forestazione e Risorse Naturali,
ai sensi del combinato disposto dell'articolo 72 della legge
regionale n. 3/1956 e successive modificazioni e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Delibera
1) di approvare la concessione, ai sensi dell'articolo 10 del
regolamento dell'Unione Europea n. 2078/92, di un Aiuto Integrativo
Regionale (AIR) per tutti coloro che hanno sottoscritto un
contratto d'impegno quinquennale in conformità al suddetto
regolamento;
2) di approvare inoltre le modalità di concessione dell'AIR
contenute nell'allegato A) che è parte integrante della presente
deliberazione;
3) di notificare la presente deliberazione alla Commissione
dell'Unione Europea, ai sensi dell'articolo 93 del Trattato,
unitamente ad una relazione accompagnatoria appositamente
predisposta dall'Assessorato agricoltura, forestazione e risorse
naturali, Servizio assistenza tecnica-economica, sociale e dello
sviluppo agricolo (S.A.T.E.S.S.A.);
4) di sospendere l'esecutività della presente deliberazione in
attesa dell'esito della notifica da parte della Commissione;
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettere e) e i) del decreto
legislativo 22 aprile 1994,
n. 320.
Allegato A)
(...omissis...)
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Credo che sia opportuno illustrare, anche se
sinteticamente, al Consiglio, le ragioni che ci hanno indotto a
presentare questo tipo di provvedimento.
É evidente che le ragioni discendono da un'analisi che credo
condivisa da tutti sul ruolo che l'agricoltura svolge nei territori
di montagna come il nostro, e quest'analisi non può che prendere in
considerazione un fatto sicuro, certo, determinato, che è quello
che i redditi derivanti dall'attività agricola sono decisamente
inferiori ai redditi derivanti dalle altre attività che si svolgono
sul territorio. Questo è determinato dalle difficili condizioni
orografiche ed altimetriche che non consentono produzioni
intensive.
Altra considerazione importante, e credo condivisa da tutti,
riguarda il ruolo insostituibile dell'agricoltura di montagna in
relazione al mantenimento dell'assetto idrogeologico ed in
relazione anche al mantenimento degli aspetti paesistici, con gli
evidenti riflessi per quanto riguarda l'attività turistica. Se è
vero che i redditi di chi si occupa di agricoltura in montagna sono
inferiori ai redditi derivanti dalle altre attività, se è vero che
è necessario fare di tutto perché questo tipo di attività agricola
venga mantenuta sul nostro territorio, è evidente che è necessario
integrare il reddito di chi si occupa di agricoltura in montagna,
per cercare di avvicinare i redditi di coloro che operano in altri
settori.
Una possibilità ci è stata offerta dall'applicazione del
Regolamento n. 2078/92, che prevedeva misure per chi adotta metodi
di produzione eco-compatibile. Questo Regolamento è vigente ed
applicato in Valle d'Aosta dall'annata agraria 1994 e a questo
Regolamento si rifanno circa 1700 agricoltori della nostra regione.
L'articolo 10 di questo Regolamento dà la possibilità allo Stato
membro, alle Regioni, di prevedere misure integrative rispetto a
quelle previste dal Regolamento, qualora le stesse siano giudicate
insufficienti per ottenere i risultati sperati.
Abbiamo quindi proposto questo aiuto integrativo regionale, che
abbiamo voluto parametrare in relazione alla fascia altimetrica,
quindi all'altitudine in cui si trovano ad operare i nostri
agricoltori, parametrare evidentemente alla superficie agraria
coltivata e parametrare anche alla pendenza dei terreni
coltivati.
Il provvedimento così come è sottoposto alla vostra attenzione
ha avuto il visto della Unione Europea, quindi può essere oggi
sottoposto al voto del Consiglio.
Viene proposto al Consiglio il testo emendato dalla III
Commissione, in quanto il parere favorevole della Commissione ha
posto comunque alcune condizioni, ed agli emendamenti presentati in
III Commissione devo aggiungere - e proporre quindi - un
emendamento soppressivo dei punti 3 e 4 del deliberato, in quanto
questi prevedevano la notifica alla Commissione e la sospensione
dell'esecutività della delibera in attesa del visto.
Ora, visto che la notifica l'abbiamo fatta ed abbiamo avuto il
parere favorevole, non è necessario evidentemente citare in
delibera questi due punti.
Presidente L'emendamento è già stato distribuito. Altri che
intendono intervenire? Se nessuno intende intervenire, dichiaro
chiusa la discussione generale.
L'emendamento presentato dall'Assessore Vallet recita:
Emendamento I punti 3) e 4) del deliberato sono soppressi.
Presenti, votanti e favorevoli: 28
Pongo in votazione la delibera nel testo così emendato:
Deliberazione Il Consiglio
Vista la deliberazione della Giunta regionale n. 10297 in data
10 dicembre 1993, ratificata dal Consiglio regionale in data 9
febbraio 1994 e modificata con successiva deliberazione n. 7794 in
data 30 settembre 1994 recante l'applicazione in Valle d'Aosta del
regolamento dell'Unione Europea n. 2078/92 relativo ai metodi di
produzione agricola compatibili con le esigenze di protezione
dell'ambiente e con la cura dello spazio naturale;
Considerato che il numero di adesioni al P.R.P., realizzato ai
sensi del regolamento dell'Unione Europea n. 2078/92, pur
calcolando che si tratta di azioni di tipo innovativo, è comunque
largamente inferiore rispetto al potenziale numero di aziende che
avrebbero potuto aderirvi;
Considerato che è estremamente indispensabile porre in essere
tutte le possibili misure volte a tutelare l'ambiente e le risorse
naturali, nonché a salvaguardare lo spazio naturale e il
paesaggio;
Preso atto che è quindi inevitabile incentivare l'agricoltore a
continuare la coltivazione dei terreni con metodi compatibili con
l'ambiente con la rinuncia sia ad un'agricoltura intensiva che
all'abbandono delle terre;
Considerato che ai sensi dell'articolo 10 del Reg. (CEE) n.
2078/92 del 30 giugno 1992 è data facoltà agli Stati membri di
adottare misure d'aiuto supplementari sempreché non rientrino nel
campo d'applicazione dell'articolo 5, paragrafo 2, e siano conformi
agli obiettivi del regolamento;
Considerato che in montagna, e soprattutto in alta montagna, le
sovvenzioni attualmente previste nel P.R.P. non consentono di
compensare remunerativamente sia le perdite subite dagli
agricoltori nell'introduzione di metodi meno efficaci, ma
compatibili con l'ambiente, sia la funzione esercitata
nell'interesse pubblico dall'agricoltore di gestione dell'ambiente
e delle risorse naturali;
Visto il parere favorevole rilasciato dal Dirigente del Servizio
Assistenza Tecnica-Economica, Sociale e dello Sviluppo Agricolo,
dell'Assessorato dell'Agricoltura, Forestazione e Risorse Naturali,
ai sensi del combinato disposto dell'articolo 72 della legge
regionale n. 3/1956 e successive modificazioni e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Visto il parere della III Commissione consiliare permanente;
Vista la comunicazione dell'Unione Europea in data 28 settembre
1995;
Delibera
1) di approvare la concessione, ai sensi dell'articolo 10 del
regolamento dell'Unione Europea n. 2078/92, di un Aiuto Integrativo
regionale (AIR) per tutti coloro che hanno sottoscritto un
contratto d'impegno quinquennale in conformità al suddetto
regolamento;
2) di approvare inoltre le modalità di concessione dell'AIR
contenute nell'allegato A) che è parte integrante della presente
deliberazione;
3) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettere e) e i) del decreto
legislativo 22 aprile 1994, n. 320.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK