Consiglio Regionale della Valle d'Aosta - Oggetto del Consiglio n. 2622 del 3 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2622 del 3 ottobre 2012 - Resoconto
OGGETTO N. 2622/XIII - Interpellanza: "Realizzazione di una
campagna di informazione per limitare il fenomeno della dipendenza
dal gioco d'azzardo".
Interpellanza
Allarmata per i dati preoccupanti circa la dipendenza da
gioco d'azzardo in Valle d'Aosta resi noti dal Tg regionale del 21
settembre 2012, secondo i quali il numero dei pazienti sarebbe
raddoppiato rispetto all'anno precedente;
Sottolineata la gravità di tale fenomeno in continua
crescita, che ha ricadute non solo dal punto di vista economico per
chi è ammalato di gioco compulsivo, ma anche sotto l'aspetto
sociale, familiare e psicologico;
Visto che l'Assessore alla sanità, salute e politiche
sociali, rispondendo all'interpellanza del 9 marzo 2012, concordava
che tale fenomeno merita un'alta attenzione da parte delle
istituzioni in generale e non solo dall'Assessorato
competente;
Considerato che le misure assunte non hanno dato risultati
confortanti nonostante l'impegno dei servizi competenti;
la sottoscritta Consigliera regionale
Interpella
l'Assessore competente per conoscere se intenda intraprendere
una campagna di informazione più incisiva per limitare questo
fenomeno.
F.to: Carmela Fontana
Président
- La parole à la Conseillère Carmela
Fontana.
Fontana (PD)
- Grazie Presidente.
Visti i dati preoccupanti circa la dipendenza da gioco d'azzardo
in Valle d'Aosta resi noti dal TG regionale del 21 settembre 2012,
secondo i quali il numero dei pazienti sarebbe raddoppiato rispetto
all'anno precedente e la gravità di tale fenomeno in continua
crescita, che ha ricadute non solo dal punto di vista economico per
chi è ammalato di gioco compulsivo, ma anche sotto l'aspetto
sociale, familiare e psicologico; visto che l'Assessore alla
sanità, salute e politiche sociali, rispondendo all'interpellanza
del 9 marzo 2012, concordava che tale fenomeno merita un'alta
attenzione da parte delle istituzioni in generale e non solo
dall'Assessorato competente; considerato che le misure assunte non
hanno dato risultati confortanti nonostante l'impegno dei servizi
competenti, volevamo sapere
"se intenda intraprendere una
campagna di informazione più incisiva per limitare questo
fenomeno"
. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Per quanto riguarda la prima domanda, innanzitutto alcuni dati:
nel 2011 e nel 2012 il SERT ha proseguito la presa in carico dei
pazienti giocatori patologici, vi sono stati nuovi invii da diversi
servizi e professioni, medico di medicina generale, Servizio
sociale regionale e Psichiatria. Anche alla luce di quanto sopra,
il SERT ha realizzato ed implementato una serie di attività che
possono essere così sintetizzate:
- la pubblicazione-sensibilizzazione, è stato prodotto dal SERT
materiale illustrativo sul gioco d'azzardo e si è provveduto alla
diffusione presso i medici di medicina generale, i servizi
dell'azienda e presso i gruppi di volontariato, il SERT continuerà
la pubblicazione del percorso di cura sia con lo stesso materiale
informativo, sia attraverso eventi annuali sul gioco d'azzardo;
- la prevenzione, molte scuole stanno portando alla comunità il
problema del gioco di azzardo e il bisogno di affrontarlo. Molti
provider
del gioco sono posti proprio vicino alle scuole e
ciò preoccupa molto. Il gruppo di lavoro Gioco d'azzardo patologico
del SERT intende proseguire la collaborazione con l'
équipe
di prevenzione del SERT stesso e con i referenti della prevenzione
dell'Azienda USL, con la finalità di studiare e proporre progetti
di prevenzione. Per l'anno scolastico 2012-2013 il SERT ha proposto
un progetto di prevenzione sul gioco d'azzardo fra i progetti che
presenteremo questo pomeriggio sulla promozione della salute nelle
scuole, in linea con le linee guida più recenti, che evidenziano
come la prevenzione sul gioco d'azzardo si debba articolare con
metodologie differenti da quelle che vediamo applicate nella
prevenzione di altre dipendenze. Si compiono preferibilmente
interventi diretti sulla popolazione giovanile, che è coinvolta in
prima persona, con tecniche di comunicazione e di lavoro
innovative, ad esempio: concorso a premi nell'elaborazione di una
pubblicità contro il
gap
laboratori nelle scuole. Tali
metodologie permettono agli stessi giovani di diventare
sponsor
della lotta all'azzardo patologico, piuttosto che
attendere che insegnanti e adulti comprendano ed interiorizzino i
contenuti e le metodologie di lavoro con i giovani;
- l'ampliamento della presa in carico: nel corso del 2011 è
stata ulteriormente aumentata la presa in carico delle famiglie, è
stato portato a termine un progetto di formazione sul campo su
questo tema in modo da rendere operativi anche gli altri operatori
del gruppo di lavoro sul gioco d'azzardo, sulla consulenza
familiare. Nel 2011 il supporto in ambito psicologico dei pazienti
è stato ulteriormente rafforzato, supporto che nel corso del 2012
ha fatto sì che tutti i pazienti siano stati sottoposti a specifici
test diagnostici.
Nel prosieguo dell'attività sono state altresì riscontrate
alcune criticità soprattutto nella costituzione della rete,
infatti, come per le altre dipendenze, si rileva come il SERT non
sia ancora un punto centrale di riferimento per la comunità
istituzionale, enti e scuole, ma lo sia solo per i pazienti che
riescono a portare una richiesta di aiuto. Già nel corso del 2011
il gruppo di lavoro sul gioco d'azzardo aveva iniziato a contattare
i referenti dei piani di zona, è intenzione degli operatori
iniziare a parlare di gioco d'azzardo ai tavoli del piano di zona,
nel quale sono presenti enti e popolazioni. Nel 2012 il gruppo di
lavoro sul gioco d'azzardo, utilizzando diversi strumenti (eventi,
contatti con le scuole) ha portato a conoscenza di un numero sempre
più vasto di persone che esistono referenti qualificati di un
servizio pubblico che si occupano della prevenzione e della cura
del gioco di azzardo.
Riassumendo quindi le attività principali avviate fra il 2011 e
il 2012 sono: primi contatti con i piani di zona, contatti con il
Progetto "Matematica e gioco d'azzardo", recupero di formazioni,
formazione dipendenze patologiche, Gruppo per giocatori, contatti
con l'Università di Aosta.
Cos'è il Gruppo per giocatori? È un gruppo con i giocatori
cominciato nel 2011, c'è stato un buon aggancio con i pazienti che,
nonostante le difficoltà di trovarsi in uno spazio comune, non solo
più la parte individuale e con l'operatore SERT, ma anche una
condivisione con pazienti visti talvolta come intrusi, sono
riusciti a far gruppo. L'esperienza del gruppo è poi riportata nei
colloqui individuali dei pazienti; in questo modo l'intervento
terapeutico sul gioco d'azzardo mantiene un suo continuo. Alcuni
pazienti in carico da qualche anno stanno ora maturando l'idea di
partecipare al gruppo. Il Gruppo famiglie per i giocatori di
azzardo è stato costituito nel 2012.
Termino evidenziando che la realizzazione di una campagna di
sensibilizzazione, visto l'insieme delle attività attuate, diventa
superfluo, in quanto, come indicato dalla relazione, molto è stato
fatto in quest'area.
Consci della complessità del fenomeno del gioco d'azzardo
patologico, occorre aspettarsi dei risultati evidenti a lungo
termine; infatti questa è una malattia mentale che è stata
classificata dall'Associazione psichiatrica americana all'interno
dei disturbi del controllo degli impulsi, che ha grande affinità
con il gruppo dei disturbi ossessivo-compulsivi e soprattutto con i
comportamenti d'abuso e dipendenze. È giusto quindi aver fatto
questa interpellanza, perché si tratta di una problematica
tutt'altro che semplice. Come vede, si cerca di portare avanti
tutta una serie di iniziative, con questo concordo con lei che sarà
difficile, ma credo che bisognerà prendere atto dei piccoli passi e
andare avanti in questo modo.
Président
- La parole à la Conseillère Carmela
Fontana.
Fontana (PD)
- Grazie Presidente.
Ringrazio l'Assessore per i chiarimenti che mi ha fornito, ma
non avevo dubbi. La mia non è una contestazione su quello che si è
fatto, anzi riconosco che si sta facendo il massimo. Pur facendo il
massimo da parte di tutti, non è colpa dell'Assessorato o di chi fa
di tutto per dare una mano, ma vediamo che non si riesce a venirne
fuori, si aumenta sempre più. Mi chiedevo allora se si poteva fare
un passaggio al TG3 regionale, visto che entra nelle case, magari
con qualche medico preparato che possa dare delle informazioni su
cosa comporta questo tipo di gioco. Mi sembra una cosa positiva,
perché, detto così, non tutti sanno di questi servizi, diciamo che
tante famiglie si vergognano anche.
La collega Impérial sta ridendo, ma se lei passa al mattino
nelle sale da gioco dove ci sono le macchinette, si rende conto che
ci sono persone anche di 70-80 anni che si giocano tutta la
pensione. Mi sembra che sia una problematica che non dobbiamo
sottovalutare, anche se so quello che si sta facendo e ringrazio
tutti per l'impegno, ma è inutile che facciamo tanti servizi se poi
diventa una malattia che costa altrettanto alla comunità. Forse è
meglio fare uno sforzo in più per prevenire e cercare di aiutare
tante famiglie, perché dalle famiglie è sottovalutato. Magari fare
una conferenza nel palazzo regionale per dare più informazione
possibile; era solo questa la mia intenzione. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK