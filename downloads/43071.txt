Consiglio Regionale della Valle d'Aosta - Oggetto del Consiglio n. 517 del 21 aprile 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 517 del 21 aprile 2021 - Resoconto
OGGETTO N. 517/XVI - Interrogazione: "Adozione di misure per
evitare disservizi presso il centro vaccinale del
Palaindoor".
Bertin (Presidente)
- Punto n. 30 dell'ordine del giorno.
Ha chiesto la parola l'assessore Barmasse, ne ha facoltà.
Barmasse (UV) -
In relazione all'adozione di misure per
evitare disservizi presso il centro vaccinale del Palaindoor, si fa
riferimento anche a un episodio accaduto: una persona anziana che
aveva aspettato parecchie ore. Quindi in risposta alla domanda
volta a sapere: "le ragioni di quanto accaduto e se siano state
successivamente adottate le nuove misure affinché episodi del
genere non si ripetano", si fa presente che il punto vaccinale
territoriale allestito presso il Palaindoor è il maggior punto
vaccinale della Valle d'Aosta con oltre dieci linee vaccinali. La
presenza di soggetti anziani ultraottantenni con necessità di
accompagnamento può comportare un allungamento fisiologico del
tempo complessivo per la vaccinazione. Quest'ultimo è comprensivo
di fasi di accettazione di circa dieci minuti, registrazione
informatica cinque minuti, anamnesi e valutazione clinica
pre-vaccinale dai dieci ai quindici minuti, vaccinazione dieci
minuti e osservazione
post
vaccinale dai quindici ai trenta
minuti.
Giovedì 25 marzo, stante l'affluenza elevata di anziani e
relativi accompagnatori, il Coordinatore dei punti vaccinali e il
Capo della Protezione civile si sono recati presso il Palaindoor al
fine di verificare la situazione e apportare delle azioni
correttive. Con l'intervento della Protezione civile è stata
acquisita venerdì 26 marzo la palestra adiacente alla zona
vaccinazioni come seconda sala di attesa
post
vaccinazione.
Sono stati posizionati due gazebo esterni e dal 14 aprile si è
acquisito il locale già adibito a bar come ulteriore sala di attesa
indispensabile con l'attivazione delle quattordici postazioni al
fine di garantire la funzionalità completa del Palaindoor. Nella
stessa data del 14 aprile è stata implementata la presenza di
volontari dedicati al supporto e alla compilazione dell'anamnesi da
parte dell'utenza. È stato installato l'elimina code nell'atrio del
box
di anamnesi e installata la copertura sul piazzale
antistante con un percorso a serpentina che favorisce il rispetto
della distanza tra i vaccinandi e la protezione dalle avversità
climatiche.
L'affluenza e il rischio di assembramento è molto legato al
target
di soggetti da vaccinare, anziani con accompagnatori
che tendono a presentarsi anche un'ora prima della convocazione,
questo succede abbastanza sovente, e nei giorni successivi, invece,
con sedute vaccinali dedicate a persone più giovani e autonome la
situazione è risultata assolutamente nella norma.
Oltre alle azioni già intraprese, occorre sensibilizzare, per
quanto possibile, i vaccinandi a presentarsi rispettando gli orari
al fine di evitare inutili attese e assembramenti.
Si ritiene comunque che eventuali disagi non devono inficiare,
secondo me, il lavoro del personale sanitario e non che si sta
impegnando con grande professionalità e determinazione nei centri
vaccinali. Quella di presentarsi anche un'ora-un'ora e mezza-due
ore prima è una cosa che ho anche constatato io direttamente
vaccinando, questo a volte succede perché magari si pensa "prima
arrivo prima vado via" e poi a volte... adesso, al di là di questo
eventuale disservizio che sarà sicuramente successo, in generale è
anche un po' un appello a rispettare gli orari perché, se si arriva
due ore prima-un'ora e mezza prima, poi ovviamente bisogna
aspettare.
Presidente -
Per replica, ha chiesto la parola la
consigliera Spelgatti, ne ha facoltà.
Spelgatti (LEGA VDA) -
La ringrazio, mi fa piacere che si
siano studiate delle misure alternative per ovviare ai disservizi.
Ovviamente l'interrogazione era basata su un episodio specifico
venuto fuori, ma il punto non era l'episodio specifico ma le varie
segnalazioni di disservizi che nascevano in relazione a questa
tematica.
Ascoltando come state organizzando la cosa, mi viene in mente
però un problema che non mi sembra che verrà però così tanto
risolto, forse sì, forse sono io che non ho ben capito. Bene tutte
queste sale di attesa
post
vaccino, eccetera, c'è però un
problema che tutti possiamo percepire e per cui ho ricevuto anche
tante segnalazioni ma poi sono passata di persona io e ho visto il
tutto. Ci sono code interminabili sulla strada, io questo non
riesco, ad esempio, a concepirlo, perché noi abbiamo i cancelli e
abbiamo tutta l'area fuori dal Palaindoor, abbiamo tutto il Tesolin
di fianco, io già non capisco perché le persone, soprattutto poi le
persone anziane, le facciamo comunque aspettare sulla strada,
quindi chiaramente queste occupano in fila tutto il marciapiede
esterno e quindi già solo la gente che deve passare e tutto quanto
deve passare in mezzo alla strada e in mezzo alle macchine perché i
marciapiedi sono occupati. Questo già è un qualche cosa che io
logicamente non arrivo a concepire.
Ha detto che è previsto all'interno un percorso a serpentina,
bene, però immaginiamo già degli anziani accompagnati che debbano
stare in coda e farsi un percorso a serpentina. Non si può
ipotizzare già solo prima di arrivare all'entrata del Palaindoor...
prima di tutto di farli entrare tutti nella zona del cortile, anche
perché il cortile è immenso, abbiamo anche tutta la parte di là, di
prato lì ce n'è in abbondanza, ci sono i campi da tennis, è
enorme... non si può immaginare di mettere delle sedie che la gente
può aspettare e dare dei numerini con la chiamata? È un'idea che mi
è venuta in mente, mentre lei stava parlando molto banale e da
verificare, piuttosto che far girare questi anziani nella
serpentina e aspettare in coda o, comunque sia, aspettare lì in
piedi. Le persone che arrivano prima danno il nome e poi quando si
arriva a orario, si dà loro il numero e via così. Non lo so,
valutate voi, sono delle proposte probabilmente anche sciocche,
delle idee che mi sono venute in questo momento, però dobbiamo
trovare anche una soluzione rispetto agli anziani che stanno in
piedi e che magari aspettano e comunque dobbiamo togliere le
persone dalla strada. Poi magari con quello che lei mi ha
raccontato e ha raccontato in realtà il problema verrà risolto, da
come l'ho capita io, non mi sembra tanto su tutti gli aspetti,
comunque ben venga che ci siano delle soluzioni, cercate però di
risolvere anche il problema della gente che non deve stare sulla
strada e non deve farsi le code sulla strada.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK