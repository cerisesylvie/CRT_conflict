Consiglio Regionale della Valle d'Aosta - Oggetto del Consiglio n. 355 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 355 del 29 giugno 1982 - Resoconto
OGGETTO N. 355/VII - PROBLEMI RIGUARDANTI LA GESTIONE, DA
PARTE DELL'AEROCLUB VALLE D'AOSTA, DELL'AEROPORTO REGIONALE
"CORRADO GEX" (Interpellanza).
PRESIDENTE:
Do lettura dell'interpellanza presentata dai
Consiglieri Tonino e Mafrica:
INTERPELLANZA
Con provvedimento n. 2360 la Giunta regionale ha recentemente
deliberato la quota residua del contributo a favore dell'Aeroclub
Valle d'Aosta che gestisce l'aeroporto regionale "Corrado Gex
".
Ricordando che un recente grave incidente, oltre che
stroncare due vite umane e privare l'Aeroclub di due appassionati
piloti, ha ridotto la dotazione di velivoli dell'aeroporto stesso,
i sottoscritti Consiglieri regionali,
INTERPELLANO.
l'Assessore al Turismo per conoscere:
1)
la situazione finanziaria (per la parte corrente e
per la parte in conto capitale) della gestione dell'aeroporto di
Aosta;
2)
gli orientamenti della Giunta in merito alle
difficoltà finanziarie che l'Aeroclub Valle d'Aosta sembra
incontrare.
PRESIDENTE:
Ha chiesto di parlare il Consigliere Tonino;
ne ha facoltà.
TONINO - (PCI):
Abbiamo preso spunto da un provvedimento
della Giunta regionale che ha deliberato il pagamento della quota
residua del contributo a favore dell'Aeroclub Valle d'Aosta, per
sollevare un problema che da un po' di tempo stiamo seguendo e che
già altre volte abbiamo avuto modo di discutere in questo Consiglio
regionale.
Partirei dalle cose che sono state dette nella recente
conferenza regionale sui trasporti che ha promosso l'Assessorato
all' Industria e Trasporti.
In questa conferenza si era dato uno spazio apprezzabile al
problema del trasporto aereo ed al ruolo che svolge l'aeroporto di
Aosta, con una relazione introduttiva che era stata fatta proprio
da Giordano Patuzzi, allora dirigente appassionato dell'Aeroclub,
poi perito in quel tragico incidente aereo.
L'aeroporto di Aosta, si diceva in quell'occasione, è aperto
tutti i giorni dell'anno; il coordinamento del traffico è svolto
dall'Aeroclub e l'aeroporto dispone di una stazione meteorologica
con funzioni importanti quali la rilevazione delle temperature,
pressione, umidità, precipitazioni, direzione ed intensità del
vento; la stazione è munita di una radio facsimile per la ricezione
e stampa delle carte del tempo.
L'aeroporto di Aosta è aperto al traffico turistico
internazionale e dispone perciò di un'officina attrezzata alla
manutenzione ed assistenza per gli aerei in transito, e servizio
carburante.
L'attività che è stata svolta lo scorso anno dagli aerei ed
alianti dell'Aeroclub è stata di 3.500 ore di volo a cui si sono
aggiunte le circa 6.000 ore effettuate dagli alianti stranieri. E',
quest'ultimo, un indubbio contributo all'attività turistica della
regione.
Questi stages, che sono organizzati dall'Aeroclub per i piloti
stranieri, sono stati quantizzati in 20.000 giornate di presenza
annue, con una valuta pregiata di oltre un miliardo di lire.
I servizi sull'Aeroclub di Aosta sono poi pubblicati su riviste
specializzate tedesche, francesi, olandesi, per cui c'è un'indubbia
attività promozionale.
In quell'occasione vennero presentate delle proposte di sviluppo
di questo settore, che sono cadute per ora nel vuoto.
Di fronte a queste proposte c'è penò una situazione finanziaria
difficile dell'Aeroclub, aggravata proprio dalla perdita di due
velivoli in occasione di quel tragico incidente aereo, per cui, si
rende necessaria una ricapitalizzazione del bilancio in conto
capitale per sostituire i mezzi che si sono perduti.
C'è da tenere conto che nella situazione finanziaria
dell'Aeroclub pesa il fatto che per tenere aperto tutto l'anno
l'aeroporto bisogna avere un minimo di personale, che consiste in
un pii di III° grado (istruttore) - che è anche l'autorità civile
sul campo, da due specialisti per l'assistenza a terra e da due
segretarie per l'attività amministrativa.
Crediamo che la funzione turistica dell'aeroporto sia un fatto
di un certo valore, per cui è importante che vi sia un impegno da
parte della regione in tal senso.
L'Aeroclub ha fatto degli indubbi sforzi per contenere la
gestione in modo da evitare delle spese inutili, e dai dati che
abbiamo analizzato risulta che la situazione finanziaria precaria
ha la sua principale causa ancora una volta negli interessi passivi
che l'Aeroclub deve pagare, perché l'erogazione del contributo
regionale è normalmente effettuata a posteriori ed inoltre
l'importo non segue sempre le variazioni reali dei costi, ragione
per cui un adeguamento tempestivo del contributo regionale potrebbe
risolvere questi problemi finanziari ed evitare il ricorso ad un
indebitamento con le banche e a conseguenti interessi passivi.
Queste sono le considerazioni che ci hanno spinto a chiedere
all'Assessore competente, qual è la situazione finanziaria reale
dell'Aeroclub e quali sono gli orientamenti della Giunta in merito
a questa situazione ed al possibile sviluppo di questo
servizio.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini; ne ha facoltà.
POLLICINI - (DP):
Cominciamo a parlare della situazione
finanziaria. Ho qui il bilancio al 31.12.1981, dove risulta una
perdita di esercizio pari a L. 22 milioni e dove, a smentire quello
che dice il Consigliere Tonino, vi è la quota afferente agli
interessi passivi di L. 5.800.000, perché c'era un debito di ca. L.
40 milioni che presumo sia cancellato con il versamento recente di
L. 130 milioni, come contributo regionale.
Non dimentichiamo che siamo passati per il contributo da L. 110
lo scorso anno a L. 130 milioni quest'anno, con un aumento del
18%.
Dobbiamo dire che l'attività aeroportuale ha reso alla gestione
dell'aeroporto L. 224 milioni di entrate, fra il volo a motore ed
il volo a vela, per cui c'è un buon intervento sotto forma di
prestazione di servizi. Il resto è rappresentato da contributi
regionali ed altre quote contributive.
I disavanzi accumulati nel 1980 ed anni precedenti, che
ammontano complessivamente a 79 milioni 583 mila lire, sommati ai
22 milioni di passività del 1981, portano ad un disavanzo
complessivo al 31.12.1981 di L. 101 milioni circa.
Va ricordato un altro discorso che mi pare importante:
l'affidare la gestione dell'aeroporto all'Aeroclub è stata
certamente una felice intuizione che ha avuto la regione, perché
bisogna riconoscere che l'Aeroclub ha gestito in maniera oculata e
valida sul piano professionale i servizi aeroportuali di Aosta.
Sappiamo che l'attività del volo a vela rappresenta un notevole
indotto di carattere economico, poiché gli appassionati, tedeschi
in particolare, ma anche svizzeri e francesi, vengono in valle nei
mesi di marzo ed aprile, quando si verifica la maggiore turbolenza
in tutta Europa e la nostra regione diventa una zona ideale per il
volo a vela, il che rappresenta quell'intervento finanziario a cui
accennava prima il Consigliere Tonino.
Va detto che in questi dati contabili non si è tenuto conto
della quota di risarcimento che deve ancora percepire l'Aeroclub
per i due velivoli che erano assicurati. Per di più esiste una
cifra già messa nel passivo, per prudenza, in quanto concerne una
causa di lavoro ancora pendente davanti alla Pretura, il cui
ammontare è di L. 25 milioni. Quindi il passivo previsto in L. 101
milioni può essere ridotto.
Per quanto riguarda invece la situazione della flotta
dell'Aeroclub, vi sono attualmente 9 aerei, 5 Chessna, 1 Srinson, 2
Piper ed 1 Robin, che sono in buone condizioni, perché hanno
mediamente sulle 1.000 ore ancora di volo da effettuare, tolto il
Chessna che è nuovo - ne ha 2.092, i due Piper ne hanno 500, mentre
il Robin ha ancora 2.000 ore da effettuare. Il valore complessivo
della flotta degli aerei è di L. 235 milioni; sono quotati in
genere sui 20 milioni, salvo 50 milioni il Chessna, nuovo, e 35
milioni il Robin, nuovo. Ci sono poi 8 alianti, dei quali 'a
quotazione complessiva è di L. 80 milioni, pari a ca. L. 10 milioni
per ogni aliante; sono tutti in buone condizioni per le ore di volo
che devono ancora effettuare. Questo è un inventario aggiornato al
mese di giugno 1982.
Domanda l'interpellanza qual è l'intervento che intende
effettuare la regione. Intanto cominciamo col dire che abbiamo in
corso un intervento di strutture che supererà i 250 milioni ed è la
recinzione lato ponente e lato sud, fatta mediante un muro alto 80
cm. in calcestruzzo ed una recinzione in lega metallizzata, quindi
antiossidante, alto 2,20 mt.
Sul piano invece dell'incremento della flotta, riteniamo che
debba essere l'Amministrazione dell'Aeroclub a valutare questa
possibilità attraverso una promozione del proprio intervento ed un
equilibrio fra costi e ricavi. La regione ha già fatto parecchi
interventi per incrementare la flotta, ed oggi si intende che ci
siano i presupposti perché l'Aeroclub possa autogestirsi,
disponendo di 9 aerei e 8 alianti, tenuto conto che col contributo
regionale - i dati lo confermano - arriva ad avere una situazione
finanziaria in passivo di L. 22 milioni, cifra che in un bilancio
di mezzo miliardo (esattamente 517 milioni) può trovare il modo di
essere recuperata, perché si tratta del 4% del bilancio
complessivo. Quindi, la regione è disposta a fare interventi per
migliorare le infrastrutture e, penso, arriveremo a spendere mezzo
miliardo fra recinzione e altri lavori, però l'attività normale di
gestione deve tenere conto soltanto dello stanziamento ordinario
che, per quest'anno, è stato di Lire 130 milioni.
PRESIDENTE:
Ha chiesto di parare il Consigliere Tonino;
ne ha facoltà.
TONINO - (PCI):
Credo vada sottolineato, prima di tutto,
che gli oneri finanziari sono la parte più consistente delle
perdite di esercizio.
L'Assessore ha fatto riferimento al bilancio del 1981, però il
disavanzo si trascina da ben 18 anni e, sempre, gli oneri
finanziari hanno rappresentato la parte più consistente delle
perdite di fine anno.
Questo problema, secondo noi, può essere risolto in due modi - e
da questo punto di vista non abbiamo sentito assicurazioni da parte
dell'Assessore e cioè facendo in modo che il contributo sia
adeguato alla variazione dei costi reali e l'erogazione di questi
contributi sia tempestiva ed anticipata, cioè non avvenga troppo
tardi.
Tutto questo - lo voglio sottolineare - nell'ambito
evidentemente di una gestione dell'Aeroclub che, sotto il nostro
controllo si svolga in modo equilibrato e punti soprattutto
all'equilibrio fra i costi ed i ricavi.
Per quanto riguarda gli investimenti, ho preso nota di quello
che la regione si appresta a realizzare nel campo delle
infrastrutture aeroportuali e lo considero giusto e significativo
per lo sviluppo e il contributo che può portare al nostro
turismo.
Per quanto riguarda la consistenza della flotta, credo anch'io
che questo sia compito esclusivo dell'Aeroclub e che gli
adeguamenti debbano essere fatti in base ai programmi e non a caso.
Mi pare di aver letto che una delle richieste sia di sostituire uno
solo dei due velivoli distrutti, adibiti al traino e di avere,
invece, un aliante biposto in più che serve per l'attività di
scuola, cioè per la promozione di quell'attività sportiva che è la
più significativa da un punto di vista delle entrate.
Fatte queste precisazioni e questo invito implicito
all'Assessore di andare in quel senso, crediamo di poterci
dichiarare moderatamente soddisfatti della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK