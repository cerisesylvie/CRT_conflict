Consiglio Regionale della Valle d'Aosta - Oggetto del Consiglio n. 2130 del 7 maggio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2130 del 7 maggio 1991 - Resoconto
OGGETTO N. 2130/IX - Nuova sede del Centro di incontri per
anziani in Comune di Morgex. (Interrogazione)Errore. L'origine
riferimento non è stata trovata.
Presidente: Do lettura dell'interrogazione presentata dai
Consiglieri Bajocco, Cristina Monami, Agnesod, Ricco, Viérin e
Marcoz, iscritta al punto 12 dell'ordine del giorno.
INTERROGAZIONE
Nella visita al Centro anziani di Morgex la V Commissione è
stata ricevuta dal Sindaco e da un gruppo di anziani.
La visita è risultata gradita, l'ospitalità è stata buona, ma la
sala di incontro degli anziani si è rivelata molto piccola.
Ci è stato detto che si sta realizzando una nuova costruzione
che servirà per l'Istituto Professionale Regionale nella quale è
prevista anche la nuova sede per il centro incontri diurni e
notturni.
Sono inoltre state avanzate richieste per una sala da ballo e
per un mezzo di trasporto a disposizione degli anziani che vogliono
recarsi al Centro.
Ciò premesso i sottoscritti Consiglieri regionali
interrogano
l'Assessore competente per conoscere:
1) quando verrà ultimata questa nuova struttura e se nel
progetto è prevista anche una sala da ballo;
2) se non ritiene opportuno istituire un servizio di trasporto
per anziani, previsto dalle ore 14,00 alle ore 19,00, acquistando
un pulmino per 16 persone e mettendolo a disposizione di loro
stessi o del Comune.
Presidente:
Ha chiesto la parola l'Assessore alla Sanità
ed Assistenza sociale, Beneforti; ne ha facoltà.
Beneforti (DC):
L'Amministrazione comunale di Morgex già
nel 1989 aveva inoltrato richiesta di parere per l'acquisizione del
fabbricato denominato "ex cinema Monte Bianco" da adibire a
struttura socio-assistenziale.
L'Assessorato aveva espresso parere negativo ed aveva suggerito
al Comune di proporre soluzioni alternative, ma non risulta che a
tutt'oggi siano pervenute, tant'è che non ne ho trovato traccia né
agli atti del periodo precedente, né in quelli del periodo in cui
sto ricoprendo l'incarico di Assessore alla Sanità.
Faccio inoltre presente che nel costruendo Istituto
professionale regionale non sono previsti locali da adibire a
Centro diurno e notturno per anziani, ma è previsto solo un locale
destinato a sala polivalente. Alla luce di questo non è quindi
possibile ipotizzare il servizio di trasporto per anziani richiesto
nell'interrogazione.
Riprenderemo comunque i contatti con il Comune di Morgex per
conoscere le sue iniziative in favore degli anziani e, come
Assessorato, daremo tutto il supporto tecnico e finanziario per la
loro realizzazione. Tutti i comuni propongono delle iniziative,
che, dopo essere state da noi vagliate, sono quasi tutte accolte,
perché siamo convinti di dover agire fattivamente nell'interesse
delle persone anziane della nostra regione.
Presidente:
Ha chiesto la parola il Consigliere Bajocco;
ne ha facoltà.
Bajocco (PCI-PDS):
Mi sarei aspettato una risposta
diversa. Il problema è che ci riempiamo tutti la bocca con il
termine "anziani", ma alla fine rinviamo le responsabilità a Tizio,
Caio e Sempronio.
Scusatemi, ma io sono dell'avviso che il problema degli anziani
debba essere preso in seria considerazione. Mi auguro quindi che
l'Assessore si metta quanto prima in contatto con il sindaco di
Morgex, anche perché noi abbiamo scritto quanto l'Amministrazione
ed il Sindaco ci hanno riferito nel corso di un incontro con le
persone anziane.
Veniamo ora al servizio con il pulmino. Morgex è una specie di
capoluogo, come la città di Aosta, con molte frazioni e villaggi.
Gli anziani chiedono un mezzo, che potrebbe anche essere indicato.
Ora, se l'Assessore acquista un nuovo mezzo, da mettere a
disposizione dell'USL per portare ad Ivrea i malati di tumore, il
vecchio pulmino potrebbe essere assegnato all'Amministrazione
comunale di Morgex per il trasporto degli anziani al Centro
polivalente.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK