Consiglio Regionale della Valle d'Aosta - Oggetto del Consiglio n. 1887 del 27 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1887 del 27 febbraio 1991 - Resoconto
OGGETTO N. 1887/IX - Comunicazioni del Presidente della
Giunta.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Si è svolto lunedì 25 febbraio a Genova, un
incontro fra una delegazione di amministratori allargata ai
rappresentanti delle OO.SS. e la dirigenza della società Ilva, in
ordine al piano strategico 1991-94 presentato dall'Ilva-Cogne.
Per la Regione erano presenti, oltre al sottoscritto,
l'Assessore Fosson, i parlamentari Dujany e Caveri, i Consiglieri
regionali Mafrica e Stévenin ed i rappresentanti delle OO.SS.
L'incontro ha costituito l'occasione per un primo confronto, su
una bozza di documento presentata dalla delegazione valdostana, che
sarà oggetto di ulteriori approfondimenti in successive riunioni
con la dirigenza Ilva, la prima delle quali avrà luogo ad Aosta
nella prima quindicina del mese di marzo.
L'amministratore delegato dell'Ilva, Ing. Gambardella, ha dato
piena assicurazione alla delegazione valdostana, che eventuali
esuberi di personale saranno assorbiti attraverso leggi sociali
esistenti o attraverso nuove attività dell'Ilva, concordate con la
Regione.
La Giunta regionale, che da tempo sta seguendo l'evolversi della
situazione industriale in Valle, esprime soddisfazione per questo
incontro molto utile, che apre uno spiraglio positivo per il futuro
dello stabilimento Cogne e per il mantenimento dei livelli
occupazionali.
--
Sabato 23 febbraio ho avuto un incontro con il dott. Carlo
Vasso, liquidatore della società Centrale Laitière Vallée d'Aoste
designato dal Presidente del Tribunale. Con il professionista ho
fatto il punto della situazione, anche in relazione ai futuri
intendimenti della Regione per le eventuali soluzioni, atte a
garantire il ritorno alla normalità ed il funzionamento della
centrale, nell'interesse dei produttori conferenti il latte e degli
utenti.
--
Nei giorni scorsi ha avuto luogo un incontro fra la Presidenza
della Giunta regionale, l'Assessorato all'Industria e Commercio e
il sindaco del comune di Cogne, per studiare le modalità di
potenziamento della linea elettrica del comune di Cogne, al fine di
garantire la fornitura di energia elettrica, alla luce di recenti
disagi provocati da un incidente che ha causato gravi danni alla
linea elettrica esistente.
--
E' stata evidenziata l'opportunità che il comune di Cogne possa
disporre di ulteriori generatori in caso di emergenza e di avviare
le procedure per la costruzione di una nuova linea elettrica.
--
In merito alle risultanze della riunione intercorsa al
compartimento delle Ferrovie dello Stato di Torino, per la linea
ferroviaria Aosta-Pré-Saint-Didier, riferirò in sede di risposta a
due interpellanze, iscritte all'ordine del giorno della adunanza
odierna.
--
Giovedì scorso si è svolta a Roma la riunione del gruppo misto
stato-regioni per un esame delle problematiche connesse alla
ripartizione, per il 1991, del fondo sanitario nazionale di parte
corrente. In tale sede le regioni hanno sottolineato
l'inadeguatezza del fondo sanitario nazionale per il 1991, che non
consente la benchè minima gestione del servizio. Sono state pure
espresse profonde riserve sui criteri di ripartizione, ritenuti
necessari di modifica.
Su mia proposta si è stabilito di procedere ad una ripartizione
sulla base delle competenze del 1990, provvisoria fino al luglio
1991, data entro la quale dovranno essere definiti in sede di
conferenza stato-regioni, i criteri delle assegnazioni e
l'ammontare del fondo. Le regioni seguiranno pure con particolare
attenzione, l'evolversi del disegno di legge nel riordino del
servizio sanitario, affinché vengano introdotti nel medesimo
criteri di regionalizzazione del servizio sanitario.
--
In data 15 febbraio 1991 la Regione autonoma della Valle d'Aosta
ha presentato ricorso contro la Presidenza del Consiglio dei
Ministri per la declaratoria di illegittimità costituzionale della
legge 9 gennaio 1991, n. 9, recante "Norme per l'attuazione del
nuovo piano energetico nazionale - Aspetti istituzionali centrali
idroelettriche, idrocarburi, geotermia, autoproduzione e
disposizioni fiscali?. La suddetta legge è stata impugnata per la
violazione degli articoli 2, 3, 5, 6, 7, 8, 9 e 11 dello statuto
della Regione Valle d'Aosta, oltre che per violazione dell'articolo
3 della costituzione.
Nella stessa data è stato altresì presentato ricorso per la
declaratoria di illegittimità costituzionale della legge 9 gennaio
1991, n. 10, recante "Norme per l'attuazione del piano energetico
nazionale in materia di uso razionale di energia, di risparmio
energetico e di sviluppo delle fonti rinnovabili di energia?. Tale
legge è stata impugnata per la violazione degli articoli. 2, 3, 4,
5, 6, 7, 8, 9, 11 e 12 dello statuto della Regione autonoma Valle
d'Aosta, oltre che per la violazione dell'articolo 116 della
costituzione.
--
Devo peraltro comunicare che, in esito ad una decisione del Tar
del Lazio, che non è ancora stata depositata, su un ricorso
presentato dalla lega ambiente nei confronti della Rava, sembra che
il Tar debba sospendere il procedimento in base all'articolo 191
del codice di procedura civile, in attesa che venga definito il
giudizio dinanzi alla cassazione a sezioni unite. Riguarda un
conflitto di competenze.
Presidente
- Ha chiesto di parlare il Vicepresi-dente
Stévenin, ne ha facoltà.
Stévenin (UV)
- Sento l'esigenza di fare due
precisazioni. La prima riguarda il problema dell'incontro con
l'Ilva a Genova. Le valutazioni fatte dal sottoscritto sono diverse
da quelle che or ora faceva il Presidente della Giunta; intanto
voglio precisare che, rispetto a questo incontro, abbiamo non poche
preoccupazioni. Per quanto riguarda il merito, non è il caso di
stigmatizzare troppo un certo tipo di comportamento, però bisogna
dire chiaramente che non siamo soddisfatti del fatto che vi sia
stato un pre-incontro con i membri della Giunta e solo dopo una
mezz'ora lo si è tenuto con tutta la delegazione. Al di là di
questo aspetto, che ci ha lasciati perplessi e un po' preoccupati,
non siamo convinti che si possa dire che questo incontro può aprire
spiragli positivi per il futuro della Cogne, in quanto risposte
precise alle nostre richieste, alla nostra proposta, al nostro
documento non sono venute e sono state rinviate a discussioni e ad
incontri che dovranno tenersi nelle settimane a venire.
Non solo. Di fronte a delle precise contestazioni che abbiamo
fatto nel corso di questa riunione, riguardanti le prospettive
future di questa società, riguardanti le garanzie occupazionali da
parte della società, si è detto che ci saranno ulteriori incontri e
che saranno date risposte in quelle occasioni.
Quindi questo tenevo a precisare, anche se una mozione, che sarà
discussa all'interno di questo Consiglio regionale, permetterà di
fare il punto della situazione.
La seconda cosa che non posso sottacere è che forse noi, colti
un po' di sorpresa dall'intervento del Consigliere Aloisi, benchè
sia stato preannun-ciato da un giornale locale, non abbiamo dato
una risposta e una valutazione a questa sua presa di posizione. Da
un lato non ci sentiamo così stupefatti; abbiamo denunciato sul
nostro giornale che il Msi era diventato attraverso Aloisi, un
punto di riferimento importante di questa maggioranza, lo avevamo
definito, forse un po' cattivamente, il cane da guardia di questa
maggioranza. Quindi questo fatto non ci stupisce e dobbiamo dire
chiaramente che se il Pds si accontenta di questo tra-sformismo,
che si è verificato per avere più tranquillità nell'accettare i
voti del Consigliere Aloisi, - ricordo che in passato, almeno in
uno degli ultimi Consigli, il Consigliere Mafrica aveva richiesto
una maggioranza ben chiara intorno a determinate leggi che venivano
discusse in questo Consiglio - noi chiaramente denunceremo questo
trasformismo, questa ricerca dell'attuale maggioranza di appoggi
come quello dell'ex appartenente al Msi Aloisi, per rinforzare la
stessa che evidentemente si trova in difficoltà. Faremo in modo che
la gente sia informata di cosa sta verificandosi nella nostra
realtà.
Come dicevo, non ci stupiamo ma nello stesso tempo non possiamo
fare a meno di denunciare questa situazione, dopo che già un ex del
Msi, Frassy, Consigliere al comune di Aosta, è approdato alla
Democrazia Cristiana; si vede che all'interno di questa forza
politica esistono spazi per tutti, soprattutto per chi viene da
destra, per chi viene dal Msi, per chi viene dalle posizioni più
anti-autono-miste che esistono nella nostra Regione.
Presidente
- Ha chiesto di parlare il Consigliere Gremmo,
ne ha facoltà.
Gremmo (UAP)
- Chiedo scusa, ma l'intervento del collega
che mi ha preceduto faceva una riflessione curiosa. Leggo i
giornali tutti i giorni e tutti i giorni c'è la notizia che qualche
missino aderisce alla Lega Lombarda, con cui mi pare qualcuno abbia
intenzione di intrallazzare. Quindi il fatto che ci siano, nella
crisi generale di questo partito, dei trasformismi, non mi stupisce
più di tanto, anzi ho un atto di stima personale per il gesto che
ha fatto il collega Aloisi; mi sembra un atto molto saggio, molto
dignitoso ed opportuno.
Saluto con favore la scomparsa della presenza istituzionale
fascista dal Consiglio regionale della Valle d'Aosta e mi dispiace
che il Presidente non abbia rilevato, che il movimento fascista in
quanto tale non è più presente e che la fiaccola si è spenta. E' un
passo importante, credo che il Presidente Dolchi più di altri sia
contento di questo. Quindi se scompaiono i fascisti dal Consiglio
regionale come forma istituzionale e se quando andrò all'ufficio
Gruppi non vedrò più la scritta Movimento Sociale Italiano, io me
ne rallegrerò.
No, il problema non è questo e non sono i trasformismi che
preoccupano, perché semmai è vero che gli uomini si muovono e sono
i paracarri che stanno fermi; evitiamo che gli autonomisti
diventino i paracarri della situazione. Penso che una sola cosa, di
quello che ha detto il collega Stévenin, sia corretta e giusta; che
questa decisione del collega Aloisi, che ritengo legittima e
dignitosa, indebolisce fortemente dal punto di vista politico la
maggioranza attuale, non solo per quel che ha detto il collega
Bich, se questo è un abbraccio di benvenuto ad un nuovo collega di
maggioranza evidentemente è un abbraccio di soffocamento, ma perché
penso che se già era una maggioranza eterogenea, una maggioranza
difficile, lo diventa ancora di più
Ecco perché mi permetterei (ma in modo molto sommesso) di
chiedere agli amici degli Adp di tenere presente questa situazione,
perché se vogliono caratterizzare meglio la loro presenza
all'interno di questa maggioranza, devono capire che dovranno
ancora di più farsi sentire, dovranno ancora di più portare delle
problematiche, altrimenti, caro collega Lavoyer, dopo aver fatto
all'inizio una operazione molto corretta (perché penso che dal
vostro punto di vista fosse corretto lo sganciamento nei confronti
dell'Uv che soffocava la vostra specificità), se adesso non
riuscite con questa maggioranza, che gode di ampio appoggio anche
esterno, a caratterizzarvi meglio, correte il rischio di sminuire
la vostra presenza.
Quindi mi permetterei di insistere con gli amici Adp, perché non
corrano il rischio di aver fatto una giusta scelta di
caratterizzazione, che poi li porta magari a doversi dichiarare
anche loro fra poco, indipendenti in quanto, schiacciati fra forze
più grosse, non hanno più uno spazio.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI-PDS)
- Sono convinto, contrariamente a
quello che ha detto il Consigliere Aloisi, che esista ancora un
confine fra destra e sinistra, tant'è che il nostro partito ha
assunto il nome di partito democratico della sinistra, e mi pare
che questa divisione fra destra e sinistra sia presente in tutti i
paesi democratici dell'Europa, a cui vogliamo fare continuamente
riferimento.
Credo anche che non si possa fare un paragone fra la scelta
personale di qualcuno che decide di abbandonare un partito e una
trasformazione quale è quella che ha coinvolto il partito
comunista, che ha fatto discutere centinaia di migliaia di iscritti
in due congressi, che ha coinvolto l'intera opinione pubblica del
paese. Quindi ogni collegamento fra queste cose mi pare del tutto
strumentale.
Sono anch'io molto lieto che il Msi, per volontà degli elettori,
non sia più presente al comune di Aosta e per scelta di un
Consigliere non sia più presente in questo Consiglio regionale.
Credo che tutto questo non abbia nulla a che vedere, e mi pare che
il Presidente della Giunta l'abbia precisato, con la composizione
della maggioranza; ogni forza politica può fare le sue
considerazioni, credo che per quel che riguarda il nostro gruppo,
la scelta della maggioranza è quella formulata quando si è votata
la Giunta, non esistono altre questioni, non ho sentito neppure il
Consigliere Aloisi fare cenni in questo senso. Per noi esiste una
soddisfazione per l'assenza del Msi da questo Consiglio, esiste la
riconferma della precisa volontà di forze politiche, che hanno
sottoscritto un documento program-matico, di continuare in questa
direzione.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- En renouvelant les condoléan-ces aux
familles concernées par la tragédie du Pavillon, d'après ce que
j'ai appris par le Président de la Junte, on a pu comprendre qu'il
y avait eu une intervention même pour soutenir les frais des
personnes qui avaient oeuvré pendant toute la période. Je dois dire
que j'avais été un peu surpris d'après les nouvelles de la presse
là où on disait: "Courmayeur: una sottoscrizione per continuare le
ricerche dei corpi sepolti dalla valanga. Una catena di solidarietà
proposta dal comune coprirà i 150 milioni di spesa previsti per
continuare le ricerche dei 4 corpi sepolti?.
Cette nouvelle, n'avait sans doute pas fait honneur au fait
qu'il y avait toute la disponibilité nécessaire de la part soit de
l'administration régionale que des autres organes, dans des cas
comme ceux que nous venons de rappeler, à maintenir un certain
engage-ment. J'espère donc qu'il n'y ait pas d'autres situa-tions,
avant tout là où il y a le malheur d'intervenir, mais surtout qu'il
n'y ait pas l'exigence de faire une cueillette pour soutenir des
recherches indispensables. Je crois que de la part de
l'administration régionale, devrait y être une intervention la plus
directe possible pour soutenir toute l'activité nécessaire.
Sur un autre problème je voudrais attirer l'attention des
collègues. Au moment où on avait discuté le budget 1991, on avait
souligné un aspect important; à l'égard des recettes pour le
domaine sanitaire, on avait dit que les prévisions du budget 1991
n'étaient pas des prévisions correctes. Et en effet, d'après le
budget, on avait estimé 150 milliards comme contribution de l'état.
A aujourd'hui, d'après ce qu'on a appris de la répartition de 78000
milliards de l'état, pour l'U.s.l. de notre Région sont prévus 110
milliards. La différence est remarquable, et même s'il y a eu une
protestation qu'on peut sous-crire, à propos de l'intervention de
l'était et surtout pour ce qui est du manque de financement, je
crois tout de même qu'on n'arrivera jamais à financer tout ce qu'on
avait prévu et entre autres ce qui est déjà écrit dans la loi
financière de l'état.
Je veux rappeler ce problème pour dire qu'encore une fois,
au-delà des changements qu'on voudra faire, pour ce qui est de la
représentativité et de la gestion, le problème réel c'est d'avoir
le plutôt possible la disponibilité qui correspond réellement aux
exigences de la gestion de l'U.s.l. Malheureu-sement on risque ici
d'avoir des surprises que dans quelques mois on devra examiner. Je
crois que, depuis aujourd'hui, on a déjà les premières indica-tions
très claires et très nettes que manqueront 40 milliards à peu près,
pour ce qui est du budget déjà prévu de l'administration régionale.
La chose est très grave, parce qu'il existe une difficulté
remar-quable pour ce qui est du passé et on ajoutera à ce déficit
le déficit qui était largement prévu, qu'on n'a pas voulu retenir
au moment de la discussion du budget et que d'ici quelque temps
éclatera.
C'est là un problème que j'invite à reprendre dans le plus bref
délai, car les conséquences seraient très négatives pour ce qui est
l'assistance dans notre Région.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK