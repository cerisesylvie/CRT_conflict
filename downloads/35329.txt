Consiglio Regionale della Valle d'Aosta - Oggetto del Consiglio n. 2833 del 20 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2833 del 20 febbraio 2013 - Resoconto
OGGETTO N. 2833/XIII - Interrogazione: "Stato delle
trattative con le Autorità militari per la riqualificazione del
poligono di tiro di Clou-Neuf".
Président
- La parole au Président Rollandin.
Rollandin (UV)
-
Pour ce qui est du problème qui a été
soulevé par cette question qui a été présentée
, penso che le
due proposte, le due richieste siano già state in qualche modo nel
tempo suggerite, in quanto questo tema è all'attenzione da
parecchio. Le Autorità militari hanno formalmente condiviso le
proposte di implementare la complementarietà dei poligoni di tiro
Clou-Neuf e Saumont e, in particolare, l'ipotesi di realizzare a
Saumont la linea di tiro a 300 metri. Per poter procedere alla
definizione nel dettaglio dell'intervento e quindi definire anche i
tempi effettivi di realizzazione, abbiamo approntato l'ultima
criticità, dovuta al fatto che la linea di tiro a 300 metri ricade
parzialmente nella fascia di rispetto del viadotto del raccordo tra
l'autostrada e la statale 27 del Gran San Bernardo in gestione alla
SAV. Il Codice della strada escluderebbe in quanto...in questo caso
la possibilità di qualsiasi realizzazione, ma considerato che
l'intervento non avrà ripercussione sull'infrastruttura viaria e
che vi è un pubblico interesse dell'opera, abbiamo esaminato con
l'Ispettorato di vigilanza delle concessioni autostradali,
struttura prima dell'ANAS e ora del Ministero trasporti, la
possibilità di derogare a queste limitazioni. Noi abbiamo inoltrato
la richiesta e questa possibilità di deroga è stata confermata per
il momento per le vie brevi. Hanno anche suggerito di prevedere una
modifica dell'impianto in modo tale da attutire quello che è il
sistema che verrebbe a ricadere sotto, come ho detto, questa
proiezione del viadotto. Siamo quindi in attesa di quest'ultima
definizione, che purtroppo tarda, in quanto c'è un rimando che è
collegato anche a quello che ho detto, ai cambiamenti avvenuti
nell'ANAS, perché, come lei sa, c'è stato...l'ANAS è divisa in due,
per cui una parte è rimasta sotto il Ministero dei trasporti, una
parte dell'ANAS...per cui per otto mesi non si sapeva chi doveva in
qualche modo interessarsi anche di questa vicenda...non solo di
questa, come la nostra, sono state ferme una serie di domande.
Abbiamo quindi risollecitato da tempo e speriamo che nel breve
tempo arrivi la risposta definitiva per sbloccare finalmente questa
situazione che, come dico, ha la possibilità di essere risolta,
perché tale tema effettivamente è lì da tanto.
Président
- Merci. Pour la réplique, la parole au
collègue Rigo.
Rigo (PD)
- Grazie Presidente.
Abbiamo ripreso questo argomento, perché a maggio dell'anno
scorso il Presidente ci ha detto che:
"il poligono di tiro del
Clou-Neuf e il Saumont: siamo in attesa per il primo del riscontro
formale con le Autorità militari e per il secondo di una
soluzione"
. Nella sua risposta, anche allora ad una nostra
interrogazione, lei disse che non era ancora arrivata comunicazione
ufficiale da parte delle Autorità militari per il progetto di
recupero e di riqualificazione del poligono di tiro del Clou-Neuf.
La legge di riferimento, lo ricordo - e non lo ricordo certo per il
Presidente -, è del maggio 2010 ma, due anni dopo, eravamo ancora,
e lo siamo tutt'ora, all'ipotesi progettuale: questo dà l'idea dei
tempi lunghissimi che intercorrono nelle relazioni tra lo Stato, il
Governo centrale, in questo caso le Autorità militari, e le
Regioni...
(interruzione di un consigliere, fuori microfono)
...adesso è l'ANAS per il Saumont.
Rispetto a quello del Saumont il Presidente prospettò la
realizzazione di una linea di tiro fino a 300 metri, con la
possibilità quindi di collocare a Clou-Neuf altre specialità di
tiro. Si trattava di garantire una risposta efficace e efficiente
anche in termini di risorse, per non fare duplicazioni inutili,
insomma ci aveva detto:
"due poligoni di tiro che coesistono
nello stesso comune capoluogo che non saranno alternativi, ma
complementari, capaci quindi di soddisfare, da una parte,
l'esigenza degli sportivi e di quella dei cacciatori e, dall'altra,
quella dell'addestramento delle forze di polizia e in particolare
dell'Esercito"
. Non avendo più avuto risposte, abbiamo provato
a vedere nella relazione annuale del Presidente della Regione se
c'erano aggiornamenti, abbiamo così cercato nel sito dedicato ai
Rapporti annuali dell'attività della Giunta regionale, quello del
2012. Non abbiamo trovato nulla ed anche le poche righe presenti
nel 2011, all'interno del capitoletto dell'Ufficio di Gabinetto,
che descrivevano un po' l'attività svolta in quell'anno nei
rapporti con le Autorità militari. Ecco, su questo punto, abbiamo
deciso di presentare l'interrogazione per sapere come sono andate
le cose.
Per quanto riguarda il Clou-Neuf abbiamo sentito che non ci sono
grandi novità; per quanto riguarda il Saumont, invece, adesso che
si è sbloccata la vicenda ANAS o meglio, che è stato individuato il
modo per rivedere il progetto ci sono le condizioni per andare
avanti nella ipotesi originaria. Anche se non interverremo più in
questa legislatura sui poligoni di tiro cercherò di seguirne
l'evoluzione. Il rammarico è quello che nonostante i soldi siano
disponibili e che i progetti sono da tutti considerati opportuni,
sia dalle forze politiche che dalla comunità civile, è difficile
andare avanti: questo ci fa capire come sia difficile oggi
governare questo Paese.
Président
- Merci. Point 9 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK