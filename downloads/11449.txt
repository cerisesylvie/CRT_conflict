Consiglio Regionale della Valle d'Aosta - Oggetto del Consiglio n. 2502 del 30 luglio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2502 del 30 luglio 1991 - Resoconto
OGGETTO N. 2502/IX Riapprovazione, ai sensi dell'ultimo comma
dell'articolo 31 dello Statuto speciale, della legge regionale:
"Integrazione alla legge regionale 5 aprile 1990, n. 12, recante
testo unificato delle norme regionali per il personale addetto ai
servizi a favore delle persone anziane ed inabili".Errore.
L'origine riferimento non è stata trovata.
Presidente
L'Assessore della sanità ed assistenza
sociale, Beneforti, ha chiesto la parola per illustrare la proposta
di riapprovazione del disegno di legge n. 284, iscritta al punto 10
dell'ordine del giorno; ne ha facoltà.
Beneforti (DC)
Non faccio alcuna relazione sulla
riapprovazione del disegno di legge n. 284, perché nella relazione
ad essa allegata sono già molto chiari e precisi i motivi per i
quali la Giunta ne richiede la riapprovazione ed anche perché la I
Commissione consiliare permanente si è espressa all'unanimità a
favore della riapprovazione.
Presidente
Do lettura del disegno di legge n.
284.
Articolo 1 1. Dopo il comma uno dell'articolo 10 della legge
regionale 5 aprile 1990, n. 12, recante: Testo unificato delle
norme regionali per il personale addetto ai servizi a favore delle
persone anziane ed inabili è aggiunto il seguente comma 1-bis:
"1. bis - Prima dell'espletamento dei concorsi pubblici di cui
all'articolo 4, è bandito un concorso riservato a coloro che alla
data dell'entrata in vigore della presente legge hanno prestato la
propria attività, con rapporto di lavoro a tempo determinato, per
un periodo di almeno trentasei mesi in qualità di assistenti
domiciliari e tutelari, al fine di sopperire alle vacanze
d'organico esistenti presso i servizi a favore delle persone
inabili".
Articolo 2 La presente legge è dichiarata urgente ai sensi
del comma tre dell'articolo 31 dello Statuto Speciale, ed entrerà
in vigore il giorno successivo a quello della sua pubblicazione nel
Bollettino ufficiale.
Presidente
Se nessuno chiede la parola, pongo in
votazione il disegno di legge n. 284 testé letto.
Esito della votazione
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK