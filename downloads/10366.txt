Consiglio Regionale della Valle d'Aosta - Oggetto del Consiglio n. 1359 del 12 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1359 del 12 luglio 1990 - Resoconto
OGGETTO N. 1359/IX - RICHIESTA DI REFERENDUM AI SENSI
DELL'ART. 75 DELLA COSTITUZIONE PER L'ABROGAZIONE DELL'ART. 3 DEL
DECRETO-LEGGE 30 MAGGIO 1988, N. 173, CONVERTITO, CON
MODIFICAZIONI, IN LEGGE 26 LUGLIO 1988, N. 291 E DELL'ART. 6 BIS
DEL DECRETO LEGGE 25 NOVEMBRE 1989, N. 382, CONVERTITO CON
MODIFICAZIONI, IN LEGGE 25 GENNAIO 1990, N. 8, RELATIVI
ALL'ACCERTAMENTO SANITARIO DELL'INVALIDITA' CIVILE.
PRESIDENTE:
Do lettura della proposta di deliberazione
iscritta al punto 8 dell'ordine del giorno.
IL CONSIGLIO
- visto l'art. 75 della Costituzione della Repubblica;
- vista la legge 25 maggio 1970, n. 352;
- visto l'art. 3 del decreto-legge 30 maggio 1988, n. 173,
convertito, con modificazioni, in legge 26 luglio 1988, n. 291
- visto il decreto del Ministero del Tesoro del 20 luglio 1989,
n. 292;
- vista la circolare 19 ottobre 1989, n. 1, prot. 08717 del
Ministero del Tesoro, direzione generale delle pensioni di guerra e
dei servizi vari, divisione 1;
- visto l'art. 6 bis del decreto-legge 25 novembre 1989, n. 382,
convertito, con modificazioni, in legge 25 gennaio 1990, n. 8;
- ritenuto che l’ordinamento dettato dalla citata
normative dello Stato, riguardante l'accertamento sanitario
dell'invalidità civile, stabilendo la competenza delle Commissioni
medicine periferiche per l'esame delle domande di pensione,
assegno, indennità presentate da mutilati e invalidi civili,
sordomuti, ciechi civili, sia lesivo dei diritti delle categorie
protette menzionate;
- ritenuto altresì, che tale ordinamento, accentrando le
funzioni amministrative alle amministrazioni dello Stato (Ministero
dell'interno, Ministero del Tesoro), solleva indebitamente dalla
responsabilità primaria di ordine socio-assistenziale e sanitario
le Regioni, le Unità Sanitarie Locali e gli Enti Locali;
- considerato il riflesso particolarmente negativo sulle
categorie protette beneficiarie provocato dalla disposizione di cui
all'art. 6 del D.P.R. 24 novembre 1971, n. 1199, in base alla quale
la mancata definizione dei ricorsi entro il termine di novanta
giorni dalla presentazione della domanda sia da intendersi
silenzio-rigetto;
DELIBERA
di richiedere ai sensi dell'art. 75 della Costituzione il
referendum per l'abrogazione dell'art. 3 del decreto legge 30
maggio 1988, n. 173 "Misure urgenti in materia di finanza pubblica
per l'anno 1988" convertito, con modificazioni, in legge 26 luglio
1988, n. 291, "Conversione in legge, con modificazioni, del
decreto-legge 30 maggio 1988, n. 173, recante misure urgenti in
materia di finanza pubblica per l'anno 1988. Delega al Governo per
la revisione delle categorie delle minorazioni e malattie
invalidanti e dei relativi benefici", che recita:
Art. 3
Norme per il riconoscimento della invalidità civile
1. Le domande per ottenere la pensione, l'assegno o l'indennità
di cui alle leggi 26 maggio 1970, n. 381, e successive
modificazioni, 27 maggio 1970, n. 382, e successive modificazioni,
30 marzo 1971, n. 118, e successive modificazioni, e 11 febbraio
1980, n. 18, e successive modificazioni, devono essere presentate
alle commissioni mediche per le pensioni di guerra - che assumono
la denominazione "commissioni mediche periferiche per le pensioni
di guerra e di invalidità civile" - di cui all'articolo 105 del
decreto del Presidente della Repubblica 23 dicembre 1978, n. 915, e
successive modificazioni. La certificazione medica da allegare alla
domanda presentata ai sensi della legge 11 febbraio 1980, n. 18, e
successive modificazioni, dovrà contenere la dicitura: "Persona
impossibilitata a deambulare senza l'aiuto permanente di un
accompagnatore" oppure "Persona che necessita di assistenza
continua non essendo in grado di compiere gli atti quotidiani della
vita". Le commissioni esaminano le domande secondo le disposizioni
recate dalle leggi sopraindicate, dando la precedenza a quelle
relative alle più gravi forme di invalidità e, per gli accertamenti
sanitari occorrenti, possono avvalersi delle strutture del Servizio
sanitario nazionale o di quelle della Sanità militare. Le
commissioni, effettuata l'istruttoria di competenza, trasmettono il
relativo verbale di visita all'interessato ed il relativo verbale,
con gli allegati, alla competente prefettura, la quale provvede
alla definizione della pratica secondo le disposizioni di legge
vigenti.
2. Contro i provvedimenti di definizione delle domande previsti
dal comma 1 è ammesso, entro sessanta giorni dalla notifica,
ricorso in carte semplice al Ministro dell'interno, che provvede,
sentito il Ministro del tesoro e su parere della commissione medica
superiore che assume la denominazione "commissione medica superiore
e di invalidità civile" - di cui all'articolo 106 del decreto del
Presidente della Repubblica 23 dicembre 1978, n. 915, e successive
modificazioni. Per gli accertamenti che risultino necessari, la
commissione medica predetta si avvale delle strutture periferiche
del Servizio sanitario nazionale o di quelle della Sanità militare.
Avverso la decisione del ricorso è ammessa la tutela
giurisdizionale dinanzi al giudice ordinario.
3. La commissione medica superiore e di invalidità civile e le
commissioni mediche periferiche per le pensioni di guerra e di
invalidità civile, sono di volta in volta integrate con un
sanitario in rappresentanza, ciascuno, dell'Unione Italiana ciechi,
dell'Ente nazionale per la protezione e l'assistenza ai sordomuti,
dell'Associazione nazionale dei mutilati ed invalidi civili e
dell'Associazione nazionale famiglie dei fanciulli ed adulti
subnormali, ogni qualvolta devono pronunciarsi su invalidi
appartenenti alle rispettive categorie.
4. In sede di accertamento sanitario, la persona interessata può
farsi assistere dal medico di fiducia.
5. Il numero complessivo massimo di sanitari, attualmente
stabilito in duecentoventi unità per le commissioni mediche per le
pensioni di guerra e in centodieci unità per la commissione medica
superiore dall'articolo 22 del decreto del Presidente della
Repubblica 30 dicembre 1981, n. 834, è aumentato, rispettivamente,
fino a cinquecento unità e fino a duecento unità. A tal fine è
autorizzata la spesa di lire 2. 800 milioni annui, da iscrivere ai
competenti capitoli dello stato di previsione del Ministero del
tesoro. Per soddisfare le esigenze derivanti dal presente decreto
sono istituite, con decreto del Ministero del tesoro, in aggiunta a
quelle esistenti, ulteriori commissioni mediche periferiche in modo
da garantire almeno una commissione per ciascuna provincia. Entro i
limiti numerici sopraindicati, possono essere chiamati a far parte
delle commissioni mediche periferiche e della commissione medica
superiore, oltre ad ufficiali medici del servizio permanente o
medici delle altre categorie previste, anche medici civili e
specialisti con i quali vengono stipulate convenzioni annue secondo
le modalità stabilite dall'articolo 109 del decreto del Presidente
della Repubblica 2 3 dicembre 1978, n. 915, e successive
modificazioni. Al predetto onere si provvede con una corrispondente
quota delle economie realizzate per effetto dell'applicazione del
presente articolo.
6. Le disposizioni dei commi precedenti si applicano a decorrere
dal quindicesimo giorno dalla data di pubblicazione nella Gazzetta
Ufficiale del decreto del Ministro del tesoro previsto dal comma 5.
Sino a tale data gli organi esistenti continuano ad operare dando
la precedenza, nell’esame delle domande, a quelle
relative alle più gravi forme di invalidità. Le domande giacenti
presso le unità sanitarie locali e le prefetture, non ancora
definite alla data predetta, sono trasmesse a cura
dell'amministrazione suddetta alle commissioni mediche
territorialmente competenti. Le commissioni mediche periferiche per
le pensioni di guerra e di invalidità civile si considerano
validamente costituite e possono operare anche in assenza dei
membri integratori ove questi non siano stati designati dai
competenti enti ed associazioni entro trenta giorni
dall’entrata in vigore della legge di conversione
del presente decreto.
7. Per garantire il supporto amministrativo necessario alle
commissioni di cui al comma 5, il personale delle unità sanitarie
locali che, alla data di entrata in vigore della legge di
conversione del presente decreto, svolge tale attività nelle
commissioni di prima istanza, può essere comandato presso le
commissioni istituite con il presente articolo, con le medesime
qualifiche e funzioni ricoperte nelle unità sanitarie locali di
appartenenza.
8. Restano in vigore le disposizioni delle leggi richiamate al
comma 1, non sostituite o modificate dalle disposizioni del
presente decreto, come modificato dalla legge di conversione.
9. Con decreto del Ministro del tesoro, sentiti i Ministri
dell'interno e della sanità, sono emanate le norme di coordinamento
per l’esecuzione delle disposizioni contenute nel
presente articolo.
10. Con decreto del Ministro del tesoro sono stabiliti i criteri
e le modalità per verificare la permanenza nel beneficiario del
possesso dei requisiti prescritti per usufruire della pensione,
assegno od indennità previsti dalle leggi indicate nel comma 1 e
per disporre la revoca in caso di insussistenza di tali requisiti,
con decreto dello stesso Ministro, senza ripetizione delle somme
precedentemente corrisposte. Dei casi di revoca il Ministro dà
comunicazione alla Corte dei conti per le eventuali azioni di
responsabilità.
nonché per l'abrogazione delle successive modificazioni
dell'articolo stesso e cioè dell'art. 6 bis del decreto legge 25
novembre 1989, n. 382 "Disposizioni urgenti sulla partecipazione
alla spesa sanitaria e sul ripiano dei disavanzi delle unità
sanitarie locali", convertito, con modificazioni, in legge 25
gennaio 1990, n. 8 "Conversione in legge, con modificazioni, del
decreto legge 25 novembre 1989, n. 382, recante disposizioni
urgenti sulla partecipazione alla spesa sanitaria e sul ripiano dei
disavanzi delle unità sanitarie locali", che recita:
Art. 6 bis
Modifiche all'articolo 3 del decreto-legge 30 maggio 1988, n.
173, convertito, con modificazioni, dalla legge 26 luglio 1988, n.
291
1. Le commissioni medicine periferiche per le pensioni di guerra
e di invalidità civile del Ministero del tesoro, Direzione generale
delle pensioni di guerra e dei servizi vari, di cui all'articolo
105 del testo unico delle norme in materia di pensioni di guerra,
approvato con decreto del Presidente della Repubblica 23 dicembre
1978, n. 915, e successive modificazioni, provvedono, in aggiunta
ai compiti attribuiti con l'articolo 3 del decreto-legge 30 maggio
1988, n. 173, convertito, con modificazioni, dalla legge 26 luglio
1988, n. 291, anche all 'esame delle domande per il riconoscimento
dello stato di invalido civile ai fini del consegui mento di
benefici diversi da quelli del la pensione, dell'assegno o delle
indennità di invalidità civile. Per tali benefici diversi, gli
accertamenti sanitari continuano ad essere effettuati dalle unità
sanitarie locali fino a quando non saranno istituite ulteriori
commissioni medicine periferiche, con le modalità indicate
dall'articolo 3, comma 5, del richiamato decreto-legge n. 173 del
1988, convertito, con modificazioni,
dalla legge n. 291 del 1988, in aggiunta a quella già istituita
per ciascun capoluogo di provincia. Con decreto del Ministro del
tesoro, gli accertamenti sanitari saranno gradualmente trasferiti
alle commissioni mediche per le pensioni di guerra e di invalidità
civile. Il verbale di visita redatto dall'unità sanitaria locale e
da questa trasmesso all'interessato non costituisce titolo per
conseguire la pensione, l'assegno o l'indennità di invalidità
civile, per la cui concessione si applica la procedura prescritta
dal predetto articolo 3.
2. Il numero complessivo massimo di sanitari addetti al servizio
delle commissioni mediche, attualmente stabilito in cinquecento
unità per le commissioni mediche periferiche e in duecento unità
per la Commissione medica superiore e d'invalidità civile è
aumentato, rispettivamente, fino a mille unità e fino a trecento
unità.
3. Alle esigenze di personale delle segreterie delle commissioni
di cui al comma 2 si provvede, con onere a carico del bilancio
dello Stato nei limiti del contingente determinato con decreto del
Ministro del tesoro, mediante comando presso l'Amministrazione
periferica del tesoro, per l'assegnazione alle segreterie stesse,
dei dipendenti delle unità sanitarie locali addetti a tali attività
presso le commissioni di prima istanza e le commissioni sanitarie
regionali alla data di entrata in vigore del la legge 26 luglio
1988, n. 291, di con versione del decreto-legge 30 maggio 1988, n.
173. Per gli stessi fini può essere disposto anche il comando di
personale dipendente dalle regioni o da enti pubblici non
economici. In corrispondenza dei posti utilizzati per il comando
non possono effettuarsi assunzioni sostitutive.
4. Per accelerare lo smaltimento della giacenza delle domande
intese a conseguire benefici connessi con l'invalidità civile
trasferite dalle unità sanitarie locali alle commissioni mediche
periferiche, di cui all'articolo 3 del decreto-legge 30 maggio
1988, n. 173, convertito, con modificazioni, dalla legge 26 luglio
1988, n. 291, o a queste direttamente presentate, può essere
autorizzata la procedura di cui all'articolo 7, comma 6, della
legge 29 dicembre 1988, n. 554, concernente disposizioni in materia
di pubblico impiego.
5. Gli assessori regionali alla sanità, su richiesta del
Ministero del tesoro, autorizzano le unità sanitarie locali a
cedere temporaneamente, in comodato o in locazione, alle
commissioni mediche periferiche per le pensioni di guerra e di
invalidità civile propri locali con preferenza per quelli ove in
precedenza veniva svolta l'attività ora demandata a tali
commissioni.
6. Le commissioni mediche periferiche per le pensioni di guerra
e di invalidità civile, in relazione all'entità del carico di
lavoro, possono essere articolate in sottocommissioni, presiedute
ciascuna dal presidente od all'ufficiale più elevato in grado o più
anziano oppure dal medico civile convenzionato più anziano. Le
sottocommissioni decidono con l'intervento di tre membri ivi
compreso, ove occorra, il sanitario in rappresentanza della
categoria di appartenenza dell'invalido. qualora la commissione sia
articolata in sottocommissioni, le associazioni e gli enti di cui
all'articolo 3, comma 3, del decreto-legge 30 maggio 1988, n. 291,
possono designare per la nomina, in aggiunta al proprio
rappresentante, un sanitario per ciascuna delle sottocommissioni.
Il sanitario rappresentante, ove impossibilitato a partecipare ad
una riunione, può delegare un sostituto dandone preventiva
comunicazione al presidente della commissione.
7. All’onere derivante dall'attuazione del
presente articolo, valutato in lire 10 miliardi nell'anno 1990 ed
in lire 15 miliardi per ciascuno degli anni 1991 e successivi, si
provvede mediante corrispondente riduzione dello stanziamento
iscritto, ai fini del bilancio triennale 1990-1992, al capitolo
6856 dello stato di previsione del Ministero del tesoro per
l’anno 1990 con utilizzo dell'accantonamento
"Snellimento delle procedure in materia di riconoscimento della
invalidità civile". Il Ministro del tesoro è autorizzato ad
apportare, con propri decreti, le occorrenti variazioni di
bilancio.
A tal fine il Consiglio regionale indica i requisiti da
sottoporre alla popolazione secondo il seguente testo:
1) "Volete che sia abrogato l'art. 3 del decreto-legge 30 maggio
1988, n. 173 'Misure urgenti in materia di finanza pubblica per
l’anno 1988', convertito, con modificazioni, in
legge 26 luglio 1988, n. 291 'Conversione in legge, con
modificazioni, del decreto legge 30 maggio 1988, n. 173 recante
misure urgenti in materia di finanza pubblica per
l’anno 1988. Delega al Governo per la revisione
delle categorie delle minorazioni e malattie invalidanti e dei
relativi benefici', che recita:
Art. 3
Norme per il riconoscimento dell'invalidità civile
1. Le domande per ottenere la pensione, l'assegno o l'indennità
di cui alle leggi 26 maggio 1970, n. 381, e successive
modificazioni, 27 maggio 1970, n. 382, e successive modificazioni,
30 marzo 1971, n. 118, e successive modificazioni, e 11 febbraio
1980, n. 18, e successive modificazioni, devono essere presentate
alle commissioni mediche per le pensioni di guerra - che assumono
la denominazione "commissioni mediche periferiche per le pensioni
di guerra e di invalidità civile" - di cui all'articolo 105 del
decreto del Presidente della Repubblica 23 dicembre 1978, n. 915, e
successive modificazioni. La certificazione medica da allegare alla
domanda presentata ai sensi della legge 11 febbraio 1980, n. 18, e
successive modificazioni, dovrà contenere la dicitura: "Persona
impossibilitata a deambulare senza l'aiuto permanente di un
accompagnatore" oppure "Persona che necessita di assistenza
continua non essendo in grado di compiere gli atti quotidiani della
vita". Le Commissioni esaminano le domande secondo le disposizioni
recate dalle leggi sopraindicate, dando la precedenza a quelle
relative alle più gravi forme di invalidità e, per gli accertamenti
sanitari occorrenti, possono avvalersi delle strutture del Servizio
sanitario nazionale o di quelle della Sanità militare. Le
commissioni, effettuata l'istruttoria di competenza, trasmettono il
relativo verbale di visita all'interessato ed il relativo verbale,
con gli allegati, alla competente prefettura, la quale provvede
alla definizione della pratica secondo le disposizioni di legge
vigenti.
2. Contro i provvedimenti di definizione delle domande previsti
dal comma 1 è ammesso, entro sessanta giorni dalla notifica,
ricorso in carta semplice al Ministro dell'interno, che provvede,
sentito il Ministro del tesoro e su parere della commissione medica
superiore - che assume la denominazione "commissione medica
superiore e di invalidità civile" - di cui all'articolo 106 del
decreto del Presidente della Repubblica 23 dicembre 1978, n. 915, e
successive modificazioni. Per gli accertamenti che risultino
necessari, la commissione medica predetta si avvale delle strutture
periferiche del Servizio sanitario nazionale o di quelle della
Sanità militare. Avverso la decisione del ricorso è ammessa la
tutela giurisdizionale dinanzi al giudice ordinario.
3. La commissione medica superiore e di invalidità civile e le
commissioni mediche periferiche per le pensioni di guerra e di
invalidità civile, sono di volta in volta integrate con un
sanitario in rappresentanza, ciascuno, dell'Unione Italiana ciechi,
dell'Ente nazionale per la protezione e l'assistenza ai sordomuti,
dell'Associazione nazionale dei mutilati ed invalidi civili e
dell'Associazione nazionale famiglie dei fanciulli ed adulti
subnormali, ogni qualvolta devono pronunciarsi su invalidi
appartenenti alle rispettive categorie.
4. In sede di accertamento sanitario, la persona interessata può
farsi assistere dal medico di fiducia.
5. Il numero complessivo massimo di sanitari, attualmente
stabilito in duecentoventi unità per le commissioni mediche per le
pensioni di guerra e in centodieci unità per la commissione medica
superiore dall'articolo 22 del decreto del Presidente della
Repubblica 30 dicembre 1981, n. 834, è aumentato, rispettivamente,
fino a cinquecento unità e fino a duecento unità. A tal fine è
autorizzata la spesa di lire 2.800 milioni annui, da iscrivere ai
competenti capitoli dello stato di previsione del Ministero del
tesoro. Per soddisfare le esigenze derivanti dal presente decreto
sono istituite, con decreto del Ministero del tesoro, in aggiunta a
quelle esistenti, ulteriori commissioni mediche periferiche in modo
da garantire almeno una commissione per ciascuna provincia. Entro i
limiti numerici sopraindicati, possono essere chiamati a far parte
delle commissioni mediche periferiche e della commissione medica
superiore, oltre ad ufficiali medici del servizio permanente o
medici delle altre categorie previste, anche medici civili e
specialisti con i quali vengono stipulate convenzioni annue secondo
le modalità stabilite dall'articolo 109 del decreto del Presidente
della Repubblica 23 dicembre 1978, n. 915, e successive
modificazioni. Al predetto onere si provvede con una corrispondente
quota delle economie realizzate per effetto dell'applicazione del
presente articolo.
6. Le disposizioni dei commi precedenti si applicano a decorrere
dal quindicesimo giorno dalla data di pubblicazione nella Gazzetta
Ufficiale del decreto del Ministro del tesoro previsto dal comma 5.
Sino a tale data gli organi esistenti continuano ad operare dando
la precedenza, nell'esame delle domande, a quelle relative alle più
gravi forme di invalidità. Le domande giacenti presso le unità
sanitarie locali e le prefetture, non ancora definite alla data
predetta, sono trasmesse a cura dell'amministrazione suddetta alle
commissioni mediche territorialmente competenti. Le commissioni
mediche periferiche per le pensioni di guerra e di invalidità
civile si considerano validamente costituite e possono operare
anche in assenza dei membri integratori ove questi non siano stati
designati dai competenti enti ed associazioni entro trenta giorni
dall’entrata in vigore della legge di conversione
del presente decreto.
7. Per garantire il supporto amministrativo necessario alle
commissioni di cui al comma 5, il personale delle unità sanitarie
locali che, alla data di entrata in vigore della legge di
conversione del presente decreto, svolge tale attività nelle
commissioni di prima istanza, può essere comandato presso le
commissioni istituite con il presente articolo, con le medesime
qualifiche e funzioni ricoperte nelle unità sanitarie locali di
appartenenza.
8. Restano in vigore le disposizioni delle leggi richiamate al
comma 1, non sostituite o modificate dalle disposizioni del
presente decreto, come modificato dalla legge di conversione.
9. Con decreto del Ministro del tesoro, sentiti i Ministri
dell'interno e della sanità, sono emanate le norme di coordinamento
per l’esecuzione delle disposizioni contenute nel
presente articolo.
10. Con decreto del Ministro del tesoro sono stabiliti i criteri
e le modalità per verificare la permanenza nel beneficiario del
possesso dei requisiti prescritti per usufruire della pensione,
assegno od indennità previsti dalle leggi indicate nel comma 1 e
per disporre la revoca in caso di insussistenza di tali requisiti,
con decreto dello stesso Ministro, senza ripetizione delle somme
precedentemente corrisposte. Dei casi di revoca il Ministro dà
comunicazione alla Corte dei conti per le eventuali azioni di
responsabilità".
2) "Volete che sia abrogato l'art. 6 bis del decreto legge 25
novembre 1989, n. 382 'Disposizioni urgenti sulla partecipazione
alla spesa sanitaria e sul ripiano dei disavanzi delle unità
sanitarie locali, convertito, con modificazioni, in legge 25
gennaio 1990, n. 8 'Conversione in legge, con modificazioni, del
decreto legge 25 novembre 1989, n. 382, recante disposizioni
urgenti sulla partecipazione alla spesa sanitaria e sul ripiano dei
disavanzi delle unità sanitarie locali, che recita:
Art. 6 bis
Modifiche all'articolo 3 del decreto legge 30 maggio 1988, n.
173, convertito, con modificazioni, dalla legge 26 luglio 1988, n.
191.
1. Le commissioni mediche periferiche per le pensioni di guerra
e di invalidità civile del Ministero del tesoro, Direzione generale
delle pensioni di guerra e dei servizi vari, di cui all'articolo
105 del testo unico delle norme in materia di pensioni di guerra,
approvato con decreto del Presidente della Repubblica 23 dicembre
1978, n. 915, e successive modificazioni, provvedono, in aggiunta
ai compiti attribuiti con l'articolo 3 del decreto-legge 30 maggio
1988, n. 173, convertito, con modificazioni, dalla legge 26 luglio
1988, n. 291, anche all’esame delle domande per il
riconoscimento dello stato di invalido civile ai fini del
conseguimento di benefici diversi da quelli del la pensione,
dell'assegno o delle indennità d'invalidità civile. Per tali
benefici diversi, gli accertamenti sanitari continuano ad essere
effettuati dalle unità sanitarie locali fino a quando non saranno
istituite ulteriori commissioni mediche periferiche, con le
modalità indicate dall'articolo 3, comma 5, del richiamato
decreto-legge n. 173 del 1988, convertito, con modificazioni, dalla
legge n. 291 del 1988, in aggiunta a quella già istituita per
ciascun capoluogo di provincia. Con decreto del Ministro del
tesoro, gli accertamenti sanitari saranno gradualmente trasferiti
alle commissioni mediche per le pensioni di guerra e di invalidità
civile. Il verbale di visita redatto dall'unità sanitaria locale e
da questa trasmesso all'interessato non costituisce titolo per
conseguire la pensione, l'assegno o l'indennità di invalidità
civile, per la cui concessione si applica la procedura prescritta
dal predetto articolo 3.
2. Il numero complessivo massimo di sanitari addetti al servizio
delle commissioni mediche, attualmente stabilito in cinquecento
unità per le commissioni mediche periferiche e in duecento unità
per la Commissione medica superiore e d'invalidità civile è
aumentato, rispettivamente, fino a mille unità e fino a trecento
unità.
3. Alle esigenze di personale delle segreterie delle commissioni
di cui al comma 2 si provvede, con onere a carico del bilancio
dello Stato nei limiti del contingente determinato con decreto del
Ministro del tesoro, mediante comando presso l'Amministrazione
periferica del tesoro, per l'assegnazione alle segreterie stesse,
dei dipendenti delle unità sanitarie locali addetti a tali attività
presso le commissioni di prima istanza e le commissioni sanitarie
regionali alla data di entrata in vigore della legge 26 luglio
1988, n. 291, di conversione del decreto legge 30 maggio 1988, n.
173. Per gli stessi fini può essere disposto anche il comando di
personale dipendente dalle regioni o da enti pubblici non
economici. In corrispondenza dei posti utilizzati per il comando
non possono effettuarsi assunzioni sostitutive.
4. Per accelerare lo smaltimento della giacenza delle domande
intese a conseguire benefici connessi con l'invalidità civile
trasferite dalle unità sanitarie locali alle commissioni mediche
periferiche, di cui all'articolo 3 del decreto-legge 30 maggio
1988, n. 173, convertito, con modificazioni, dalla legge 26 luglio
1988, n. 291, o a queste direttamente presentate, può essere
autorizzata la procedura di cui all'articolo 7, comma 6, della
legge 29 dicembre 1988, n. 554, concernente disposizioni in materia
di pubblico impiego.
5. Gli assessori regionali alla sanità, su richiesta del
Ministero del tesoro, autorizzano le unità sanitarie locali a
cedere temporaneamente, in comodato o in locazione, alle
commissioni mediche periferiche per le pensioni di guerra e di
invalidità civile propri locali con preferenza per quelli ove in
precedenza veniva svolta l'attività ora demandata a tali
commissioni.
6. Le commissioni mediche periferiche per le pensioni di guerra
e di invalidità civile, in relazione all'entità del carico di
lavoro, possono essere articolate in sottocommissioni, presiedute
ciascuna dal presidente o dall'ufficiale più elevato in grado o più
anziano oppure dal medico civile convenzionato più anziano. Le
sottocommissioni decidono con l'intervento di tre membri ivi
compreso, ove occorra, il sanitario in rappresentanza della
categoria di appartenenza dell'invalido. Qualora la commissione sia
articolata in sottocommissioni, le associazioni e gli enti di cui
all'articolo 3, comma 3, del decreto-legge 30 maggio 1988, n. 173,
convertito, con modificazioni, dalla legge 26 luglio 1988, n. 291,
possono designare per la nomina, in aggiunta al proprio
rappresentante, un sanitario per ciascuna delle sottocommissioni.
Il sanitario rappresentante, ove sia impossibilitato a partecipare
ad una riunione, può delegare un sostituto dandone preventiva
comunicazione al presidente della commissione.
7. All'onere derivante dall'attuazione del presente articolo,
valutato in lire 10 miliardi nell'anno 1990 ed in lire 15 miliardi
per ciascuno degli anni 1991 e successivi, si provvede mediante
corrispondente riduzione dello stanziamento iscritto ai fini del
bilancio triennale 1990-1992, al capitolo 6856 dello stato di
previsione del Ministero del tesoro per l'anno 1990 con utilizzo
dell'accantonamento "Snellimento delle procedure in materia di
riconoscimento della invalidità civile". Il Ministro del tesoro è
autorizzato ad apportare, con propri decreti, le occorrenti
variazioni di bilancio".
Il Consiglio regionale dà mandato all'Ufficio di Presidenza di
comunicare ai Consigli regionali di tutte le altre regioni della
Repubblica Italiana la presente deliberazione con l'espresso invito
all'adozione del medesimo atto, dandone notizia affermativa di
riscontro affinché si dia seguito all'iniziativa referendaria.
DOLCHI (Presidente del Consiglio):
Mi corre l'obbligo,
Colleghi Consiglieri, di fare una breve introduzione a questo
argomento.
Il Consiglio regionale si era già pronunciato: aveva stabilito
di aderire a questa iniziativa ed a suo tempo aveva anche nominato
i due delegati nelle persone dell'Assessore
"pro tempore"
Lanièce e del Consigliere Riccarand. Tale deliberazione doveva
essere riadattata per alcuni punti di carattere puramente
formale.
Nel corso della riunione della Conferenza dei Capigruppo di
lunedì scorso si era evidenziata la necessità di inviare a Roma,
presso la Cancelleria della Corte di Cassazione, un delegato
effettivo della Regione per domani 13 luglio, data di scadenza del
termine per la presentazione del referendum, avendo la Lombardia
assunto la propria deliberazione il 15 marzo 1990.
Le altre regioni che hanno già adottato la deliberazione sono il
Veneto (20 marzo) ed il Friuli-Venezia Giulia (10 luglio), mentre
il Piemonte avrebbe dovuto adottare la proposta in data
odierna.
Il Presidente del Consiglio regionale del Piemonte ci ha però
segnalato con telegramma che, non essendo ancora stata nominata la
Giunta regionale, il Consiglio stesso non può procedere a tale
adempimento, anche se vi provvederà non appena possibile.
Pertanto, il termine del 13 luglio per la presentazione della
richiesta non sussiste più, ma potrebbe slittare al 19 luglio, nel
caso in cui la Lombardia ed un'altra Regione adottino la propria
deliberazione entro tale data. In caso contrario, la procedura non
potrà essere definita prima dell'autunno prossimo.
In conclusione, si propone che il Consiglio regionale, oggi:
adotti il provvedimento nella sua forma definitiva; voti il
delegato effettivo, visto che era stato votato l'Assessore
"pro
tempore",
che ora è cambiato, ed il delegato supplente; in modo
da poterci inserire nella procedura successiva in accordo con le
altre regioni che hanno già votato o che voteranno questo
provvedimento.
Ha chiesto la parola il Consigliere Gremmo; ne ha facoltà.
GREMMO (UAP):
Martedì scorso, durante la riunione dei
capigruppo consiliari della Regione Piemonte, il rappresentante del
Movimento autonomista ha deprecato il fatto che, anche rispetto a
questo problema, sussistono dei ritardi solo perché, nella
formazione della Giunta regionale del Piemonte e delle Giunte della
Provincia di Torino e del Comune di Torino, i partiti delle future
maggioranze stanno in qualche modo rallentando l'attività
istituzionale, perché sono impegnati nella spartizione degli
incarichi.
Tra l'altro, martedì scorso, davanti al Consiglio regionale del
Piemonte c'è stata una giusta manifestazione di cittadini che
protestavano proprio per questo fatto.
Io intendo associarmi a questa protesta, che in qualche modo
ricade anche su di noi, perché, pur essendo vero che avremmo dovuto
comunque rivotare questo documento per apportarvi degli
allineamenti di tipo formale, resta però evidente che a questo
punto andiamo a compiere un atto che, come è già stato bene
anticipato dal Presidente, difficilmente potrà avere attuazione per
il 19 luglio.
La situazione per la formazione della Giunta regionale del
Piemonte è ancora ferma. Non mi risulta che il Consiglio regionale
della Lombardia sia convocato entro il 19, e ciò è dovuto solo al
problema della divisione delle competenze all'interno di quella che
dovrebbe poi essere la maggioranza di pentapartito.
Nell'associarmi quindi alla protesta già espressa in Piemonte
dagli autonomisti a livello di conferenza dei capigruppo della
Regione, ritengo comunque di dover sottolineare la gravità del
fatto che, di fronte ad una situazione che deve essere sicuramente
risolta, perché, come ho potuto leggere in un articolo piuttosto
allarmato, c'è della gente che aspetta addirittura sei anni prima
di riuscire ad avere gli accertamenti, bisognerebbe che le forze
politiche anteponessero gli interessi della popolazione a quelli
della divisione del potere all'interno dell'esecutivo delle
regioni.
PRESIDENTE:
Ha chiesto la parola il Consigliere Agnesod;
ne ha facoltà.
AGNESOD (UV):
A l'égard de cette question, je souhaite que
l'action de force menée par les régions puisse obliger le
Gouvernement central à changer cette loi, que je définis honteuse.
Je veux aussi croire que les représentants des partis italiens, ici
présents et qui à Rome ont le pouvoir décisionnel, se feront charge
de porter au plus vite à la réalisation une loi et un règlement qui
puissent reconduire tout le domaine des invalides à un niveau réel
de dignité et sur un échelon sérieux.
Les temps actuels d'attente pour les visites sont hors de
quelconque logique. Il n'est absolument pas admissible d'attendre
cinq, six, huit et même dix ans pour la définition d'un recours,
pour une prestation à des personnel qui sont déjà malades et qui
pour la plupart se trouvent aussi dans des conditions économiques
pénibles.
L'Etat italien à l'égard de cette catégorie a démontré son
incapacité emblématique: fort avec les faibles, faible avec les
forts. Le football est passé, les drapeaux ont flotté, mais les
problèmes les plus lourds sont toujours là: rien ne bouge. Celui
dont nous sommes en train de discuter aujourd'hui est un de ces
problèmes.
J'ajoute que certainement nous sommes d'accord avec cette
proposition de référendum. Nous avons travaillé dans cette
direction et le problème a été déjà débattu plusieurs fois dans ce
Conseil, cependant je voudrais faire encore une considération.
Est-il normal que les régions dans ce cas, ou bien les citoyens
dans d'autres cas, doivent prendre la place de l'Etat et suppléer
aux travaux inachevés de l'Etat même, par des propositions
référendaires?
Selon moi, aujourd’hui, dans les conditions
actuelles, cet acte administratif du Conseil est extrêmement
nécessaire; mais pourquoi? Parce que nous avons malheureusement un
pouvoir central qui n'a plus la capacité d'accomplir son travail,
ou bien de travailler pour les citoyens et surtout pour les
citoyens les plus faibles.
C'est avec amertume et dégoût que je veux conclure cette
intervention, amertume et dégoût pour une méthode de travail qui
pénalise de plus en plus l'image et le progrès civil d'un pays.
PRESIDENTE:
Ha chiesto la parola il Presidente della
Giunta, Bondaz; ne ha facoltà.
BONDAZ (DC):
Vorrei solo dichiarare la piena adesione del
Governo regionale alla proposta in oggetto e proporre, come
delegati del Consiglio regionale, sempreché il Consiglio sia
d'accordo, l'Assessore alla Sanità Beneforti, come titolare, ed il
Consigliere Riccarand, come supplente.
PRESIDENTE:
Se nessuno chiede la parola, possiamo
considerare chiusa la discussione generale.
Ricordo al Consiglio che dapprima verrà posta in votazione la
proposta di deliberazione in oggetto, della quale abbiamo già dato
lettura, compreso l'allegato, che è pienamente conforme a quello
votato dagli altri Consigli regionali, in modo che sia uguale per
tutti. Successivamente si procederà con voto segreto alla nomina
dei delegati, scrivendo sulla stessa scheda il nome del candidato
effettivo e di quello supplente. Infine si farà la votazione palese
per l'immediata eseguibilità della deliberazione, nel caso si
arrivasse a dover presentare il documento il 19 luglio.
Ha chiesto la parola, per dichiarazioni di voto, il Consigliere
Gremmo; ne ha facoltà.
GREMMO (UAP):
Vorrei solo ribadire quello che ho già
detto, cioè che il mio voto sarà favorevole, ed aggiungere una
breve osservazione sull'intervento del Consigliere Agnesod, perché
il quesito che egli ha posto mi è sembrato corretto, ma
limitativo.
E' vero che in questo caso noi ci troviamo ad avere come
contropartita una carenza dello Stato centrale, anzi in questo caso
del Governo centrale, e dell'arretratezza di alcune norme, a mio
parere, tuttavia, non solo è normale e giusto che i cittadini
intervengano, ma dovremmo sempre più spesso fare in modo che i
cittadini possano intervenire per sollecitare ed obbligare le forze
politiche tradizionali ed istituzionali ogni volta che esse
trascurano di fare qualcosa. Naturalmente ha ragione il Consigliere
Agnesod nel dire che è sconcertante dover ricorrere a questi
sistemi, ma ciò è del tutto normale e giusto; non solo, ma è una
procedura che finora è stata poco seguita dagli autonomisti, che
invece dovrebbero seguirla di più.
Rispetto alla questione in oggetto, torno però a sottolineare un
aspetto che è opportuno che la gente conosca: mi pare molto grave
che un atto importante, come quello che stiamo avviando, slitti
ulteriormente, perché le contestazioni in Piemonte ed in Lombardia,
o la guerra delle poltrone fra i partiti, impediscono a quelle
regioni di avere un esecutivo. Mancando, quindi, le Giunte del
Piemonte e della Lombardia, viene ad arenarsi anche la nostra
iniziativa.
Questo va deprecato, perché oggi possiamo verificare tale
situazione di fronte a questa circostanza specifica, ma potremmo
verificarla di fronte ad altre diecimila circostanze concrete che,
nella regione Piemonte, attendono di essere affrontate.
PRESIDENTE:
Se nessuno chiede la paro la, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
PRESIDENTE:
Il Consiglio è chiamato ora a pronunciarsi,
con votazione per schede segrete, sulle designazioni dei
delegati.
Ricordo che sono state fatte due proposte: quella dell'Assessore
pro tempore
Beneforti, come titolare, e quella del
Consigliere Riccarand, come supplente.
Se il Consiglio non ha nulla in contrario, la Presidenza si
permette di proporre la votazione al posto e di ricordare che sulla
scheda vi sono due linee, una per il candidato titolare e l'altra
per il candidato supplente.
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
Votanti: 32
Schede valide: 32
Schede bianche: 3
Hanno ottenuto voti:
- quale titolare:
Beneforti Valerio: 21
Gremmo Roberto: 1
- quale supplente:
Riccarand Elio: 27
PRESIDENTE:
Visto l'esito della votazione, dichiaro che
risultano eletti:
- Beneforti Valerio (titolare);
- Riccarand Elio (supplente).
I suddetti delegati, in base all'articolo 11 della più volte
citata legge n. 352/70, provvederanno, di concerto coi delegati di
almeno altre quattro regioni, ad inoltrare la richiesta di
referendum di cui si tratta.
Colleghi Consiglieri, se non ci sono obiezioni, vi chiederei,
nel caso fosse necessario andare il 19 a Roma, di votare ore a
scrutinio palese anche l'immediata esecutività della deliberazione
testé approvata.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
IL CONSIGLIO REGIONALE
- ai sensi dell'articolo 63 della legge 16 maggio 1978, n.
196;
DELIBERA
di dichiarare immediatamente eseguibile, per specifiche ragioni
di urgenza che ne rendono indilazionabile
l’esecuzione, la presente deliberazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK