Consiglio Regionale della Valle d'Aosta - Oggetto del Consiglio n. 803 del 6 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula
Oggetto del Consiglio n. 803 del 6 luglio 1994 - Resoconto
OGGETTO N. 803/X - Rettifica dell'articolo 16 del regolamento
per l'attività del centro regionale di trattamento rifiuti solidi
urbani ed assimilati, sito nel comune di Brissogne, allegato alla
convenzione approvata con la deliberazione del Consiglio regionale
n. 2960/VIII, del 9 luglio 1987.
Deliberazione - Il Consiglio
Richiamata la deliberazione del Consiglio regionale n.
2960/VIII, del 9 luglio 1987, con la quale veniva approvato, fra
l'altro, il regolamento per l'attività del centro regionale di
trattamento rifiuti solidi urbani ed assimilati, sito nel Comune di
Brissogne;
Evidenziato che l'articolo 16 - Revisione prezzi - di detto
regolamento stabilisce che vengono assunti come base di
riferimento, anche per gli oneri della mano d'opera, i prezzi medi
riportati sul listino-prezzi regionale;
Vista la nota della Soc. Valeco S.p.A. in data 29 gennaio 1994,
con la quale si evidenzia che essendo, l'attività di gestione
dell'impianto di cui sopra, rientrante nell'ambito della disciplina
dei contratti collettivi nazionali di lavoro per i servizi di
igiene ambientale, smaltimento rifiuti, eccetera , stipulati
dall'AUSITRA (Federazione Italiana Imprese Servizi), la stessa
risulta obbligata al rispetto degli obblighi contrattuali stabiliti
da detta Associazione, ivi compreso il riferimento ai costi della
mano d'opera indicati dalle tabelle fissate dalla medesima;
Visto il parere espresso in merito a quanto sopra dall'Ufficio
regionale del Lavoro e della Massima Occupazione di Aosta in data 5
maggio 1994, prot. 1042;
Visto il parere favorevole espresso dal Gruppo tecnico di
supervisione in data 20 maggio 1994;
Ritenuto di dover procedere alla rettifica dell'articolo 16 del
citato regolamento, al fine di permettere il calcolo della
revisione-prezzi a norma di legge;
Visto il parere favorevole rilasciato dal Dirigente incaricato
del Servizio Sanità dell'Assessorato della Sanità ed Assistenza
Sociale, ai sensi del combinato disposto dell'articolo 72 della
legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Visto il parere della III Commissione consiliare permanente;
Delibera
1) di rettificare come segue l'articolo 16 - Revisione prezzi -
del Regolamento per l'attività del centro regionale di trattamento
rifiuti solidi urbani ed assimilati, sito nel Comune di Brissogne
allegato alla convenzione approvata con deliberazione del Consiglio
regionale n. 2960/VIII, del 9 luglio 1987:
"Articolo 16 - Revisione prezzi
I corrispettivi di gestione di cui all'articolo precedente sono
suscettibili di automatica revisione, in aumento o in diminuzione,
nei casi e secondo le modalità sottospecificate.
I corrispettivi esposti nell'articolo precedente si intendono
riferiti al 30 giugno 1987.
Come base di riferimento saranno assunti i prezzi ricavabili
dalle pubblicazioni in seguito indicate.
Ai fini del calcolo delle revisioni i corrispettivi si intendono
convenzionalmente costituiti da:
-Noli:
-autocarro - 15 percento
-pala meccanica - 15 percento
-Mano d'opera - 55 percento
-Combustibile per autotrazione - 7 percento
-Energia elettrica - 8 percento
La squadra tipo è così composta:
-Operaio - 5° livello n. 3
-Operaio - 3° livello n. 1
Vengono assunti come base di riferimento i prezzi medi riportati
sul listino dell'Assessorato Industria, Commercio, Artigianato e
Trasporti della Regione Autonoma Valle d'Aosta per quanto riguarda
i noli; per quanto riguarda il combustibile e l'energia elettrica
vengono assunti i prezzi medi di vendita praticati dall'E.N.E.L. e
del gasolio per combustione; per quanto riguarda il personale
vengono assunte a riferimento le tabelle con i costi richiesti e
forniti dalla AUSITRA (Federazione Italiana Imprese Servizi). Le
valutazioni riferite ai costi del personale dovranno essere
regolarmente vistate dall'Ufficio del Lavoro e della Massima
Occupazione per la Regione Autonoma Valle d'Aosta.
Il computo revisionale sarà effettuato calcolando la differenza
fra la media ponderale dei costi relativi fra l'inizio dei lavori
di gestione ed il primo pagamento e così via, e i costi rilevati
alla data del 30 giugno 1987.
Le richieste di revisione prezzi saranno riferite alle date del
30 giugno e 31 dicembre di ogni anno e saranno fatte pervenire
all'Amministrazione regionale possibilmente nel semestre
successivo.
Il compenso revisionale non sarà soggetto ad alcuna alea
contrattuale."
Fermo restando quanto altro indicato nel regolamento stesso.
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Qualcuno chiede la parola? I
consiglieri sono invitati a votare:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK