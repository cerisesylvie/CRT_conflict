Consiglio Regionale della Valle d'Aosta - Oggetto del Consiglio n. 397 del 8 marzo 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 397 del 8 marzo 1984 - Resoconto
OGGETTO N. 397/VIII - ORDINE DEI LAVORI DEL
CONSIGLIO.
PRESIDENTE:
Devo comunicare al Consiglio che nella
precedente adunanza del 28 e 29 febbraio non sono state trattate 5
mozioni. L'elenco è stato distribuito ai Consiglieri.
Le prime due mozioni, gli allegati 33 e 34, hanno già subìto due
rinvii. Dovrebbero quindi avere la precedenza ai sensi dell'art.
107 del regolamento 2° comma, e quindi essere iscritti ai punti
3/bis e 3/ter dell'ordine del giorno odierno.
Le altre mozioni andrebbero inserite invece in coda all'ordine
del giorno di oggi, ai numeri 21/bis, 21/ter e 21/quater.
Il Consiglio è sovrano nel decidere, e poiché vi sono anche
alcuni Consiglieri assenti che vorrebbero probabilmente partecipare
alla discussione di queste mozioni, chiedo al Consiglio se intende
discuterle subito, come prevede il regolamento, o se ne delibera
l'iscrizione al termine dei lavori della giornata, in modo che
siano presenti anche i Consiglieri che stamani hanno giustificato
la loro impossibilità a partecipare alla seduta, perché la
discussione possa essere più ampia.
Ha chiesto di parlare il Consigliere Torrione, ne ha
facoltà.
TORRIONE - (P.S.I.):
Noi ci rendiamo conto che in effetti
questo discorso si trascina da troppo tempo; abbiamo anche
considerato il fatto che, essendo stato convocato questo Consiglio
per una sola giornata, se ci mettessimo a discutere anche uno di
questi due argomenti, probabilmente occorrerebbe tutta la
mattinata.
Rilevando anche che ci sono alcuni Consiglieri assenti, che
potrebbero essere interessati alla discussione dei due argomenti,
proponiamo l'iscrizione al primo punto della prossima seduta.
Vorrei solo fare un accenno ad un discorso che riguarda la
risposta ad una mia interrogazione scritta sulle consulenze, che è
stata parzialissima. Mi rendo conto che l'argomento è difficile sul
piano della ricerca, però vorrei sollecitare la conclusione della
risposta perché al riguardo mi servirebbero alcuni dati per poi
elaborare un discorso su questo stesso argomento. In questo senso
vorrei un minimo di assicurazione dal Presidente della Giunta o
dagli Assessori competenti.
PRESIDENTE:
Vista la proposta del presentatore delle
prime due mozioni, chiedo se il Consiglio non ha obiezioni in
proposito.
Allora le due mozioni dei Consiglieri Torrione e Breuvé verranno
iscritte al 4° punto dell'ordine del giorno della prossima seduta
del Consiglio.
Per quanto riguarda invece le altre tre mozioni, si tratta di
iscriverle al termine dell'ordine del giorno della seduta odierna;
se non vi sono obiezioni procederemo in questa maniera.
Ha chiesto di parlare il Presidente della Giunta, ne ha
facoltà.
ROLLANDIN - (U.V.):
En ce qui concerne l'interrogation au
numéro 5 de l'ordre du jour, vu que la réponse l'avait préparée
l'Assesseur Pollicini - qui n'est pas présent - je demande s'il est
possible de répondre la prochaine séance.
PRESIDENTE:
Il Consigliere Riccarand, presentatore
dell'interrogazione, è d'accordo?
Allora l'interrogazione di cui al n. 5 dell'ordine del giorno
viene rinviata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK