Consiglio Regionale della Valle d'Aosta - Oggetto del Consiglio n. 1257 del 23 maggio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1257 del 23 maggio 1990 - Resoconto
OGGETTO N. 1257/IX - Ratifica di deliberazioni adottate dalla
Giunta regionale in via d’urgenza.
Oggetto n. 2640 in data 23 marzo 1990: Lavori di costruzione
di un impianto di irrigazione a pioggia automatizzato per un campo
sperimentale di piante officinali del servizio S.A.T.E.S.S.A. del
Comune di Saint-Marcel - Approvazione del progetto e parziale
impegno di spesa.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 27
Il Consiglio approva all’unanimità.
Oggetto n. 2659 in data 23 marzo 1990: Lavori di
realizzazione del 1° stralcio del 2° lotto
dell’acquedotto intercomunale di Ayas-Brusson -
Approvazione di perizia di variante tecnica e suppletiva -
Approvazione ed impegno di spesa - Approvazione di nuovi prezzi -
Proroga alla data di ultimazione lavori.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 29
Il Consiglio approva all’unanimità.
Oggetto n. 2822 in data 23 marzo 1990: Approvazione del
programma operativo (F.E.S.R.) relativo alla zona in declino
industriale della media e bassa valle centrale della Valle
d’Aosta - (Obiettivo 2 regolamento (CEE) n.
2052/88).
Presidente
- Ha chiesto di parlare il Consigliere
Mafrica, ne ha facoltà
Mafrica (PCI)
- Nel programma operativo di intervento per
aiutare le zone in declino industriale si parla di un centro
servizi alle imprese in Verrès per un importo di 3 miliardi. Vorrei
avere qualche notizia in merito alle caratteristiche di questo
centro servizi.
Gli altri due punti, l’area industriale a
Pont-Saint-Martin per un intervento di 8 miliardi e il centro di
formazione professionale in Aosta, sono abbastanza comprensibili e
ne abbiamo parlato in occasione della crisi industriale della Pont-
Saint-Martin o della legge della formazione professionale, mentre
non ci sono notizie precise su questo centro servizi a Verrès,
pertanto vorrei avere qualche informazione in merito.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Le centre qui est prévu à Verrès est à
l’étude en conséquence d’un problème
qui est lié à la zone industrielle de l’ex Balzano.
Etant donné que nous sommes en train de prévoir le projet qui
concerne l’ex Brambilla, les experts chargés de ce
projet ont examiné la possibilité de mettre les deux choses
ensemble, c’est-à-dire les problèmes de la formation
liés aux problèmes de l’école. Ils ont déjà présenté
une relation qui va dans la direction d’utiliser un
bâtiment, qui à présent est employé comme garage pour les travaux
publics, et qui pourrait être la zone plus utile pour avoir un
centre de formation dans la Basse Vallée.
Quant aux autres centres, comme vous savez, pour Aoste il y a le
projet qui concerne l’ex Foyer; la zone de
l’ex Ilssa, au contraire, est liée aux engagements
qui avaient déjà été pris pour l’indus-trialisation
de la zone même. C’est dans ce sens
qu’ont été prévus les trois projets que nous sommes
en train de définir.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 29
Il Consiglio approva all’unanimità.
Oggetto n. 2908 in data 30 marzo 1990: Lavori di
consolidamento statico e restauro del castello di Quart (1° lotto)
- Approvazione di perizia suppletiva ed impegno di
spesa.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Ho letto sia la delibera della Giunta che
l’atto di sottomissione presentato
dall’impresa: da questa documentazione non si riesce
a capire quale sia la ragione di questa perizia suppletiva.
Ho chiesto in commissione e ho capito che in realtà si tratta
non di una perizia suppletiva per ultimare i lavori, ma di una
perizia suppletiva per non ultimarli, vale a dire, visto che i
fondi stanziati da questo Assessorato per il restauro dei monumenti
sono insufficienti, si prevede una spesa aggiuntiva per una
copertura in attesa che ci siano i fondi per poter continuare i
lavori.
Vorrei sapere se è questa la motivazione della perizia
suppletiva; questo è quanto ho capito io perchè nella deliberazione
si dice:
"concernente opere di maggior consolidamento per poter
ultimare i lavori".
Nell’atto di sottomissione
si dice:
"per il completamento di dette opere la direzione ha
redatto perizia suppletiva"
. Se non ci sono informazioni
sufficienti, vorrei sapere se corrisponde al vero questa
spiegazione, cioè se questa perizia suppletiva è per una copertura,
per evitare che i lavori già fatti vengano danneggiati dalle
intem-perie.
Presidente
- Ha chiesto di parlare
l’Assessore al Turismo, Urbanistica e Beni Culturali
Faval, ne ha facoltà.
Faval (UV)
- E’ noto che per quanto
riguarda interventi di recupero nei castelli si procede per lotti
successivi, in funzione di quelle che sono le scelte che si fanno
in occasione della predisposizione del bilancio regionale, e di
conseguenza si agisce.
Per quanto riguarda in specifico il castello di Quart, riteniamo
di poter aggiudicare un lotto anche per l’anno 1990,
non appena sarà predisposto l’assestamento di
bilancio. Quindi si tratta soltanto di proseguire un lavoro
unitario dal punto di vista progettuale, che viene effettuato in
funzione dei successivi finanziamenti che
l’Amministrazione, per il tramite della Giunta,
provvede a fare.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- La spiegazione che ha fornito
l’Assessore non è convincente: il grosso della
perizia suppletiva è dato da opere in economia che passano da 153
milioni a 411 milioni e che non sono assolutamente specificate.
Nella riunione in commissione abbiamo capito che si trattava di un
intervento in attesa di poter continuare in seguito, quindi votiamo
contro questa deliberazione perchè ci sembra che non si sia
proceduto con la dovuta attenzione alla impostazione del bilancio.
Anzi, raccomandiamo all’Assessore che nel bilancio
prossimo a questo settore siano destinati maggiori interventi.
Presidente
- Pongo in votazione la ratifica della
deliberazione in oggetto.
Esito della votazione:
Presenti: 28
Votanti: 28
Favorevoli: 24
Contrari: 4
Il Consiglio approva.
Oggetto n. 2963 in data 30 marzo 1990: Società Cooperativa
"Cooperativa elettrica Issime" a r.l. - Rinnovo concessione di un
impianto idroelettrico - Approvazione dello schema di
convenzione.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 29
Il Consiglio approva all’unanimità.
Oggetto n. 3120 in data 6 aprile 1990: Lavori di
costruzione di impianto di rilevazione automatica
d’incendio nel presidio ospedaliero di Viale Ginevra
in Comune di Aosta - Approvazione progetto esecutivo - Appalto dei
lavori a licitazione privata - Approvazione ed impegno di
spesa.
Presidente - Ha chiesto di parlare il Consigliere Mafrica, ne
ha facoltà.
Mafrica (PCI)
- I poteri della Giunta sono quelli di
prendere deliberazioni per conto del Consiglio quando ci siano casi
di urgenza.
Ora, l’Assessore Fosson deve avere una concezione
dell’urgenza forse legata alle sue memorie
agostiniane sul tempo, perchè c’è una legge del 1984
che imponeva di adeguare gli impianti in modo da poter rivelare per
tempo gli incendi. Qui, dal 1984 al 1990, decidiamo oggi di
provvedere d’urgenza alla costruzione di un impianto
di rilevazione automatica d’incendio nel presidio
ospedaliero. Vorrei sapere dall’Assessore entro
quanti decenni viene contenuto il concetto di urgenza nella sua
visione temporale.
Presidente
- Ha chiesto di parlare
l’Assessore ai Lavori Pubblici Fosson, ne ha
facoltà.
Fosson (DC)
- Ho l’impressione che
andremmo ad addentrarci su temi di portata filosofica che esulano
dai compiti di questo Consiglio. Potevamo al limite presentare
questa deliberazione come proposta al Consiglio e non come ratifica
in via d’urgenza; abbiamo ritenuto di seguire questa
strada. Non nascondo comunque che i tempi di progettazione sono
stati abbastanza laboriosi.
Procederemo quanto prima alla gara di appalto e alla esecuzione
dei lavori.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 28
Il Consiglio approva all’unanimità.
Oggetto n. 3399 in data 13 aprile 1990: Recupero forni e
mulini in Comune di La Magdeleine - Intervento di cui alla legge
regionale 18 agosto 1986, n. 51, per il triennio 1987/1989 -
Esecuzione dei lavori in economia diretta - Approvazione di perizia
suppletiva ed approvazione di spesa.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 28
Il Consiglio approva all’unanimità.
Oggetto n. 3547 in data 20 aprile 1990: Lavori di
ricostruzione di un ponte in c.a. sulla strada regionale n. 28 di
Bionaz al Km. 15+160 e relativi raccordi - Approvazione di perizia
suppletiva - Approvazione ed impegno di spesa.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 28
Il Consiglio approva all’unanimità.
Objet n° 3594 en date du 20 avril 1990: Organisation de la
"3ème fête valdôtaine et internationale des patois": La Salle 22 et
23 septembre 1990 - Approbation et engagement de dépense -
Liquidation d’une première subvention à la Pro-Loco
de La Salle.
Presidente
- Ha chiesto di parlare il Consigliere Gremmo,
ne ha facoltà.
Gremmo (UAP)
- E’ già sicuramente
spiacevole che si usi con questa enfasi il termine
patois
,
perchè è sicuramente, dal punto di vista scientifico, impreciso: la
lingua francoprovenzale è riconosciuta come lingua da parecchi
studiosi e a me pare sminuita nella sua importanza nel momento in
cui si continua ad usare il termine
"patois"
. Il termine
"patois"
può essere adoperato nella conversazione corrente,
ma se usato per definire una manifestazione, che mi auguro vuole
essere di promozione e di valorizzazione delle parlate e della
lingua francoprovenzale attorno al Monte Bianco, è sicuramente
impreciso.
Quindi in questa direzione mi sembra che non si colga bene lo
spirito che sta dietro a questa iniziativa, cioè di valorizzare
questa parlata. Ma questo è un dettaglio.
Il vero problema è che attorno al francoprovenzale, specie nella
vicina regione Piemonte, accade che ci siano tante persone che si
fanno i gargarismi, ma che poi in realtà con il francoprovenzale,
con la difesa della lingua e della cultura delle valli abbiano poco
o niente a che spartire. Mi riferisco alla vicenda politica - che è
costata al Movimento autonomista piemontese il secondo Consigliere
provinciale a Torino - della presentazione della lista
dell’Union Valdôtaine alle elezioni provinciali di
Torino, argomento su cui torneremo puntualmente in questo Consiglio
perchè è un argomento interessante.
Questa lista si è presentata con l’alibi della
difesa, o magari con la buona intenzione (perchè diceva quel tale
che le pareti dell’inferno sono tappezzate di buone
intenzioni) di tutelare la minoranza francoprovenzale della regione
Piemonte; grazie a quei tremila voti dispersi, il Movimento
autonomista piemontese non ha preso il secondo consigliere alla
Provincia di Torino e queste sono le buone intenzioni che vanno a
buon fine.
Comunque, questa lista si era presentata con il progetto di
tutelare l’immagine dei francoprovenzali nella
regione Piemonte. E’ vero che aveva anche dei
Valdostani in lista, e voglio citarli per la storia: il sig. Pino
Cerise, già direttore del giornale "Lombardia autonomista" ed
attuale direttore del "Peuple valdôtain", ed il sig. Nigra, Sindaco
di Montjovet, che hanno avuto rispettivamente lo 0,2 e lo 0,3 per
cento dei voti, che sono percentuali incoraggianti perchè in questo
modo il sig. Cerise e il sig. Nigra può darsi che fra duemila anni
(per ricollegarmi al discorso temporale che si faceva prima)
portino ad un qualche risultato i tremila voti che sono riusciti
intelligentemente a disperdere alla Provincia di Torino.
Quello che voglio dire è che questa lista ha raggiunto un solo
risultato, ed è stato quello di indebolire la possibilità di
tutelare il francoprovenzale nelle valli del Piemonte, perchè i
politici dei partiti che sappiamo benissimo essere nella loro
globalità tendenzialmente ostili alle minoranze linguistiche, di
fronte a questa poca rispondenza ad una lista che si proponeva di
tutelare la minoranza francoprovenzale, hanno un alibi in più - lo
avevo già detto la volta scorsa, ma lo ripeterò in seguito, perchè
è un argomento su cui torneremo puntualmente in questo Consiglio -
per sminuire l’importanza della presenza e della
cultura francoprovenzale nelle valli del Piemonte.
Siccome vedo in questa deliberazione che uno degli obiettivi è
quello di offrire pranzo e cena ad un migliaio di persone che
provengono sia dalla Valle d’Aosta che dal Piemonte,
volevo solo far presente che sarà simpatico offrire il pranzo agli
amici che arrivano dal Piemonte, però con la cautela, con il
consiglio, con l’incoraggiamento alla Giunta di
offrirlo agli scrittori francoprovenzali delle valli, non magari
solo ai candidati di qualche lista, tenendo presente che non sempre
i candidati delle liste sono scrittori e non sempre gli scrittori
sono candidati nelle liste.
Fatta questa osservazione, che è molto pacata e serena,
riaffermo il fatto che considero giusto questo tipo di
impostazione, ma che continuo a pensare che per la lingua
francoprovenzale dovremmo cominciare ad ipotizzare qualcosa di più
e di meglio, tenendo presente che su questo, fuori dalla Valle,
esiste una assoluta mancanza di conoscenza.
Leggevo l’altro giorno una intervista che
l’ultimo dei senatori, il sig. Bossi, ha rilasciato
al giornale di Montanelli, dove dichiarava che la situazione in
Valle d’Aosta era molto diversa rispetto alla
Lombardia, in quanto in Valle d’Aosta
c’è solo il problema del francese, mentre in
Lombardia, essendoci solo il dialetto lombardo, devono occuparsi di
fare la guerra non ho capito bene a chi; non devono comunque
occuparsi della lingua.
Credo invece che in Valle d’Aosta ci sia la
presenza del francese e che sia importante, ma che il
francoprovenzale debba avere una sua specificità esattamente come
altre lingue contigue. E’ chiaro che - e questo è un
argomento che potrebbe essere approfondito da questo convegno -
fino a quando qualcuno continua a ritenere che, ad esempio, fra
piemontese e francoprovenzale esiste un rapporto di conflittualità,
è impossibile riuscire a tutelare compiutamente le due parlate.
Penso invece che esista un rapporto di contiguità e di reciproco
arricchimento, specie nelle valli francoprovenzali del Piemonte, e
bisognerebbe anche in questa direzione cominciare a ragionare in
termini nuovi e non solo, come ha fatto una vecchia scuola di
pensiero, ritenere da un lato importanti quelle lingue che hanno
uno Stato alle spalle, dall’altro mettere in
subordine le lingue che vengono ricondotte a schemi linguistici
generalizzati, cioè il
patois
inteso come variante o come
dipendente del francese, ed ancora i dialetti considerarli
niente.
Ritengo che i dialetti abbiano una loro specificità e una loro
importanza e che siano fra l’altro lo strumento
principe di riappropriazione dell’identità nazionale
di un popolo. Credo che la nazionalità valdostana non sia tanto
caratterizzata dal punto di vista linguistico
dall’uso del francese, perchè anche i negri
dell’Africa quando rimangono in Africa parlano in
certe zone il francese, mentre quello che in questa deliberazione
viene chiamato
patois
, cioè la lingua francoprovenzale, è
una delle caratterizzazioni più importanti della nazionalità
valdostana. E questo vale anche per altri popoli.
E’ chiaro che per il popolo piemontese la lingua
piemontese è caratterizzante ed è tra l’altro
strumento di riappropriazione di identità, perchè voi capite che in
un Piemonte dove ci sono un milione di immigrati che
pretenderebbero di imporre lingue straniere, la lingua piemontese
diventa uno strumento di autodifesa. Non vorrei che il
franco-provenzale diventasse sempre di più strumento di tutela e di
autodifesa anche in Valle d’Aosta.
Avete visto alle ultime elezioni al Consiglio comunale di Aosta:
c’è stato qualcuno che addirittura ha presentato una
lista che pretenderebbe di snaturare l’identità
etnica della Valle. Quindi vuol dire che il pericolo di
colonizzazione anche linguistica esiste, è forte, per cui la tutela
e la difesa della lingua può essere uno strumento in questa
direzione. Sono favorevole a questa deliberazione; volevo solo
richiamare l’importanza di non enfatizzare il
termine
patois
, perchè questo termine nella sua accezione
corrente ha una sfumatura spregiativa o comunque minorizzante;
quindi direi che usare il termine francoprovenzale può essere molto
più propositivo. Raccomando la cautela già richiamata, che comunque
riprendo, nei confronti di un convegno che dovrebbe essere
propositivo e l’importanza di cominciare a pensare
ad iniziative molto più probanti su questo settore.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Seulement pour avouer mon incompétence à
propos des systèmes de désinfection orale du Piémont et pour dire
que la fête du patois est en train de se dérouler
d’une façon impeccable.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 29
Il Consiglio approva all’unanimità.
Oggetto n. 3691 in data 27 aprile 1990: Esecuzione di un
lavoro aereo per l’intervento antiparassitario
contro la Lymantria M., in varie zone boscate della Regione -
Appalto a trattativa privata - Approvazione ed impegno di
spesa.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Per chiedere
all’Assessore all’agricoltura se può
illustrare brevemente questa deliberazione, collocandola in un
contesto più generale della situazione della foresta nella
Valdigne, cioè se può dare alcune informazioni al Consiglio
rispetto alla situazione del bosco in tale zona, che è visibilmente
degradato, però non sempre si riesce a capire
l’entità reale del fenomeno.
Vorrei sapere quali sono le cause di questo fenomeno, se è vero
che, ad esempio, lo stesso fenomeno della lymantria ha potuto
essere intensificato dalla presenza di sostanze inquinanti nella
zona, e se ci sono situazioni simili che ad esempio si possono
riscontrare nell’altro versante della Savoia.
Inoltre chiedo come si intende intervenire rispetto ad
un’opera di rimboschimento nelle zone che sono state
più pesantemente colpite dal fenomeno di questo parassita o
comunque di fronte ad un deperimento del bosco.
Perrin (UV) - Comme les Conseillers savent,
l’année dernière nous sommes intervenus sur environ
7000 hectares de forêt plus ou moins attaqués par cet insecte, la
lymantria, avec de résultats moyens, puisque nous
n’avons pas voulu intervenir avec des produits
chimiques, mais uniquement à travers un produit biologique,"
bacillo turingensis", qui évidemment a des effets qui ne sont pas
sûrs, comme au contraire par l’emploi de produits
chimiques.
Il faut dire que la situation est en train de
s’améliorer légèrement par la nature elle-même,
parce que finalement l’année dernière sont apparus
les parasites de la lymantria, parasites que nous attendions depuis
longtemps, parce qu’en général,
lorsqu’il y a un attaque de lymantria,
l’année successive cet insect est attaqué par des
parasites propres. Environ 30% des larves qui ont été examinées
l’année dernière sont attaquées et donc il y a
l’espoir que la nature même aide dans cette
lutte.
La situation s’est légèrement améliorée aussi par
le fait que, s’il y a une extention du territoire
attaqué, il y a une nette diminution dans
l’intensité de l’attaque et donc des
dégâts qui se sont produits.
Pour ce qui concerne les causes, évidemment il
n’y a pas d’études approfondies à cet
égard; les attaques de lymantria sont historiques et il y en a eu
même lorsque certains phénomènes de pollution de
l’air et des pluies n’existaient pas.
Donc je crois qu’on ne peut pas attribuer à une
cause telle que la pollution l’arrivée massive de
ces attaques, qui ont d’abord débutés vers les
années 1983-84 sur le versant nord des Alpes, débordés en 1984 vers
le sud et à partir de 1986-87 à l’ouest des Alpes
mêmes.
Nous interviendrons cette année pour contenir
l’attaque en utilisant toujours un produit
biologique mais de différente espèce; tandis que
l’année dernière nous sommes intervenus avec un seul
type de "bacillo turingensis", cette année nous interviendrons avec
d’autres types. Il faut dire que là aussi
l’industrie du secteur est en train de
s’évoluer et parait-il qu’il y a
maintenant en commerce des produits plus efficaces. Nous espérons
avec cela pouvoir améliorer la situation.
Pour ce qui concerne le Valdigne, nous sommes en train de
compléter le débardage des plantes qui ont été infestées en ces
dernières années et qui sont mortes. Nous avons déjà commencé aussi
le reboisement de ces zones: programme qui sera de longue durée, vu
d’un côté la portée des zones attaquées et de
l’autre côté le gros désastre survenu entre la nuit
du 27 et 28 février dernier, quand cette tempête de vent a détruit
des centaines d’hectares, et donc une partie de la
main d’oeuvre devra être déplacée dans ce
secteur.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 30
Il Consiglio approva all’unanimità.
Oggetto n. 3764 in data 27 aprile 1990: Concessione e
liquidazione di un contributo straordinario al consorzio fra i
Comuni di Nus, Fénis, Saint-Marcel e Chambave, per il disavanzo
delle spese di gestione per l’anno 1988,
dell’asilo-nido.
Presidente - Ha chiesto di parlare il Consigliere Cristina
Monami, ne ha facoltà.
Monami Cristina (PCI)
- Ho visto che si tratta di un
consorzio di quattro comuni: volevo sapere grosso modo quanti sono
gli utenti a cui si rivolge, quanti sono i bambini interessati,
quanti gli insegnanti, quanti i plessi scolastici, ed eventualmente
qualcosa di specifico circa la gestione di queste strutture.
Presidente
- Ha chiesto di parlare
l’Assessore alla Sanità ed Assistenza Sociale
Lanièce, ne ha facoltà.
Lanièce (DC)
- Per i dati complessivi farò avere un
appunto al Consigliere, perchè non li ho qui.
Comunque i bambini presenti sono circa 25, gli insegnanti sono
6.Chiedo al Consigliere di formalizzarmi i dati richiesti per
potergli fornire una risposta dettagliata.
Presidente
- Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 30
Il Consiglio approva all’unanimità.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK