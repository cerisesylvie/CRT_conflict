Consiglio Regionale della Valle d'Aosta - Oggetto del Consiglio n. 914 del 6 ottobre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 914 del 6 ottobre 2021 - Resoconto
OGGETTO N. 914/XVI - Interrogazione: "Notizie in merito ai
corsi di formazione erogati dall'Azienda USL a lavoratori
somministrati".
Bertin (Presidente) -
Punto n. 19 all'ordine del giorno.
Risponde l'assessore Barmasse.
Barmasse (UV) -
Il primo quesito riguarda la formazione
per gli addetti antincendio ad alto rischio rivolto alle portinerie
dei presidi ospedalieri Beauregard e Parini, ci sono state le
segnalazioni secondo le quali alcuni dipendenti del servizio
amministrativo dell'USL che svolgono funzioni di portineria
sarebbero stati sottoposti a dei corsi di formazione da parte
dell'azienda, quindi se le segnalazioni evidenziate corrispondono a
verità, questi sono i quesiti.
"Se i dipendenti USL con limitazioni stanno eseguendo la
formazione e se sono idonei a ricoprire quell'incarico, se la
formazione dei lavoratori somministrati sta venendo a carico
dell'Azienda USL o a carico dell'azienda Synergie",.
Premesso che: l'articolo 15, comma 1, del decreto-legge n.
81/2008 prevede tra le misure generali di tutela e sicurezza dei
lavoratori nei luoghi di lavoro l'adozione di misure di emergenza
da attuare in caso di primo soccorso, di lotta antincendio, di
evacuazione dei lavoratori, di pericolo grave e immediato,;
l'articolo 18, lettera b, del decreto-legge prevede che il datore
di lavoro ha l'obbligo di designare preventivamente i lavoratori
incaricati dell'attuazione delle misure di prevenzione incendi e
lotta antincendio, di evacuazione dei luoghi di lavoro in caso di
pericolo grave e immediato, di salvataggio, di primo soccorso e
comunque di gestione dell'emergenza; sempre l'articolo 18 alla
lettera c) prevede che il datore di lavoro, nell'affidare i compiti
ai lavoratori, deve tener conto delle capacità e delle condizioni
degli stessi in rapporto alla loro salute e alla sicurezza. ;
l'Azienda USL della Valle d'Aosta considera la salute e la
sicurezza nei propri luoghi di lavoro come parte integrante della
gestione aziendale, la responsabilità del processo di prevenzione
coinvolge l'intera organizzazione dal datore di lavoro ai
dirigenti, ai preposti, ai lavoratori che all'interno del sistema
sicurezza assumono ben definite responsabilità ed esplicano
specifica attività, ciascuno secondo le proprie attribuzioni e
competenze; l'azienda si pone come obiettivo quello di garantire
all'interno della propria organizzazione la sicurezza di tutte le
persone che accedono ai presidi ospedalieri e alle sedi
amministrative attraverso il coinvolgimento di tutti i livelli: la
direzione, i lavoratori, i frequentatori esterni, le ditte
appaltatrici, le associazioni operanti all'interno della struttura,
gli utenti; la sicurezza antincendio rappresenta uno degli
obiettivi che l'Azienda sanitaria si impegna a raggiungere mettendo
a disposizione risorse, mezzi economici e competenze, nonché a
garantire la diffusione della cultura della sicurezza e della
prevenzione incendi.
Pertanto, si evidenzia quanto segue: al fine di ottemperare a
quanto premesso, l'Azienda USL ha riferito di aver attivato i corsi
di formazione antincendio a rischio elevato destinati al personale
amministrativo addetto alla funzione di portineria. Nell'ambito
della individuazione dei lavoratori da designare quali incaricati
dell'attuazione delle misure di prevenzione e gestione
dell'emergenza, il decreto legislativo n. 81/2008 non prevede
particolari limitazioni per la formazione, anzi, l'articolo 43,
comma 3, prevede che i lavoratori non possano, se non per
giustificato motivo, rifiutare la designazione. Essi devono essere
formati, essere in numero sufficiente, disporre di attrezzature
adeguate tenendo conto delle dimensioni dei rischi specifici
dell'Azienda o dell'unità produttiva. L'individuazione di tali
lavoratori è stata svolta da parte dell'Azienda USL tenendo conto
dell'idoneità dei singoli soggetti. L'Azienda USL sul punto ha
precisato che nell'affidare i compiti ai lavoratori sarà tenuto
conto delle effettive capacità e delle condizioni dei medesimi in
rapporto alla loro salute e alla sicurezza, come previsto
dall'articolo 18, lettera c), del citato decreto-legge n.
81/2008.
Per quanto riguarda la formazione dei lavori somministrati, ai
sensi del decreto-legge n. 81/2008, è a carico dell'Azienda
USL.
Presidente -
Per la replica, ha chiesto la parola il
consigliere Manfrin.
Manfrin (LEGA VDA) -
Mi preoccupano molto le risposte che
mi ha dato, Assessore, e le spiego perché. Lei mi ha correttamente
citato il decreto legislativo n. 81/2008, che ha numerosi articoli
al suo interno. Se fa una breve ricerca o se la fa fare chiaramente
a chi ha predisposto la risposta, noterà che all'articolo 37 si
prevede che il datore di lavoro deve fornire ai lavoratori una
formazione completa ed esaustiva in tema di sicurezza sul lavoro.
Gli accordi Stato-Regioni che si sono susseguiti negli anni hanno
altresì definito i contenuti minimi e le modalità di formazione dei
lavoratori. Il problema è che il datore di lavoro del personale
somministrato non è l'USL, il datore di lavoro del personale
somministrato è l'agenzia di somministrazione. Questo significa che
l'USL ha pagato la formazione del personale che non doveva pagare,
come lei giustamente ci ha detto, quindi qui si pone un problema
non da poco perché abbiamo una norma nel decreto legislativo n.
81/2008 che prevede specificamente che sia il datore di lavoro a
fare quel tipo di formazione. Allora l'USL avrebbe dovuto
contattare l'agenzia di somministrazione e dire: "formate i
lavoratori per questo tipo di sicurezza" e non utilizzare risorse
proprie per formare quel tipo di lavoratori, e questo è un
pezzo.
Il secondo pezzo che lei ci dice è che si è tenuto conto della
capacità dei lavoratori quando li si è sottoposti al controllo. Io
non voglio fare torto a quei lavoratori che si sono sottoposti a
quel controllo e non voglio citare le disabilità dei lavoratori che
sono stati sottoposti non a un semplice corso di auto-salvamento,
chiamiamolo così, ma a un corso di antincendio ad alto rischio,
cioè significa che questi lavoratori addetti alla portineria devono
in prima persona intervenire in caso di incendio e quindi è stata
fatta una formazione, per esempio, per utilizzare gli estintori,
così come per altre modalità. Il problema è che c'è del personale
che è stato sottoposto a questa formazione che ha delle disabilità
gravissime e che, se chiederà i dati, lo scoprirà, non ha nemmeno
passato i corsi.
Allora uno si chiede: ma perché sottoporre lavoratori che hanno
disabilità gravissime a questo tipo di corsi? Caso vuole che faccio
un piccolo collegamento: si ricorda il famoso servizio tecnico 18
operatori e quant'altro di cui abbiamo discusso? L'accordo
Consip-MIES dove si è presa la squadra dei manutentori che faceva
anche da antincendio, la si è tagliata per dire che si sono fatti
dei tagli spostandoli su altre strutture e poi si è demandato tutto
il servizio di manutenzione a un ente esterno? Il problema che
nasce è che la squadra calcolata era di diciotto unità, i tagli che
voi avete operato con il prepensionamento di due persone e con lo
spostamento in altre strutture di altre due hanno fatto sì che la
squadra fosse di quattordici persone, il che significa che i vigili
del fuoco che hanno chiaramente fatto il calcolo di quanto
personale antincendio serviva per quella struttura, chiaramente non
rientrava nei parametri e quindi si sono dovute trovare in tutta
fretta quattro persone da addestrare per dire: "ma anche loro fanno
il servizio antincendio".
Il problema è appunto: 1) sulla capacità di queste persone; 2)
mi sembra incredibile che si prenda qualcosa per fare un accordo,
si torna lì e si fa di tutto, quindi c'è una squadra di una ventina
di persone che fa la manutenzione dell'impianto termico, che fa le
squadre antincendio, che fa la verifica delle porte e quant'altro,
la si taglia, si manda in pensionamento delle persone, li si sposta
in altre strutture e poi si prendono delle persone che fanno il
servizio di portineria e li si addestra al servizio antincendio,
quando in realtà non è loro competenza, parliamo anche di persone
che hanno 60 anni, a cui è stato messo un estintore di parecchi
chili in mano per fare questo corso di antincendio. Il tutto mi
sembra tragicomico sia per quanto riguarda i costi dell'erogazione
della formazione, sia per quanto riguarda questo accordo che si è
lanciato dove si continua adesso a coprire quello che è venuto a
mancare con lo spostamento del personale con altre persone, ma
facendo sì che però alla fine il servizio risulti assolutamente
scadente. Mi spiace.
Presidente -
Sospendiamo per arieggiare i locali.
Riprendiamo tra una decina di minuti.
La seduta è sospesa dalle ore 17:15 alle ore 17:34.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK