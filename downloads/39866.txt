Consiglio Regionale della Valle d'Aosta - Oggetto del Consiglio n. 2881 del 26 luglio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2881 del 26 luglio 2017 - Resoconto
OGGETTO N. 2881/XIV - Interrogazione: "Esame da parte della
Commissione consiliare competente delle delibere attuative della
legge regionale 3/2013 in materia di interventi di recupero
edilizio privato".
Rosset (Presidente) -
Punto n. 7 all'ordine del giorno.
Ha chiesto la parola l'assessore Borrello, ne ha facoltà.
Borrello (SA) -
Spero di riuscire a dare una risposta
completa al collega Baccega, in merito alle richieste che ha
formulato all'interno della sua interrogazione, perché penso che il
riscontro sia già negli atti, giacché in virtù della modifica della
legge n. 3 del 2013 effettuata il 15 luglio 2016, ci sono state una
serie di disposizioni attuative all'interno della delibera di
Giunta regionale n. 1679 approvata il 2 dicembre 2016, che recepiva
anche le istanze che lei aveva portato all'attenzione della III
Commissione il 17 novembre. Leggo l'oggetto della deliberazione di
Giunta regionale n. 1679 del 2 dicembre 2016: "Approvazione delle
disposizioni di carattere generale e procedimentali per la
concessione dei benefici di cui alla legge regionale 13 febbraio
2013, n. 3". All'interno di questo atto c'è tutta una serie di
allegati che definiscono le disposizioni attuative: quella relativa
all'allegato A (Disposizioni per la concessione di mutui agevolati
a favore della prima abitazione), l'allegato B (Disposizioni per la
concessione di mutui agevolati per il recupero di fabbricati
situati nei centri e nei nuclei abitati), l'allegato C
(Disposizioni per la concessione di mutui agevolati per il
rifacimento del manto di copertura in lose di pietra) - tema sul
quale poi aprirò una parentesi - e l'allegato D (Disposizioni per
la concessione di mutui agevolati per interventi di recupero
edilizio privato). Le disposizioni attuative sono già inserite
all'interno di questo atto deliberativo del dicembre 2016. Nel
dettaglio dell'allegato D, quello relativo al recupero edilizio
privato, c'è anche un passaggio legato alle detrazioni fiscali, per
quanto riguarda coloro che hanno titolo ad accedere al mutuo. Ed è
proprio per questo motivo, per meglio esplicitare l'allegato D, che
nel disegno di legge n. 114, nella variazione di bilancio, uno
degli articoli inseriti modifica il titolo del capo ter con il
seguente: "Disposizioni per la concessione dei mutui agevolati per
l'anticipo delle detrazioni statali per l'intervento di recupero
edilizio". Quindi modifichiamo il titolo, affinché sia meglio
comprensibile l'allegato D della delibera del 2 dicembre, perché
l'allegato D già prevede questo tipo di passaggio, ma all'interno
di un capo relativo al recupero edilizio privato.
Ho citato il discorso relativo ai tetti in lose e colgo
l'occasione per annunciare ai colleghi consiglieri che, a seguito
anche delle modifiche normative prodotte nel luglio 2016 per quanto
riguarda la possibilità di accedere a mutui a tasso agevolato per i
tetti in lose, dopo un anno di possibilità di accedere a questo
tipo di misura, sono state ricevute quattro domande: due sono state
istruite, due sono in fase istruttoria. Delle due istruite, una è
accoglibile e una non lo è. Di conseguenza, dovremo fare una
valutazione - da qui la disponibilità del sottoscritto di arrivare
in Commissione, anche per analizzare le altre misure - per capire
quello che si può fare per rendere più appetibile questo tipo di
misura.
Presidente -
Ha chiesto la parola il consigliere Baccega,
ne ha facoltà.
Baccega (EPAV) -
Grazie Assessore. Certo che questa
interrogazione non avrebbe avuto luogo, qualora avessimo già avuto
i documenti della variazione di bilancio, dove si prevede già
questo intervento. Noi avevamo prodotto un provvedimento
importante, quello della riduzione dei tassi di interesse per i
mutui prima casa, portandoli allo 0,80 1, 1,50 percento, su cui il
Consiglio si era espresso positivamente. Devo dire che quello fu un
risultato positivo. Io riprenderò la delibera e valuterò poi, nel
confronto che ci sarà sul disegno di legge n. 114, se ci saranno
ulteriori elementi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK