Consiglio Regionale della Valle d'Aosta - Oggetto del Consiglio n. 512 del 21 aprile 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 512 del 21 aprile 2021 - Resoconto
OGGETTO N. 512/XVI - Interrogazione: "Rimborso della quota di
accesso al servizio di trasporto disabili relativa al 2020 e
previsione della gratuità del medesimo servizio per il
2021".
Bertin (Presidente)
- Punto n. 25 dell'ordine del giorno.
Per la risposta, ha chiesto la parola l'assessore Minelli, ne ha
facoltà.
Minelli (PCP) -
Nella prima domanda ci chiedete: "se si
sia provveduto al rimborso della quota di accesso al servizio di
trasporto disabili relativa al 2020 versata a fine 2019". Per
procedere al rimborso dei circa 430 utenti iscritti al servizio
della quota di accesso relativa al 2020 versata a fine 2019
ammontante a circa 120 mila euro, è necessaria una legge regionale
che autorizzi la spesa atteso che, da un punto di vista contabile e
finanziario, non è sufficiente la mozione del Consiglio
regionale,
ciò verrà fatto con la legge di assestamento di bilancio tramite
la quale dovranno essere individuate e stanziate le somme sul
capitolo pertinente. Non poteva essere fatto questo passaggio a
dicembre,
in primis
perché si trattava di un bilancio di
tipo tecnico e poi anche per ragioni temporali essendo la
risoluzione votata il 3 dicembre.
La seconda domanda è: "se sia stata disposta la gratuità del
medesimo servizio per l'anno 2021". Per quanto concerne tale
gratuità, si rammenta innanzitutto che, ai sensi del regolamento
recante i criteri e le modalità per l'accesso e la fruizione del
servizio di trasporto disabili aggiornato in ultimo con una
delibera di Giunta regionale: la n. 528 del 29 aprile 2019; per
poter usufruire del servizio, l'utenza deve versare entro il 30
novembre dell'anno precedente la quota di accesso al servizio per
l'anno successivo calcolata sulla base dell'ISEE in corso di
validità. La scadenza che ho evidenziato di novembre non è
vincolante, infatti capita spesso che molti utenti versino a fine
dicembre, ma la data è stata indicata in modo tale da dare agli
uffici il tempo necessario per verificare i pagamenti, aggiornare
il
database
e attivare la tessera sul programma PMR
(
Personnes à Mobilité Réduite
), che gestisce l'intero
servizio dalle prenotazioni alle corse, alle fatturazioni.
In data 9 novembre, con delibera di Giunta n. 1140, è stata
approvata - in analogia per quanto fatto per il trasporto pubblico
di linea - la riduzione del 50 percento dell'importo delle quote di
accesso al servizio trasporto disabili per l'anno 2021. Pertanto in
data 10 novembre il Dipartimento trasporti mobilità sostenibile ha
comunicato agli utenti che, ai sensi della DGR n. 1140/2020, le
quote di accesso del servizio trasporto disabili per il 2021 si
sarebbero ridotte del 50 percento. Tuttavia successivamente in data
3 dicembre il Consiglio regionale della Valle d'Aosta con la
risoluzione 156 ha impegnato il Governo a prevedere, per ragioni di
equità e di perseguimento dell'inclusione sociale, il rimborso
della quota di accesso al servizio di trasporto relativa ai dieci
mesi del 2020, cioè la stessa durata della gratuità sui mezzi
pubblici di quell'anno, e a disporre la gratuità del servizio nel
2021, in analogia con quanto fatto per il trasporto di linea per un
corrispondente numero di mesi che sarà uguale a quello del
trasporto pubblico fino a ora, fino ad aprile 2021 con emergenza,
scadenza che verosimilmente (abbiamo anche votato degli
stanziamenti), sarà prolungata a giugno. I rimborsi e la gratuità
previsti nella sopracitata risoluzione del Consiglio regionale
porteranno di fatto a dover revocare la riduzione del 50 percento
dell'importo delle quote di accesso per il 2021 prevista nella
delibera n. 1140, tuttavia la risoluzione è stata adottata abbiamo
detto a dicembre, quando una buona parte degli utenti aveva o già
pagato la quota intera erroneamente oppure la quota ridotta del
50.
Con una nota del 15 gennaio 2021 quindi sono stati comunicati
agli utenti i contenuti di quella risoluzione, evidenziando che si
sarebbe provveduto ai rimborsi dopo l'adozione di una specifica
deliberazione di Giunta e dopo aver effettuato le necessarie
operazioni di bilancio; in quell'occasione tutti gli utenti che non
avevano ancora versato la quota 2021, erano circa la metà, sono
stati invitati a soprassedere al pagamento in attesa della fine del
periodo di emergenza e della gratuità sui mezzi pubblici.
Il 25 gennaio 2021, con la nota tecnica alla programmazione e
gestione finanziaria per il triennio 2021-2023, l'Assessorato delle
finanze e innovazioni opere pubbliche e territorio ha comunicato,
tra l'altro, la facoltà della Regione di procedere alla
compensazione legale dei debiti con eventuali crediti aventi a
oggetto una somma di denaro, con l'articolo 44 della legge n.
30/2009, evidenziando che nel 2021 gli uffici del Dipartimento
bilancio avrebbero proceduto alla revisione delle prassi di
compensazione debiti-crediti in uso al fine di una semplificazione
e automazione dei diversi passaggi.
Alla luce di quello che è stato esposto, si potrà procedere alla
compensazione tra dare e avere per ogni singolo utente, cioè il
rimborso dei dieci mesi del 2020, l'eventuale versamento già
effettuato per il 2021 e il rimborso per i mesi del 2021 in base
anche all'ISEE valido per l'annualità in corso solamente quando
avrà termine la gratuità sui mezzi pubblici, che dipende
dall'andamento dell'emergenza da Covid; verosimilmente si inizierà
a rimborsare dal mese di luglio.
Presidente -
Per la replica, ha chiesto la parola il
consigliere Manfrin, ne ha facoltà.
Manfrin (LEGA VDA) -
Non posso essere soddisfatto
ovviamente della risposta, nel senso che l'Assessore ci ha
giustamente ricordato tutta una serie di dati e anche di rimandi
alle norme, però rimane un dato che credo sia quello più
importante, ovvero che il 50 percento degli utenti del servizio di
trasporto disabili ha pagato il servizio trasporto disabili e avrà
quel servizio a pagamento, invece tutta l'altra quota di persone
normodotate che utilizza il trasporto pubblico locale lo utilizzerà
in gratuità e nella migliore delle ipotesi, ovviamente da quello
che ci ha detto, il rimborso avverrà a luglio.
Lei consideri, Assessore, che ci ha anche detto che voi avete
fatto una nota il 15 di gennaio per avvertire tutti che ci sarebbe
poi stata la gratuità a seguito di provvedimento, delibera di
Giunta e quant'altro, ma questo era il 15 di gennaio, sono felice
che voi abbiate fatto degli annunci, dopo gli annunci però devono
seguire anche delle soluzioni concrete e se voi avete fatto
l'annuncio, magari anche prendendovi il merito di quello che in
realtà questo Consiglio con una risoluzione ha votato, mi sarebbe
anche piaciuto che poi invece aveste anche preso la decisione. Era
gennaio, siamo da aprile, ad oggi nessuna delibera, nessuna
copertura.
Io quindi le chiedo assolutamente, Assessore, di provvedere
quanto prima a formulare la delibera nei tempi più brevi possibili
e a prevedere che a queste persone vengano disposti rimborsi non a
luglio, ma nel più breve tempo possibile, perché è assolutamente
scandaloso che ci sia chiunque che può utilizzare in maniera
gratuita il trasporto pubblico locale e gli utenti che devono
invece utilizzare il trasporto disabili che devono aspettare se va
bene a luglio per avere il rimborso delle proprie quote quando in
realtà ne avrebbero diritto per primi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK