Consiglio Regionale della Valle d'Aosta - Oggetto del Consiglio n. 60 del 13 marzo 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 60 del 13 marzo 1972 - Resoconto
OGGETTO N. 60/72 - Accettazione delle dimissioni dalla carica
di Consigliere regionale rassegnate dal Signor Germano
Pietro.
Montesano (P.S.D.I.) -
Nei dovuti termini, cioè sabato
scorso (non questo sabato, l'altro sabato, mi pare, sabato 4) il
Consigliere Germano si è presentato al sottoscritto in compagnia
del capo gruppo del Partito Comunista, Rag. Dolchi e mi ha
presentato le dimissioni da Consigliere regionale.
Queste dimissioni sono documentate in una lettera che è stata
consegnata in quel momento al sottoscritto e di cui io prego venga
data lettura da parte del Consigliere Segretario.
Andrione (U.V.) -
Essendo stato designato dal mio partito
a presentarmi candidato in occasione delle prossime elezioni
politiche in un collegio senatoriale della Regione Piemontese,
rassegno le mie irrevocabili dimissioni da Consigliere regionale
della Valle d'Aosta.
Da oggi cessano le mie funzioni di Consigliere regionale.
Le confesso, Signor Presidente, che questa decisione, sotto un
certo aspetto, mi addolora, perché i lunghi anni di attività come
politico e come Consigliere regionale mi hanno legato alle vicende
di questa nostra bella Valle d'Aosta di cui sono e sarò sempre, in
ogni eventualità. Un amico fedele.
Mi permetto perciò, Signor Presidente, ricordando le lunghe
lotte combattute anche su sponde opposte, ma sempre sul terreno
della correttezza, di pregarla, di rivolgere il mio saluto a tutti
i colleghi Consiglieri.
So bene che nei nostri Consigli, in genere, non sono gradite le
cerimonie inutili ed i saluti formali, ma nel momento di lasciare
con rammarico l'attività di Consigliere, vorrei, non potendolo fare
a viva voce, fare tramite suo una breve considerazione scritta:
"Cari colleghi, vi confesso che la più grande soddisfazione
come Consigliere regionale l'ho avuta in questi ultimi mesi, quando
il Parlamento della Repubblica ha approvato una serie di leggi a
carattere autonomistico e, soprattutto, il nuovo riparto
fiscale.
Questo grande successo della Valle d'Aosta è stato sì il
frutto dell'attività del Presidente della Giunta, dell'Assessore
alle Finanze, della Giunta intera, del Presidente del Consiglio, ma
è stata, soprattutto, frutto dell'attività unitaria di tutti i
gruppi politici democratici che hanno saputo superare le divisioni,
le divergenze per operare uniti nell'intervento della Valle
d'Aosta.
Questo risultato positivo è dovuto anche, e perdonatemi
l'immodestia, alla insistenza del gruppo comunista, ed anche mia,
per portare avanti nei confronti del Governo centrale, richieste
unitarie e comuni.
Un saluto ed un ringraziamento lo rivolgo al personale
dell'Amministrazione regionale, al Segretario generale e a tutti
gli altri dipendenti che mi hanno aiutato a svolgere il mio lavoro.
A tutti i Consiglieri regionali auguri di buon lavoro e di tanti
successi nell'interesse della Valle d'Aosta e della sua
popolazione.
Aosta, 4 marzo 1972
Germano Pietro"
Montesano (P.S.D.I.)
- Il Consigliere Pedrini ha chiesto
la parola.
Pedrini (P.L.I.)
- Io volevo soltanto dire, proprio in
merito a questa lettera, che da questi banchi, dove sono seduto io,
evidentemente non ci sono tenerezze verso i banchi di fronte, però,
sento il dovere, proprio come uomo e come liberale, di ringraziare
l'ex-Consigliere Germano e di dargli atto, noi due siamo stati
polemici più di una volta, siamo stati pesanti più di una volta,
sia nelle parole che nell'impostazione dei problemi, pur tuttavia
io devo qua dare atto che Germano si è sempre comportato, pur
essendo comunista, come una persona come si deve, in modo
particolare, come una persona intelligente.
Io desidero dargli atto sul piano umano di questo, a nome mio e
a nome del Partito Liberale.
Grazie.
Caveri (U.V.)
- Avant tout, j'exprime le regret pour le
fait que M. Germano ne fait plus partie de ce Conseil.
Il est certain que tous, je pense que tous les Conseillers, quel
que fus leur groupe ou leur couleur politique, appréciaient les
qualités humaines de Germano et, avant tout, sa grande intelligence
et aussi son bon sens fondamental.
Pollicini (D.P.)
- Devo confessare che io quando sono
entrato in questo Consiglio avevo un altro giudizio su Germano
uomo, su Germano politico. Ebbene, questa mia esperienza in questo
Consiglio ha fatto stimare Germano per le sue particolari doti e
cioè, un uomo di notevole attività, un uomo di grande serietà e di
grande correttezza. Io devo dare atto di queste qualità di Germano
e, in particolare, per l'attività, per la solerzia con cui studiava
i problemi, si preparava tutti i problemi. Direi che, per certi
aspetti, dovrebbero costituire stimolo a noi tutti proprio per la
serietà con cui preparava i problemi e portava i problemi in seno
al Consiglio regionale. Quindi, ha tutta la mia stima quest'uomo e
io vi dico che, sul piano umano, auguro a lui quel successo che
indubbiamente si attende da questa scelta che ha fatto di lui il
suo partito, per portarlo in un collegio senatoriale a seconda di
quello che ci ha comunicato nella sua lettera.
Ebbene, io esprimo al collega Germano, a nome mio e dei
Democratici Popolari, la stima e il ringraziamento per quello che
ha fatto in seno del Consiglio Regionale per la Valle d'Aosta.
Montesano (P.S.D.I.) -
La parola al Presidente della
Giunta. Ha chiesto lei? (
voce:
no, Milanesio) Milanesio.
Milanesio (P.S.I.)
- A nome del Partito Socialista
Italiano, esprimo anch'io il rammarico, da una parte, che il... per
il fatto che il Consigliere Germano lascia questa assise, questo
Consiglio e, dall'altra parte, esprimo un augurio, augurio che egli
possa sedere sui banchi del Senato a rappresentare degnamente il
suo partito, così come lo ha rappresentato degnamente il suo
partito, così come lo ha rappresentato in questo Consiglio.
Tratti caratteristici del Consigliere Germano sono stati, in
questa assise, l'equilibrio con il quale ha sempre affrontato tutti
i problemi, anche quando la passione politica lo travolgeva, come
può succedere a tutti noi, ha mantenuto sempre un rispetto degli
interlocutori, degli avversari che non sono comuni e che ci fanno
ritenere che in lui alberghi una intelligenza superiore alla media
certamente, una cultura, una preparazione e una umanità che non
sempre è dote comune di tutti i Consiglieri. Al compagno Germano,
quindi, che ci lascia oggi, io faccio l'augurio più sincero che
possa continuare, domani, eventualmente sui banchi del Senato, a
rappresentare sì il suo partito, ma a ricordarsi anche, se verrà
eletto, della Valle d'Aosta che gli ha tanto amato e per la quale
ha profuso queste sue energie di uomo politico in questi anni.
Ramera (D.C.) -
La Democrazia Cristiana si associa al
saluto degli altri partiti. Naturalmente non può augurarsi quello
che gli hanno augurato gli altri. Noi gli facciamo i migliori
auguri come collega, come uomo, ma naturalmente l'insuccesso di
Gemano, il successo di Germano è per noi un insuccesso della
Democrazia Cristiana e, in qualunque parte, quindi, noi facciamo
l'apprezzamento più vivo per le sue doti che ha esplicato in questo
Consiglio e naturalmente ricordiamo le lunghe battaglie che abbiamo
avuto, soprattutto sulla piazza di Aosta, in questi lunghi anni.
Quindi prego il Presidente di volergli interpretare il saluto più
fervido, più amichevole come collega, come ex appartenente alla
Resistenza anche del gruppo democratico cristiano.
Tonino (P.S.I.U.P.)
- A nome del Partito Socialista di
Unità Proletaria ringrazio il compagno Germano per le sue doti che
ha dimostrato di avere nel svolgere la sua mansione di Consigliere
regionale e per l'opera svolta al servizio della nostra Regione
quale strenuo
(diciamo pure)
difensore della nostra
Autonomia Regionale. Vorrei inoltre esternargli gli auguri di un
lusinghiero successo, che oltre a essere suo, lo sarà anche per la
Sinistra unita, in quanto nei collegi senatoriali il Partito
Comunista Italiano si presenta con il Partito Socialista di Unità
Proletaria e, quindi, una doppia vittoria: la vittoria di Germano
sarà senz'altro la vittoria anche della sinistra unita in
Italia.
Chamonin (M.A.V.)
- Nous nous associons aux paroles de
ceux qui nous ont précédés et j'exprime ici notre regret le plus
profond pour le fait que le Conseiller Germano a dû quitter ce
Conseil Régional et sincèrement nous lui souhaitons tout le succès
dans la prosécution de la carrière politique que Germano
certainement mérite.
Montesano (P.S.D.I.)
- Permette che, prima del Capogruppo
comunista, che credo che sia chiamato a dare un ringraziamento a
questi interventi, faccia il mio intervento che io credevo di fare
a nome di tutto il Consiglio: io sono bene soddisfatto che ogni
gruppo avvia espresso i sentimenti nei riguardi del collega
Germano.
Io come Presidente del Consiglio non posso fare altro che
ribadire quello che è stato detto molto concisamente, ma molto
chiaramente, dai diversi rappresentanti dei gruppi e non posso se
non aggiungere che, nella dialettica del Consiglio, Germano è stato
effettivamente uno degli uomini più produttivi nel dibattito e
nell'esame delle questioni che sono state sottoposte al Consiglio
stesso.
Io penso che l'attività di Germano noi la dobbiamo ricordare
come un'attività derivante dallo studio dei problemi, dalla
vivacità con la quale egli ha saputo portarli nel nostro Consiglio,
nella fermezza, e nello stesso tempo, nella passione che egli ha
saputo trasfondere nel discutere i problemi stessi e nell'apporto
che in conclusione egli ha dati ai lavori della nostra
assemblea.
Io sono convinto di questo apprezzamento, apprezzamento che non
riproduce se non la realtà che noi abbiamo constatato in due
legislature, nelle quali Germano ha fatto parte di questo
Consiglio. Io, esprimendo il mio plauso e il mio ringraziamento da
parte della mia qualità di Presidente del Consiglio, aggiungo a
questo plauso il mio personale quale rappresentante del Partito
Social Democratico.
Dolchi (P.C.I.)
- A nome del gruppo comunista ringrazio
il Presidente del Consiglio e tutti i colleghi Consiglieri per le
cortesi espressioni di riconoscimento per l'attività e per il
lavoro svolto dal compagno Germano in questo Consiglio regionale. I
comunisti che ne ricordano l'appassionata attività dal lontano 1963
e ne ricordano anche la competente partecipazione alle decisioni
consiliari, gli augurano ampi e pieni successi nelle sue nuove
responsabilità e questi successi nelle sue nuove responsabilità e
questi successi glieli augurano anche perché i comunisti della
Valle d'Aosta sono sicuri che, se il compagno Germano fosse eletto
al Senato, la Valle d'Aosta avrebbe un amico in più alla Camera
alta e un sicuro interprete e difensore delle istanze
autonomistiche valdostane.
Montesano (P.S.D.I.)
- Allora, chiusi gli interventi, non
resta al Consiglio che prendere atto delle dimissioni e
concretamente esprimere il voro per le accettazioni delle
dimissioni stesse. Il voto va espresso a scrutinio segreto, la
pallina bianca significa accettazione delle dimissioni, pallina
nera le dimissioni vengono respinte.
Allora si passa alle votazioni. Risultato della votazione:
presenti: 30, votanti: 30 favorevoli: 29, contrari: 1. Il Consiglio
accetta le dimissioni del Consigliere Germano.
Si passa all'oggetto n. 4
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK