Consiglio Regionale della Valle d'Aosta - Oggetto del Consiglio n. 1131 del 21 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1131 del 21 novembre 2019 - Resoconto
OGGETTO N. 1131/XV - Ritiro di interpellanza: "Rinnovo delle
cariche della Monterosa Ski S.p.a. e regolarizzazione delle
assunzioni".
Farcoz (Président) -
Point n° 38 à l'ordre du jour. La
parole au collègue Cognetta pour l'illustration.
Cognetta (MOUV') -
Questa interpellanza direi che è un
po' superata dai fatti. La prima domanda in cui si chiede: "
se
ha intenzione del Governo di non rinnovare gli attuali vertici
della società Monterosa
" direi che è stata abbondantemente
superata dai fatti perché sono due le persone nel nuovo Cda che
c'erano già nel precedente Cda, ovvero, come sappiamo, il Signor
Munari e la Signora Thedy, quindi è una domanda superflua.
Nella seconda domanda invece si dice: "
se ha intenzione di
dare mandato, attraverso la Finaosta, al nuovo cda della società
Monterosa, di regolarizzare le assunzioni irregolari e di chiedere
i danni patrimoniali e di immagine ai precedenti amministratori che
hanno approvato delle assunzioni irregolari
". È una domanda
inutile anche questa perché se gli stessi di prima sono dentro il
Cda, è assurdo che si chiedano i danni a loro stessi. A questo poi
vorrei aggiungere il fatto che mi sono arrivate oggi in aula
un'oretta fa le risposte ai miei "116" che avevo fatto in passato
sia al Cda della Monterosa che al Cda della Cervino, sarà un caso
ma le risposte sono identiche pur avendo carta intestata diversa,
identiche nel senso che c'è proprio scritta la stessa cosa. Questo
vuol dire che perlomeno hanno risparmiato su un parere legale a
questo punto perché, essendo la stessa risposta, immagino che
glielo abbia scritto lo stesso legale, dove alla richiesta che ho
fatto sia all'una che all'altra di avere dei verbali del collegio
sindacale, in particolare ne ho fatte cinque differenti, mi viene
risposto che non mi possono essere forniti questi dati perché le
istanze di accesso devono essere circostanziate e non possono
configurarsi come un'indagine ai sensi dell'articolo 24, ovvero
come se io chiedessi chissà quanti documenti senza limiti.
È divertente perché mi risponde il presidente Giorgio Munari che
il 15 novembre era ancora presidente, adesso fa l'amministratore,
quindi la prossima volta mi darà la stessa risposta, mentre invece,
per quanto riguarda la Cervino, che non c'entra ma c'entra perché è
la stessa risposta, mi risponde il Signor Maquignaz e sappiamo
benissimo qual è la situazione della Cervino, probabilmente in
questi verbali c'è sicuramente qualcosa che non devo sapere e
quindi immagino a questo punto con certezza che ci sia parecchio da
nascondere in queste società. Allora, visto che ci sono parecchie
cose oscure all'interno di queste società, io credo che vada fatta
una commissione d'indagine, ritengo che forse vada in qualche modo
investita la Finaosta delle sue responsabilità perché ci sarà pure
un organismo di vigilanza che deve verificare e controllare. Credo
anche a questo punto e non vorrei, per carità, offendere la
suscettibilità di nessuno, ma fare passaggi che non sono politici,
perché ovviamente, alla luce di queste evidenze, non posso fare
altro. Mi sembra tutto piuttosto ridicolo, adesso non so se il
responsabile di questa cosa è l'assessore Testolin o/e il
Presidente della Giunta o/e anche l'Assessore ai trasporti, ormai
non so più chi sovraintende questa società, ma una cosa è certa:
fanno come gli pare, anche perché mi sembra che ieri mattina il
Presidente abbia detto che non è una nomina regionale, quindi forse
è Finaosta che dobbiamo interrogare a questo punto, giusto
Presidente? Noi non c'entriamo più nulla. Allora, visto che
dobbiamo interrogare Finaosta, chiederei cortesemente di
organizzare al più presto una riunione con Finaosta, io vengo con
il mio legale, non credo che debba venire con degli altri organi
almeno in prima battuta sennò faccio venire anche altri organi
direttamente per farmi dare quello che mi sembra corretto che mi si
dia, anche perché alla richiesta di accesso agli atti io ho
allegato, presidente Rini, tutta quella documentazione che mi è
stata data nell'ambito dell'accesso agli atti della riunione fatta
sull'accesso agli atti nella quale è chiaro che queste opposizioni
non possono essere date.
Ora, a questo punto mi chiedo e chiedo a tutta l'Aula: ma quando
si viola palesemente la legge rispetto alle sentenze che mi sono
state date, che cosa facciamo? Nulla. Ce la prendiamo con Finaosta?
Vogliamo rimuovere i vertici di Finaosta che non fanno il loro
lavoro? Magari quello sì perché Leonardi non l'avete messo voi e
quindi... chissà se quella è una nomina politica. Quello vi dà
fastidio, magari lo togliamo di mezzo, però poi alla fine ha fatto
quello che volete voi, quindi forse io non lo manderei via, così
come mi terrei Munari, che risponde così, così come mi terrei
Maquignaz, quello sì che risponde in maniera perfetta, fa pure le
gare per le assicurazioni, va tutto bene. Allora è tutto molto
bello sinceramente vedere che la Valle d'Aosta ha delle
performance
economiche eccezionali e stratosferiche, magari
lo diciamo anche a quelle persone che non hanno mai potuto
partecipare a un concorso pubblico per entrare in qualche società
partecipata rispetto invece a chi è stato stabilizzato figlio di...
Anche quello va tutto bene, oppure le gare fatte in maniera molto
fantasiose, artificiali, creative mi suggerisce il collega, che,
guarda caso, danno come risultato sempre le stesse ditte, ma sono
dei casi e, guarda caso, servono per mantenere un certo tipo di
sistema perché altrimenti l'economia valdostana va a picco.
Allora non vorrei rubare altro tempo a questo Consesso che
sicuramente ha cose molto più importanti da discutere che non le
assunzioni senza concorso o i rinnovi delle cariche anche in barba
a quanto deciso in questo Consiglio o il fatto che non vengono date
risposte ai Consiglieri regionali che per diritto possono
riceverle, dicevo, visto che abbiamo cose più importanti di cui
parlare, io ritiro questa interpellanza e vi auguro ancora un
ottimo lavoro come quello che state facendo fino adesso.
Il Consiglio prende atto.
Dalle ore 19:00 riassume la Presidenza la Presidente
Rini.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK