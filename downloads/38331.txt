Consiglio Regionale della Valle d'Aosta - Oggetto del Consiglio n. 1889 del 9 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1889 del 9 marzo 2016 - Resoconto
OGGETTO N. 1889/XIV - Interpellanze: "Individuazione di
impegno finanziario a sostegno di una nuova manifestazione di
Endurance Trail sulle Alte vie della Valle d'Aosta".
Rosset (Presidente) -
Punti n. 24 e 35 dell'ordine del
giorno. Per l'illustrazione del punto n. 35, chiede la parola il
Consigliere Roscio, ne ha facoltà.
Roscio (ALPE) -
Grazie Presidente.
Ritorniamo sulla questione del
Tor des Géants
e giusto
per chi ci segue da casa sembra quasi che facciamo delle cose senza
neanche leggere i titoli dei giornali, in realtà, quando noi
presentiamo le iniziative, non abbiamo ancora notizia di quello che
è stato approvato in Giunta il venerdì di due settimane fa, cioè
sappiamo del problema, ma non sappiamo cos'è stato deciso nel
frattempo.
Semplicemente, per chi ha seguito un po' le vicende, la Regione
lo scorso Consiglio aveva deciso di andare per la sua strada e ha
dato seguito immediatamente a quello che aveva fatto istituendo
questa nuova gara di
Endurance trail
, tant'è che il tempismo
ci fa pensare che forse i giochi erano già fatti quando abbiamo
discusso, perché i finanziamenti, grafica e tutto erano già pronti
il giorno dopo della discussione, quindi ci fa pensare che, nel
momento in cui abbiamo pensato discusso due giovedì fa,
les jeux
étaient déja faits
...ormai questa cosa era fatta. Certo che a
noi spiace un po' rimarcare quello, perché queste due iniziative in
realtà vanno esattamente nella direzione opposta allo spirito
sportivo che ci dovrebbe unire anziché dividere.
Oltre a questo, adesso si inserisce un'altra questione meno
nobile, ma più terra terra: la questione di come viene utilizzato
il denaro pubblico. Il Tor des Géants esisteva già, era
un'iniziativa avviata che camminava praticamente con le proprie
gambe e, a nostro avviso, andava migliorata quella se c'erano delle
criticità, non sostituirla con un'iniziativa fotocopia - che, per
carità, funzionava molto bene anche in ragione dei soldi che il
pubblico ci metteva -, soprattutto per lo
start
, per far
partire la cosa. Con quest'iniziativa quindi noi volevamo chiedere
- ed è la cosa che non si sapeva - quanti saranno i soldi che la
Regione metterà, perché prima si sapeva che erano 50 mila da
delibera del 2015, oggi sappiamo che è stato deciso che saranno 300
mila, ci chiediamo se questi saranno i costi complessivi che la
Regione sosterrà o se vi saranno altri impegni.
Un'altra cosa: siccome sembra che alla fine si vada proprio
nella direzione che noi non avremmo auspicato: quella di un
contenzioso, quindi di battaglie in carte bollate e legali, noi
vorremmo capire chi risponderà se vi saranno dei danni da pagare e
come verrà spiegato ai valdostani se vi saranno dei danni da
pagare, perché su questo noi ribadiamo che non avremmo preso questa
strada. Il Governo ha deciso di andare per questa strada, quindi ci
auguriamo che non vi saranno dei danni per la collettività, ma in
quel caso noi non vorremmo che fosse la collettività...ma che chi
ha preso l'iniziativa spiegasse e facesse chiarezza su questa cosa.
Grazie.
Presidente -
Ha chiesto la parola il Consigliere Gerandin
per l'illustrazione del punto n. 24.
Gerandin (UVP) -
Merci Président.
Assessore, ripartiamo da dove ci siamo lasciati l'altra volta,
nel senso che la percezione che abbiamo avuto noi è che non si è
voluto cogliere l'importanza della richiesta molto precisa che era
stata fatta l'altra volta, per cui, a nostro parere, è un'occasione
mancata, nel senso che confrontarsi in Commissione per la storia
che abbiamo vissuto anche ultimamente in questo Consiglio non è mai
stato negato a nessuno, Assessore. Dispiace poi che, a fronte di
una richiesta, dove nessuno si è mai permesso di dire: "ha ragione
Tizio o Caio", si sia semplicemente voluto negare un confronto.
Quello che diceva prima il collega, la percezione che forse quando
in quest'aula si stava discutendo di un'iniziativa di questo
genere, le decisioni erano prese, forse ha qualche conferma di
questo genere.
Le tre domande che facciamo sono molto chiare, Assessore, per
cui non stiamo neanche a ripeterle. Volevo solo dirle quello che
noi abbiamo provato a fare in questo lasso di tempo per capire: noi
abbiamo provato a ricostruire la vicenda, perché chiaramente,
avendo solo la sua versione, quella che lei ci ha riferito in aula,
abbiamo provato a vedere se riuscivamo a ragionare per atti. Lei in
quest'aula ha dichiarato che non ci sono i requisiti di sicurezza,
che quest'organizzazione non è in grado di gestire questa
manifestazione. Questo è agli atti, per cui non abbiamo timore di
essere smentiti, però si è provato a vedere quali erano nel passato
le motivazioni per cui ci si era interessati, ci si era indirizzati
a quest'organizzazione. Negli anni compresa l'ultima edizione che è
stata affidata a Valle d'Aosta Trailers...io leggo negli atti:
"comunica che la società sportiva dilettantistica Valle d'Aosta
Trailers già incaricata dell'organizzazione tecnica è nuovamente
interpellata dal competente dirigente in quanto dallo stesso
ritenuto unico soggetto in possesso delle conoscenze e
dell'esperienza tecnica necessaria per organizzare in Valle d'Aosta
una competizione sportiva di questa specialità", per cui le
motivazioni per le quali si andava a trattativa diretta erano
queste, ma fino all'anno scorso, per cui non è una novità. Noi per
cinque anni abbiamo continuato a ripetere la stessa dicitura per
assegnare. Allora ho detto: "probabilmente ci sarà qualcosa magari
in merito a qualche contestazione fatta per iscritto", e non
abbiamo trovato niente sinceramente. Probabilmente in Commissione
lei avrebbe avuto qualche elemento in più, per cui siamo andati a
vedere un po' com'era nel passato: si continuava a scrivere su
questi atti in cui si liquidavano questi contributi: " è emersa la
massima soddisfazione da parte di tutti gli amministratori per la
riuscita dell'evento"; si parlava anche di Sindaci di Comuni
coinvolti e quant'altro. Siamo andati a vedere anche qual era
l'impegno effettivo della Regione per questa competizione e, oltre
ai 50 mila euro di cui si parla e che sono nella delibera del 24
aprile 2015, l'idea era quella di dire: "si impegnerà tutta la
macchina amministrativa". Oltre i 50 mila, c'erano due frequenze
radio gestite dalla Protezione civile, un presidio di gestione da
parte del Corpo forestale del punto di controllo del Col Loson, che
è il punto più alto del percorso, quattro
container
e 50
mila euro. Tutto sommato, a fronte di quello che era alla base di
quest'atto in cui si parlava di visibilità mediatica della gara, di
appetibilità per potenziali sponsor privati...si diceva che " i
contributi dovevano essere rivisti e rimodulati in ragione delle
ridotte disponibilità finanziarie e di cassa dell'Amministrazione
regionale", questo lo scrivevate nella delibera del 24 aprile 2015,
quando avevate impegnato container (due più due) e 50 mila euro.
Ora, probabilmente siamo diventati ricchi improvvisamente, non lo
so. Questa è l'impressione che abbiamo, perché, a fronte di atti in
cui si dice: "meno male che la manifestazione cresce, ci sono
sponsor privati", improvvisamente dobbiamo elargire dei contributi
in più. Questa è la ricostruzione che abbiamo fatto noi, perché ce
l'ha negata in Commissione questa ricostruzione, Assessore, e
sinceramente ci dispiace.
Concludo con alcune considerazioni più di carattere generale.
L'ho detto prima e lo ripeto: a noi poco importa capire chi ha
ragione, la considerazione che vogliamo fare è che a volte la
politica, parliamo di quella buona politica, dovrebbe fermarsi un
attimo e ascoltare e magari confrontarsi, ascoltare quei cittadini,
quelli che di politica non vivono quotidianamente, quelli che
credono nell'immagine della Valle d'Aosta. Probabilmente sono quei
cittadini che ci ricordano, lo hanno ricordato a voi, lo hanno
ricordato a noi, lo hanno ricordato sui
media
, ci ricordano
di non confondere la Regione Valle d'Aosta con il Palazzo, che la
Regione e il
Tor
sono una sola cosa, e che la buona politica
probabilmente è quella che unisce e non cerca di dividere.
Concludo con un passaggio che ho tenuto per ultimo, ma non per
importanza, sul discorso del volontariato. Nella storia del Tor il
volontariato ha avuto un punto di riferimento importante, ma il
volontariato ha un punto di riferimento importante nel sistema
valdostano in genere: dal soccorso, dalla Protezione civile...il
volontariato che esiste in tutto il contesto valdostano. Noi
riteniamo che il volontariato non sia una mercificazione e non sia
neanche una banalizzazione. Il fatto di provare a mettere in campo
falpe, magliette, ingressi al Tor, ingressi alle terme è arrivare a
banalizzare quello che è veramente un valore aggiunto che non ci
appartiene ma non vi appartiene, perché se c'era tutta questa buona
volontà, potevate metterla in campo prima, perché adesso cercare di
comprare il volontariato? Il volontariato non ha prezzo, perché il
volontariato è uno spirito che uno ha in sé stesso. Io ho parlato
con delle persone che hanno partecipato come volontarie dalla prima
edizione del Tor - gente che politicamente non penso sia schierata,
e non mi interessa neanche chiederlo - e mi hanno detto che non
saranno volontarie né nel vostro, né nel loro Tor, perché si
sentono prese in giro. Avete preso in giro anche quella parte di
imprenditoria che ha provato ad investire nella Valle d'Aosta...e
non si mortifica neanche l'imprenditoria.
Per quanto riguarda quest'edizione, a me poco importa chi avrà
più iscritti, a noi veramente non interessa, è che ne perde
l'immagine della Valle d'Aosta, ne perde soprattutto un'immagine
che la Valle d'Aosta ha saputo far crescere, perché andava al di là
della politica, andava al di là della banalizzazione di questi
strumenti, come vi ho detto prima. Il Tor non aveva prezzo, perché
chi ci partecipava lo faceva perché ci credeva e lo faceva con il
cuore. Non saranno due felpe, due magliette, due ingressi che
sicuramente potranno cambiare la sorte che noi crediamo veramente
penalizzante per una manifestazione che ha fatto crescere
l'immagine della Valle d'Aosta con pochi soldi. Concludo facendovi
anche i complimenti, perché siete riusciti a creare una
manifestazione negli anni spendendo veramente poco, che ha passato
come immagine il contesto valdostano riconosciuto a livello
internazionale. Perché tutto d'un tratto dire: "no, non vale
più?"
(interruzione del Presidente della Regione, fuori
microfono)
...non l'ha detto, Presidente, quella è la sua interpretazione.
Lei poteva venire, Presidente, insieme con l'Assessore a parlarne
in Commissione. Non avete avuto neanche il coraggio di dirci che,
quando noi ne discutevamo qua, avevate già deciso che la partita
era chiusa.
Presidente -
Per la risposta, chiede la parola
l'Assessore Marguerettaz.
Marguerettaz (UV) -
Grazie Presidente.
Ovviamente le due interpellanze sono state presentate prima e
quindi una serie di risposte credo se le siano già date poi
ovviamente cercherò di rispondere puntualmente, ma anche nella
presentazione sono state fatte una serie di dichiarazioni e quindi,
anche se non contemplato nell'interpellanza, cercherò di dare una
risposta.
Condivido peraltro questa situazione di imbarazzo, ma per dire
che l'Amministrazione è parte lesa, perché abbiamo cercato di
mettere davanti a tutti l'interesse comune, per cui nessuno voleva
estromettere, ma l'obiettivo era quello di organizzare una
manifestazione che credo sotto gli occhi di tutti abbia dimostrato
dei limiti molto importanti. Lei cita la delibera del 2015, in
realtà, la delibera non parla di 50 mila euro, ma il complessivo è
61 mila euro, IVA compresa, quindi le delibere vanno lette nella
loro complessità, quindi, quando oggi si parla di 300 mila, questo
è l'importo della delibera, l'altro è una delibera di 61 mila
euro.
Mi perdonerà il collega Gerandin, sarò noioso ma così le leggo
tutte le cose, perché lei mi ha detto che abbiamo quattro attività.
Oltre ai 61 mila euro, la Regione si impegnava a fare le seguenti
attività:
"- dare adeguata visibilità alla gara
Tor des Géants
sul
portale turistico regionale lovevda.it e nell'ambito della propria
attività di comunicazione e promozione dell'offerta turistica
regionale in Italia e all'estero, avendo cura di utilizzare il logo
ufficiale della corsa - questo vuol dire portare tutti i
giornalisti italiani e stranieri e tutti i nostri
eductour
a
fare un'attività di promozione -;
- promuovere, nell'ambito della propria attività di pubbliche
relazioni in Italia e all'estero, la gara, sensibilizzando gli
operatori dell'informazione turistica di settore alla
partecipazione di eventuali viaggi stampa organizzati e gestiti
dalla Regione, con spese di ospitalità a carico della Regione
durante la gara, a tali fini potranno essere ospitati a cura della
Regione, nei limiti delle risorse finanziarie disponibili, i
giornalisti segnalati anche dalla società Valle d'Aosta
Trailers;
- assicurare l'opportuna e preventiva informazione alla società
Valle d'Aosta Trailers di ogni uso fatto del nome e dell'immagine
della manifestazione nell'ambito dell'attività istituzionale di
comunicazione e promo commercializzazione dell'offerta turistica
valdostana, produzione di libri, di film, di proposte turistiche
commerciali di vacanza in Valle d'Aosta legate al Tor fatte in
prima persona o da terze parti;
- fornire alla società Valle d'Aosta Trailers l'informazione
riguardante l'offerta turistica regionale legata al trekking sulle
Alte vie della Valle d'Aosta, quale proposta turistica, sportiva ed
escursionistica;
- assicurare ogni anno durante la stagione estiva, per il
tramite della struttura Sentieristica e forestazione
dell'Assessorato dell'agricoltura, la manutenzione ordinaria del
percorso delle Alte vie e gli eventuali necessari interventi di
ripristino per garantire la percorribilità in sicurezza dei
sentieri, tale manutenzione viene effettuata di norma all'inizio
della stagione estiva, pertanto rimane a cura della società Valle
d'Aosta Trailers la ricognizione sulla percorribilità del tracciato
in prossimità della gara per segnalare alla competente struttura
regionale eventuali problematiche che dovessero essere subentrate
successivamente;
- assicurare, per il tramite della struttura Sentieristica e
forestazione, i quattro container di cui lei parlava;
- assicurare, per il tramite del Corpo forestale della Regione,
il presidio del punto di controllo del Col Loson, punto più alto,
nonché la propria collaborazione nell'ambito dell'espletamento
delle proprie funzioni istituzionali;
- concedere l'utilizzo di due frequenze gestite dalla Protezione
civile: una per le comunicazioni di soccorso e una per le
comunicazioni necessarie;
- fornire, per il tramite della struttura Programmazione
strategica e sviluppo dell'offerta e promozione turistica, un
congruo numero di apparati radiomobili;
- fornire, entro il 1° agosto di ogni anno, tutto il materiale
promozionale previsto nei
benefit
dello sponsor (striscioni,
bandiere, vele verticali).
Oltre il termine fissato l'organizzazione non assicurerà il
posizionamento del predetto materiale". C'è un'attività che non è
semplicisticamente dare 61 mila euro, il ruolo dell'Amministrazione
regionale è centrale.
Quando lei osserva che nel 2015 abbiamo detto che il soggetto
era idoneo...e ci mancherebbe! Affidiamo un servizio e diciamo che
il soggetto non è idoneo? Ma dopo l'affidamento c'è la gara,
l'evento del 2015. Non sfuggirà a nessuno che questa gara è
iniziata domenica ed è terminata mercoledì dopo tre interruzioni.
Anche lì il dire che abbiamo una situazione inadeguata...non lo
diciamo noi. L'altro giorno abbiamo fatto una riunione con il
comitato ristretto, il Responsabile dell'USL ci ha detto - e quindi
lo dico in modo che rimanga a verbale - che dopo due ore dal
momento in cui è stata interrotta la gara non sapevano dov'erano 20
persone". Questo vuol dire che alla fine è andato tutto bene, ma
dire che questa situazione era sotto controllo non lo possiamo
dire, ma non lo dico io: lo dicono tutti coloro che in quel momento
hanno vissuto delle ore particolarmente difficili.
Anche dal punto di vista dei quattrini, io in questi giorni,
anche sulla scorta dell'emotività, ho scoperto che in Valle d'Aosta
ci sono centomila esperti di Tor, di persone che non si sono mai
occupate di Tor, non sanno probabilmente dove passa l'Alta via e
sicuramente sono in grado di dare consigli a destra e a manca, ma
questa è una cosa che ci fa piacere, vuol dire che abbiamo lavorato
bene e quindi abbiamo tante persone competenti. Al di là di questo
però, mi perdoni, collega Gerandin, le faccio un breve riepilogo di
quello che lei giustamente mi ha detto, cioè che abbiamo speso
poco. Il primo anno nel 2010 abbiamo stanziato 200 mila euro,
questa società cosiddetta "privata" ha chiuso con 30 mila euro di
disavanzo coperto dall'Amministrazione regionale, quindi il primo
anno sono 230; l'anno seguente, quindi il 2011, la delibera è stata
di 270 mila euro; per l'anno 2012 la delibera è stata di 269 mila
euro; per il 2013 la delibera è stata di 219.978 euro; per il 2014
è stata di 153.683 euro; per arrivare al 2015 con 61 mila euro più
quelle altre attività. Non le sfuggirà che abbiamo messo in
delibera in questi anni più di 1 milione di euro e io, avendo
proposto queste delibere, sono sicuramente contento del risultato.
Non sono contento del risultato finale, che avrebbe dovuto portare
un'organizzazione a crescere e comunque ad affrontare correttamente
una serie di situazioni.
Nel momento in cui oggi abbiamo quest'importo, e mi fa piacere
che me lo possiate dimostrare, si dice: "300 mila euro...l'anno
scorso 61 mila euro". Io vi ho detto, e l'ha detto il Presidente,
che quello che per noi è indispensabile è la sicurezza che vuol
dire assicurare ad ogni concorrente il possesso di un GPS
satellitare, in modo tale che l'organizzazione così come i parenti,
così come tutti coloro che vogliono seguire, sappiano esattamente
dov'è la persona. Sapete quant'è il costo di quest'attività? È poco
più, poco meno di 210 mila euro. Avere i GPS, il servizio, avere
tutte le attività che ovviamente ci danno queste garanzie - quindi
non ci danno la certezza ma ci danno queste garanzie - costa 210
mila euro. Probabilmente dicendovi questo dato riuscite a
decodificare anche meglio la messa a disposizione all'Associazione
del Forte di Bard di 300 mila euro e quindi si capirà che i valori
che sono stati messi in campo sono dei valori che sono tra di loro
molto prossimi, e sono decisamente diversi da quelli che comunque
noi abbiamo messo: 270 mila euro nell'anno 2011, 270 mila l'anno
2012, quindi importi molto importanti.
Anche dal punto di vista delle attività, il fatto oggi di
metterla in politica - lo dico in modo molto aperto ma non a voi,
ma a qualcuno che probabilmente ha degli interessi molto importanti
- è meschino, scontato, banale, perché, quando non si vogliono
affrontare i temi, si porta tutto in politica, quindi: "ah, lì
vogliono mettere le mani sul Tor", ma che cosa stiamo dicendo? Lei
mi chiede se siamo interessati al marchio del Tor. Il marchio del
Tor l'abbiamo gestito noi, questo tema è alla valutazione dei
legali ma semplicemente vado a rileggerle quello che c'è scritto
nei contratti: "la competizione denominata Tor des Géants-Endurance
Trail è un'iniziativa nata d'intesa tra la Regione, l'Assessorato e
la società, il marchio e il logo Tor des Géants della Valle d'Aosta
sono stati registrati a cura della società Valle d'Aosta Trailers
previo accordo con la Regione autonoma Valle d'Aosta e previo
impegno della società a non cedere in nessun caso a terzi
l'utilizzo del marchio, né ad utilizzarlo in modo autonomo senza il
preventivo consenso e accordo dell'Amministrazione regionale
coideatore della gara e committente della sua organizzazione".
Le dirò di più, dal punto di vista della gestione, le leggo un
passaggio che abbiamo scritto per quattro anni con gli sponsor: "la
società Valle d'Aosta Trailers si impegna a ricercare degli sponsor
per la gara d'intesa con la Direzione promozione marketing
dell'Assessorato. I contratti di sponsorizzazione sono sottoscritti
tra la società e lo sponsor previa acquisizione di benestare
formalizzato da parte della Direzione promozione e marketing circa
il gradimento dello sponsor e i contenuti dell'accordo di
sponsorizzazione. È fatto divieto alla società di concludere
accordi di sponsorizzazione senza avere preventivamente acquisito
il suddetto benestare di cui al punto n. 2. La gestione degli
sponsor e dei contratti di sponsorizzazione è di competenza della
società. Con riguardo all'uso dell'immagine del Tor des Géants da
parte degli sponsor, modalità di utilizzo e mezzi e linguaggi di
comunicazione, gli stessi dovranno essere preventivamente di volta
in volta autorizzati dalla competente Direzione promozione e
marketing".
Lei mi chiede del marchio, certo che ci interessa e stiamo
facendo le dovute valutazioni, perché intanto siamo coideatori e
nell'ambito della prassi, a prescindere da una mera registrazione,
era una registrazione condizionata alla situazione di fatto, cioè
un'Amministrazione che mette più di 1 milione di euro per
valorizzare un evento credo che abbia titolo per dire che
quest'attività è un'attività che ha fatto crescere, in modo chiaro
senza la Regione, il Tor non sarebbe quello che è diventato. Dal
nostro punto di vista, la promozione delle Alte vie passa per
questo strumento: quello dei trail. Se non ci sono delle
condizioni, che erano quelle che abbiamo messo...perché ripeto che,
quando abbiamo fatto la riunione con il Presidente della Regione,
abbiamo proposto di mettere un comitato per sovrintendere alle
attività organizzative in modo tale che le decisioni avessero il
benestare di questo comitato. Comitato che non è un'interferenza
politica, è rappresentato dalla sentieristica, dalla Forestale, dal
Soccorso alpino, dalla Protezione civile, perché ricordo a tutti
che, quando ci sono i problemi, i grandi esperti di Tor che oggi al
bar o su internet proliferano non sono dall'altra parte del
telefono rispetto a tutte le sollecitazioni che vengono date. E mi
perdonerà anche sui volontari neanche lei era dall'altra parte del
telefono quando decine di volontari mi chiamavano dicendo: "io ho
prestato l'attività, non mi hanno dato la maglietta". Sicuramente i
volontari sono soggetti che in qualche modo danno il loro tempo e
danno tutte le loro energie e il loro entusiasmo, ma devono anche
essere gratificati e non a caso c'è la produzione - anche nel
passato - di 2000-2500 magliette e queste magliette non bastano
mai. Il fatto di mettere a disposizione questi
gadget
è
totalmente in linea con quello che è già successo, perché non è
mercimonio, non è un acquisto, è la gratificazione che non paga
delle tantissime ore passate ai controlli di notte nei rifugi e nei
bivacchi, è una gratificazione. Torno a dire che, se non fosse
così, nelle organizzazioni passate non avremmo prodotto 2500
magliette. Un anno abbiamo dovuto addirittura farle ristampare, ma
non perché queste persone siano considerate pagate con le
magliette, ma per poter dire: "ho un segnale, ho un simbolo che mi
permette di condividere un percorso, di condividere
un'iniziativa".
Qua credetemi l'attività dell'Amministrazione regionale è
un'attività che va nella direzione di fare una manifestazione di
alto livello. Siamo confortati perché le iscrizioni stanno andando
molto bene, la presenza dei Paesi stranieri è massiccia, ci sono
tutta una serie di sponsor che si stanno avvicinando e quindi, da
questo punto di vista, hanno un interlocutore affidabile, un
interlocutore serio, quindi riteniamo di proporre al mondo intero
un'attività che darà lustro alla Valle d'Aosta e oscurerà delle
polemiche che sono, a mio modesto modo di vedere, molto poco
nobili.
Presidente -
Per la replica, ha chiesto la parola il
collega Roscio, ne ha la facoltà.
Roscio (ALPE) -
Grazie Presidente.
Credo sia evidente che non ci intendiamo, nel senso che voi
continuate a pensarla in un certo modo, noi continuiamo a pensarla
in un altro. Oltretutto è già stato detto anche dal collega
Gerandin prima, ma già nel passato Consiglio avevamo detto che non
ci interessava andare a vedere chi dei due avesse più ragioni da
mettere in campo. Semplicemente ci sembrava che, proseguendo in
questa direzione, dove si era deciso di andare, chi ci rimetteva
era la Valle d'Aosta nel suo complesso, e noi continuiamo a
ritenerlo perché due manifestazioni che si accavallano sullo stesso
percorso riteniamo che non siano opportune. Auguriamo che queste
manifestazioni avranno successo, sia quella della Regione, sia il
Tor des Géants
originale, ma ritenevamo e continuiamo a
ritenere che bisognava trovare la mediazione per arrivare a fare
una sola manifestazione, migliorando i requisiti della sicurezza,
perché su quello già in tempi dove le cose non erano ancora fatte
avevamo fatto anche un'iniziativa per chiedere quali erano le idee,
ma comunque mantenendone una sola. Non si è voluto arrivare per
mille motivi e di questo ce ne dispiace. Noi pensiamo che alla fine
sia lo sport che la Valle d'Aosta ne avranno a patire, anche se poi
per il futuro si prospetteranno grandiosi avvenire.
Alcune osservazioni su quello che l'Assessore ha detto. Io credo
che le attività che la Regione ha messo in campo per le edizioni
passate le metterà in campo anche adesso, non credo che rinuncerà
alla manutenzione delle Alte vie perché è cambiato il soggetto
esecutore, io credo che le Alte vie vengano mantenute e sistemate
indipendentemente dal Tor des Géants o dal
4K
. Mi auguro,
perché se l'obiettivo è quello di portare quanti più praticanti di
trekking
sulle Alte vie, bisognerà garantire un minimo di
manutenzione...
(interruzione di un Consigliere, fuori microfono)
...quello devo dire purtroppo, perché sarebbe meglio che il
tracciato fosse più aderente. Al di là di questo, è vero che nella
passata edizione ci sono stati dei problemi, perché è già stato
ribadito, peraltro ho partecipato, ma è altrettanto vero che le
condizioni climatiche erano particolarmente avverse ed è
altrettanto vero che ci sono state altre cinque edizioni prima,
dove invece nel complesso alla fine l'immagine è risultata positiva
nonostante ci sia stato addirittura un morto...
(nuova interruzione di un Consigliere, fuori
microfono)
...sì, anche l'altra precedente. Nel complesso delle edizioni
che ci sono state però l'immagine che ne è venuta fuori della gara
è stata positiva, bisogna dirlo perché l'immagine del Tor des
Géants anche all'esterno della Valle d'Aosta manteneva una grande
attrattiva. Tra l'altro, anche lei, Assessore - ma su questo
nessuno dice che la Regione non abbia avuto... -, a dicembre ha
dichiarato che il Tor des Géants, non il 4K, era un'iniziativa che
bisognava mantenere, c'è il comunicato stampa e quindi è successo
un qualche cosa di imprescindibile e di imponderabile negli ultimi
mesi. Già prima ho detto che la Regione ha messo importanti
risorse, ma nello
start
, adesso le risorse man mano andavano
a diminuire. Adesso noi non avremmo voluto che si ricominciasse
daccapo mettendoci altre risorse...
(interruzione dell'Assessore Marguerettaz, fuori
microfono)
...che vanno ad aggiungersi agli altri 300 quindi...
Marguerettaz
(fuori microfono)
-
No,
no, no...
(Un Consigliere
fuori microfono)
- Abbiamo
assistito allo show prima...
Presidente -
Per favore, non attiviamo una
sovrapposizione di voci, lasciate terminare, poi chi vuole prendere
la parola chiede l'autorizzazione.
Roscio (ALPE) -
...ci sembra che, rispetto all'edizione
del 2015, oggi i soldi pubblici siano decisamente superiori e
questo penso che sia un dato di fatto, poi ci dirà se così non
è.
Sorvoliamo sulla sicurezza del GPS, che, tutto sommato, dà una
sicurezza più passiva che attiva, perché sapere dov'è qualcuno, se
è successo qualcosa...io vado a recuperare l'incidentato, ma è solo
qualcosa che avviene dopo.
Io concluderei in questo senso, noi continuiamo a ritenere che
una manifestazione ci fosse già e che bisognava andare a trovare
una mediazione su quella. Oltretutto c'è anche da fare un'ultima
battuta: che quando qualcuno ha fatto il Tor des Géants, ora 4K è
proprio bruttino come nome, quindi speriamo che nel futuro si trovi
qualcos'altro.
Presidente -
Per la replica, chiede la parola il
Consigliere Gerandin, ne ha facoltà.
Gerandin (UVP) -
Merci Président.
Proverò a seguire se c'è un filo logico in quello che mi ha
detto, Assessore, nel senso che comincerò con metterla in politica.
Se metterla in politica per lei, Assessore, è chiedere che si venga
a riferire in Commissione, vengano audite le due posizioni in
Commissione, noi se volevamo metterla in politica, sarebbe stato
sufficiente dire che la minoranza era d'accordo con VdA Trailers:
questo è mettere in politica, noi non abbiamo dato ragione né
all'uno, né all'altro, lei ha negato un confronto in Commissione,
per cui chi fa politica è lei dai banchi della maggioranza.
Altra considerazione. Io ho citato le spese, che a mio modesto
parere...ce l'ho anch'io quell'accordo, tutto quell'elenco che ha
fatto lei, ma ci mancherebbe! Lei pensa che non darà adeguata
visibilità al Tor des Géants sul portale turistico, sul nuovo? Lei
non pensa che sensibilizzerà gli operatori dell'informazione? Lei
non pensa che curerà i servizi dei sentieri? Ma certo che lo farà e
saranno oltre i 300 mila euro, per cui io ho citato la differenza,
poi mi scuso se ho omesso di dire che erano più IVA, per carità, è
giusta la sua considerazione.
Due considerazioni. Lei ha citato tutto quello che è il
pregresso, proprio perché pensavo che lei fosse già oltre
Assessore, io ho evitato di citare le somme pregresse, ma per il
semplice motivo che le ho citato nella delibera in cui si dice:
meno male che il Tor è cresciuto, meno male che gli sponsor sono
aumentati, per cui noi, di fronte ad una minore disponibilità
economica, abbiamo la fortuna di spendere meno. Lei, Assessore,
citandomi questo mi dice: "io mi sono svegliato nel 2010, per cui
metto in piedi una nuova organizzazione", che avrà tutti gli stessi
problemi che avranno quelli di prima, perché, per farlo crescere,
ci avete messo cinque anni, ed è merito anche della Regione,
Assessore, glielo riconosco, ma nessuno glielo vuole togliere
questo, ma non può essere un merito quello di voler tornare a
cinque anni fa. Cinque anni fa il bilancio regionale era il 40
percento in più, non vi siete mai sognati di mettere i ticket, non
vi siete mai sognati di tagliare il sociale e non avere neanche
risorse per pagare il personale: questa è la situazione di adesso,
però 300 mila euro li troviamo... Questa è la realtà che volevo
dirle.
Due brevi considerazioni su quanto ci è stato detto. Non è una
giustificazione quella che ha dato lei di non accettare un
confronto in cui si venga a spiegare qual è la situazione reale.
Lei continua a citarmi anche la storia del logo. Io sul logo,
Assessore, tenuto conto che continua a leggere quel passaggio in
cui si cita il discorso del logo, io le leggo un passaggio in cui
si dice: "sono state registrate a cura della società Valle d'Aosta
Trailers previo accordo con la Regione autonoma", ma nessuno di noi
ha mai visto quest'accordo. Dov'è quest'accordo? Lo citate sempre,
ma c'è un accordo scritto?
(interruzione del Presidente della Regione, fuori
microfono)
...è questo l'accordo, ho capito, per cui non c'è neanche un
accordo scritto che vi tuteli.
Io concludo solo con un'ultima considerazione. Lei ha parlato
dei GPS che costano 210 mila euro, compresi nei 300 mila, ci
mancherebbe, ma c'erano voci che dicevano che c'era la possibilità
di avere una sponsorizzazione sui GPS, lei mi dice che è tramontata
per cui ci sarà una spesa di 200 mila euro, le annuncio, Assessore,
che andremo a vedere chi paga e chi fornirà questi GPS, così avremo
concluso l'iter di questa trasparenza negataci in Commissione.
Lascio un attimo al collega Laurent.
Presidente -
La parola al Consigliere Laurent Viérin.
Viérin L. (UVP) -
Merci Président.
Nello spirito di unione che avevamo messo in campo durante la
risoluzione in Consiglio, due battute per dire che con lo stesso
spirito siamo intervenuti nell'illustrazione di quest'iniziativa
non parteggiando né per una parte, né per l'altra, ma per capire se
c'era ancora una possibilità nello scorso Consiglio e, com'è stato
detto, la sera eravamo qua a discutere su un'eventuale quadra e al
mattino avevate già i loghi presentando il secondo
Tor
. Al
di là di questo, prendiamo atto anche noi che anche l'Assessore è
diventato un massimo esperto di
trail
, di tutti i sentieri
della Valle d'Aosta e, come tanti valdostani, probabilmente si è
appassionato ancora di più in questo periodo di questa diatriba,
com'è giusto che sia. Il fatto che siamo qui in Consiglio a
parlarne quindi non è negativo, ciò che è negativo è che ci sia
quest'atteggiamento di chiusura e soprattutto anche nei toni
abbastanza arroganti. Qui, come abbiamo detto 15 giorni fa, era
sufficiente condividerle certe scelte. Noi è questo che abbiamo
messo in discussione, non il merito della questione, perché tanti
sanno che sulla sicurezza c'erano molti problemi e tutte le
problematiche che lei, Assessore, ha evidenziato qui in aula non lo
sapevate già da settembre dell'anno scorso? Allora se da settembre
a due mesi fa, quando l'avete enunciato, trovava 15 giorni prima la
possibilità di condividere tutte queste problematiche, tutte queste
polemiche sarebbero state evitate: è questo che stiamo cercando di
dirle.
Come diciamo sempre, poi occorre che per le scelte ci sia
condivisione. Va bene si spende di più o si spende di meno, ma se a
monte c'è una condivisione, forse fuori si riesce più a spiegare un
certo
fil rouge
. È per questo che siamo ancora qui in
Consiglio e i mormorii...lei ha detto che ci sono centomila esperti
di Tor in Valle d'Aosta, anche tanti Consiglieri regionali sono
magari diventati esperti di Tor e tanti magari hanno qualche
mugugno, più o meno aperto, perché come noi probabilmente anche in
maggioranza non hanno avuto quella condivisione, hanno saputo dai
giornali il giorno dopo la seduta del Consiglio che c'era già il
nuovo Tor, anche sapere come si chiama, cioè tutti assieme magari
essere informati: è sempre questo spesso il problema. È quindi
devastante fuori nell'immaginario, adesso sono partite le vignette
dalla Francia, le riceviamo su
WhatsApp
ogni momento. Anche
essere ridicolizzati come valdostani e come amministratori in
generale non è che ci faccia piacere, anzi non ci fa piacere.
Quello quindi che noi abbiamo deciso, con tutti i limiti che
probabilmente abbiamo, è stato quello di venire qui e cercare di
dirle: "Assessore, venga in Commissione, dove si può dibattere un
po' di più anche con la controparte, cercando di trovare una
quadra", che abbiamo capito forse non era neanche possibile. Oggi
non si tratta più di questo: si tratta di avere venduto,
probabilmente anche mediaticamente, in un certo modo una situazione
che oggi tanti valdostani non hanno capito, tant'è che c'è una
reazione popolare in tante assemblee pubbliche, dove si dice: "si
spendono 300 mila, prima 50". Non è che le abbiamo alimentate noi
queste cose, perché qui in Consiglio non erano uscite.
Probabilmente lei ci riconoscerà che abbiamo cercato di gestire in
modo corretto e non politico questa cosa.
Concludo, Assessore, ringraziando per averci dato qualche minuto
in più, che forse risparmieranno una risoluzione, se invece vuole
che torniamo sull'argomento, riportiamo in campo una risoluzione e
ce ne sarà per tutti. Solo una delusione per il solito
atteggiamento di arroccarsi su certe posizioni, senza dare a noi la
possibilità invece di capire certe posizioni, che forse avremmo
magari anche potuto spiegare e che invece oggi vedono veramente la
Valle d'Aosta divisa anche sul
Tor des Géants
. Con tutti i
problemi che ci sono, dobbiamo andare a discutere tutto il giorno
del Tor des Géants, anche questo siete riusciti a fare,
Assessore.
Presidente -
Per la replica, la parola all'Assessore
Marguerettaz.
Marguerettaz (UV) -
Non per una replica ma per dire che
io sono totalmente disponibile ad andare in Commissione in modo
tale da fare tutti gli approfondimenti del caso, quindi, da questo
punto di vista, non vorrei che passasse il discorso che non sono
disponibile ad andare in Commissione in modo tale da poter spiegare
che nell'ambito dei 300 mila sono compresi i 210 mila di
sicurezza.
Presidente -
No, mi dispiace, ha già fatto la replica,
quindi non possiamo continuare con un batti e ribatti, purtroppo le
regole sono queste.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK