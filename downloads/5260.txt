Consiglio Regionale della Valle d'Aosta - Oggetto del Consiglio n. 152 del 10 marzo 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 152 del 10 marzo 1983 - Resoconto
OGGETTO N. 152/VII - ACQUISTO DI UN'AREA DI TERRENO SITA IN
COMUNE DI ISSOGNE, DA DESTINARE ALLA COSTRUZIONE DI CAPANNONI
INDUSTRIALI - APPROVAZIONE E IMPEGNO DI SPESA - DELEGA ALLA
GIUNTA.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di dichiarare che l'appezzamento di terreno oggetto di
acquisto da parte dell'Amministrazione regionale sarà destinato
alla realizzazione di opere di pubblica utilità;
2°) di approvare l'acquisto, per il prezzo a corpo di £.
110.154.000 (centodiecimilionicentocinquantaquattromila) dell'area
di terreno di proprietà dei Signori: MIRTETO Giovanni, BOSONIN
Guido e ARVAT Amerigo, distinta al Catasto Terreni del Comune di
Issogne, come segue:
(...Omissis...)
3°) di approvare ed impegnare la spesa di £. 110.154.000
finanziandola con imputazione al Cap. 36300 del bilancio preventivo
della Regione per l'anno 1983 ("Spese per l'acquisto e la
costruzione di beni patrimoniali da destinare ad interventi nel
settore industriale"), che presenta la necessaria
disponibilità;
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonchè per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE:
Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Credo che sia chiaro, su quest'area ci
sono già due domande oltre a quella della Valbeton, ne abbiamo una
in particolare che ci sembra valida. Il prezzo è di 10.000 lire al
metro terreno, per 10.000 metri ci sembra congruo.
PRESIDENTE:
Ha chiesto di parlare il Consigliere Tonino.
Ne ha facoltà.
TONINO - (P.C.I.):
Voglio avere se possibile
un'informazione. Nella relazione di stima presentata dal tecnico
della Regione si parla al punto a) che "con scrittura privata, non
registrata, i proprietari si sono impegnati a vendere i terreni
alla società s.r.l. S.I.V.A. con sede in Pont-Saint-Martin, presso
il Geom. Grosso". Voglio capire come è risolto questo problema.
PRESIDENTE:
Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Non sappiamo e ci interessa fino ad un
certo punto se i soldi della Regione in quella forma lì andranno
alla Società S.I.V.A. o ai primi proprietari. Il fatto è che l'atto
di trascrizione ipotecario verrà fatto a favore della Regione. Non
posso sapere quali sono i rapporti interni.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK