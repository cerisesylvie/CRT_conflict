Consiglio Regionale della Valle d'Aosta - Oggetto del Consiglio n. 178 del 31 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 178 del 31 luglio 1970 - Resoconto
OGGETTO N. 178/70 - Autostrada della Valle d'Aosta. Necessità
di una migliore regolamentazione delle norme che disciplinano le
entrate e le uscite dai caselli autostradali e la validità dei
biglietti. (Approvazione di Mozione)
Tonino (P.S.I.U.P.)
- Mi dispiace che non ci sia il
Presidente della Società Autostrade. Comunque a me pare che ci sia
poco da illustrare su questa mozione. Penso che il suo contenuto
metta già abbastanza in evidenza la disparità che esiste
sull'autostrada della Valle d'Aosta e le altre autostrade. Perderei
del tempo e ne farei perdere a voi se dovessi farvi tutto un
discorso sugli effetti negativi che con l'apertura dell'autostrada
si sono riversati sui piccoli operatori economici che operano lungo
la Statale 26. Sono d'accordo con Bordon che l'autostrada abbia
portato un beneficio a qualcuno ma non a tutti però.
Quello che mi interessava dire oggi, a salvaguardia di quelle
che potrebbero essere delle piccole briciole di incremento verso
coloro che dai propri alberghi, dai loro bar, dai loro negozi
guardano l'imponente opera autostradale con la speranza di vedere
fra le migliaia e migliaia di utenti, di vedere qualcuno che è
attratto dalle bellezze naturali di qualche paese, vedere qualcuno
che, per causa dell'avvicinarsi dell'orario dell'appetito, esce da
quella mastodontica opera per fare una visitina nel suo albergo,
nel suo bar, nel suo negozio. Oggi purtroppo fare queste cose non è
più possibile o, se è possibile, sa che, se esce dall'autostrada
con l'intenzione di visitare un paese o un castello o per
rifocillarsi, deve nuovamente pagare il biglietto per la
destinazione che aveva già pagato una volta allorché era entrato
nell'autostrada.
È naturale così che il turista, qualsiasi utente, per non pagare
nuovamente il biglietto che aveva già pagato, in parte pagato,
preferisce tirare diritto e quell'albergatore, quel barista, quel
negoziante inutilmente aspetta l'arrivo di quel cliente che non
arriverà mai.
Tutti noi abbiamo frequentato altre autostrade e sappiamo
benissimo che ad un certo momento, se siamo stretti dall'appetito o
vogliamo visitare un paese, usciamo al primo casello e, a seconda
dell'autostrada che si è presa, o paghiamo il biglietto all'uscita
o, se abbiamo già pagato l'ingresso, si consegnano una contro marca
che ci dà il diritto di rientrare in giornata, senza correre il
rischio di dover ripagare il biglietto per il luogo di
destinazione.
Ciò che non si può fare in Valle d'Aosta perché in Valle d'Aosta
l'autostrada è stata fatta per i valdostani, per incrementare il
nostro turismo, per i nostri lavoratori, per i nostri contadini.
Ora io penso, senza voler entrare nella polemica, che non occorra
dire altro, i fatti parlano da soli, qualcuno potrà dire che ci
sono delle difficoltà tecniche per permettere queste uscite -
dimenticavo però di dire che si può però uscire dai caselli
dell'autostrada della Valle d'Aosta, ma per non perdere la validità
del biglietto, ci danno il tempo strettamente necessario solo per
il rifornimento di carburanti.
Ritornando alle difficoltà tecniche, vi dirò che non è vero che
ci sono, basta fare ed avere la buona volontà di fare ciò che altre
Società da tempo fanno. Quindi ciò che io chiedo alla Giunta e al
Presidente della SAV - che mi spiace che non è presente - è quello
di intervenire in qualche modo affinché questo inconveniente, che
va a danno del turismo valdostano, sia risolto e che il turista
porti a casa sua un buon ricordo della Valle d'Aosta e non già il
ricordo di avergli fatto pagare il biglietto due volte, peraltro
già così caro una volta sola!
Volevo inoltre proporre all'esame della Giunta e dello stesso
Presidente dell'Autostrada, giacché i danni che l'autostrada ha
provocato inevitabilmente a tutti gli operatori che operano lungo
la Statale n. 26, di dare la possibilità ai valdostani dimoranti
nella nostra Valle di beneficiare a un numero tot di viaggi
gratuiti attraverso l'autostrada della Valle d'Aosta, mediante dei
buoni a parte da distribuirsi assieme ai buoni carburanti. È una
proposta che faccio e che può essere presa in considerazione e
penso che sia il meno che si possa fare per dimostrare, almeno in
parte, che l'autostrada sia fatta per i valdostani.
Rollandoz
(D.P.)
- Siamo a conoscenza degli
inconvenienti lamentati dal Consigliere Tonino, comunque ci siamo
fatti diligenti e abbiamo richiesto informazioni alla SAV, la quale
ci dice che vi sono delle difficoltà tecniche per l'entrata e
l'uscita con questi biglietti. Però ci garantiscono che, entro il
mese di febbraio del 1971, il pagamento per il pedaggio
sull'autostrada avverrà come sull'autostrada del Sole, all'uscita,
questo ce lo assicurano. Dobbiamo capire che questo comporta tempi
abbastanza lunghi, dato che è una gestione mista, ATIVA-SAV.
Pertanto però siamo sicuri, ci assicurano che entro il febbraio del
'71 questo inconveniente verrà eliminato poiché si pagherà
all'uscita.
Adesso la questione dei buoni, ma potremo provare di farlo
presente alla SAV, però faccio presente che di questa Giunta
nessuno ha un tesserino gratis per viaggiare sull'autostrada e
neanche l'Amministrazione regionale ha dei tesserini per viaggiare,
quindi potremo provare di fare presente questo.
Tonino (P.S.I.U.P.)
- Non è mica questo, io non dicevo
mica che qualcuno abbia dei tesserini per viaggiare. Io dicevo che
si era parlato una volta dell'autostrada gratis per i valdostani.
Ci sarebbe una possibilità lì di dare alcuni buoni, mediante la
distribuzione dei buoni carburanti, nei buoni assieme a questi
buoni carburanti per tutti coloro che hanno degli automezzi, dei
camions, insomma di percorrere quel numero tot di viaggi
dell'autostrada della Valle d'Aosta gratuitamente insomma, tanto
per far vedere che l'autostrada è servita a qualche cosa per i
valdostani, altrimenti non so per che cosa è servita, è servita per
Cervinia, per qualche stazione che conosciamo già ma non per la
Valle d'Aosta.
Sulla rimanenza, io sono soddisfatto della risposta che mi ha
dato l'Assessore i lavori pubblici però, proprio per dare validità
a questa mozione, io vorrei che questa mozione sia votata, proprio
per impegnare maggiormente la Giunta a risolvere questo
problema.
Montesano (P.S.D.I.)
- Allora nessun altro chiede la
parola? Chi approva la mozione alzi la mano. Contrari? Astenuti? Il
Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK