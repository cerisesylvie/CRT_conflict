Consiglio Regionale della Valle d'Aosta - Oggetto del Consiglio n. 2523 del 25 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2523 del 25 maggio 2023 - Resoconto
OGGETTO N. 2523/XVI - Interpellanza: "Parità di accesso agli
organi di amministrazione e di controllo nelle società controllate
da pubbliche amministrazioni".
Marguerettaz (Presidente) -
Punto n. 39 all'ordine del
giorno. Per la presentazione, la parola alla collega Erika
Guichardaz.
Guichardaz E. (PCP) -
Illustrando quest'interpellanza,
partiamo dalla legge Golfo-Mosca del 2011, che prevede, nelle
modifiche al testo, la parità di accesso agli organi di
amministrazione e di controllo delle società quotate in mercati
regolamentari da parte quindi degli uomini e delle donne.
Oltre a questo, abbiamo citato tutte le altre leggi e gli altri
documenti programmatori, come l'Agenda 2030, la strategia
dell'Unione europea, le varie note ministeriali, un po' per
sottolineare ed evidenziare come questo tema ormai sia affrontato
da tutti gli enti nazionali e sovranazionali come uno dei temi più
rilevanti a cui porre attenzione.
Quest'iniziativa nasce anche da una risposta dell'allora
Assessore alle partecipate che evidenziava comunque una carenza di
candidature femminili, che soprattutto andavano ricercate ed era in
qualche modo difficile reperire e trovare.
Sotto questo punto di vista abbiamo accolto con favore e con
piacere il percorso formativo per ridurre il divario di genere nei
consigli di amministrazione a cui la Consigliera di parità ha
aderito e, proprio alla luce di questo corso, volevamo capire -
rispetto ai dati della legge,- come siamo messi in Valle d'Aosta,
se a quel percorso formativo hanno comunque risposto delle
Valdostane e se s'intende utilizzare comunque la short list delle
donne che entreranno poi a seguito del superamento del percorso
formativo per le future nomine nei CdA.
Président -
Pour la réponse, la parole au président de la
Région Testolin.
Testolin (UV) - I dati riferiti all'applicazione della legge
120/2011 sulle società partecipate concernenti la parità di accesso
agli organi di amministrazione e di controllo delle società quotate
in mercati regolamentati con riferimento al primo quesito posto,
bisogna precisare che la disposizione a cui occorre fare
riferimento è l'articolo 11 comma 4 del Testo unico per le società
partecipate.
Il Decreto legislativo 175/2016 impone alle Amministrazioni
pubbliche - nella scelta dei componenti degli organi di governo
delle società e non per i Collegi sindacali o dei Revisori
contabili - l'obbligo di assicurare il rispetto del principio di
equilibrio di genere, da computare sul numero complessivo di
designazioni effettuate nell'anno nelle sole società da esse
controllate. Da questo punto di vista, con specifico riferimento
alle designazioni e nomine di competenza regionale, nelle società
direttamente e indirettamente controllate va segnalato che la
Regione ha sempre inteso rispettare il principio dell'equilibrio di
genere anche per quanto riguarda i componenti degli organi di
controllo, come esplicitato nella deliberazione 1591 del 14
dicembre 2022 recante le linee guida applicative della legge
regionale n. 20/2016, quindi ampliando quello che la legge
nazionale indicava.
Tanto premesso, si evidenzia che, sul totale dei mandati in
corso, l'Amministrazione regionale ha rispettato quanto disposto
dall'articolo 11 comma 4 del TULPS non solo per le società
controllate ma anche nell'ambito dell'intero sistema delle
partecipazioni regionali, per le società controllate direttamente
ed indirettamente.
Nei Collegi di Amministrazione, su 46 rappresentanti, 17
appartengono al genere femminile rispetto a una quota di genere
minima prevista di 15.
Nei Collegi sindacali, su 81 rappresentanti, 32 appartengono al
genere femminile, rispettando la quota di genere previsto dalla DGR
1591, che ne imporrebbe 27.
Nel complesso delle società partecipate a partecipazione
pubblica regionale, ovvero controllate e partecipate, nei CdA su 58
rappresentanti 20 appartengono al genere femminile, rispettando
anche in questo caso la quota di genere, che ne prevedrebbe minimo
19, e nei Collegi sindacali su 91 rappresentanti 34 corrispondono
al genere femminile, anche in questo caso superando la soglia
minima, che era di 30.
Per il secondo quesito, invece, che richiede il numero di donne
iscritte al percorso formativo "Woman on board 2023", per quanto
abbiamo appreso, su di un totale di circa 1.560 iscritte su tutto
il territorio italiano approssimativamente l'1% è costituito da
donne valdostane, quindi 15.
Per fare un raffronto con le statistiche che indicano la Valle
d'Aosta allo 0,21 del sistema nazionale, un po' trasversalmente,
quindi è una partecipazione importante.
Per quanto riguarda il terzo quesito, "Se si intende utilizzare
la short list in cui entreranno coloro che hanno superato il
percorso formativo sopracitato per le future nomine da effettuare
nei CdA"va intanto segnalato che il reperimento di candidature di
genere femminile al momento non risulta particolarmente
problematico: i più recenti elenchi di candidature esaminate dagli
uffici regionali competenti in materia di designazione e nomine
riportano tutti dei soggetti appartenenti a entrambi i generi.
Ciò detto, la scelta dei rappresentanti regionali nei Consigli
di amministrazione è ovviamente un rapporto di natura fiduciaria
che però, per assicurare concretezza al principio di buon andamento
dell'azione amministrativa, è regolato in particolare dalle leggi
regionali 11/97e 20/2016, che dettano una disciplina volta a
rendere trasparente l'iter di designazione e di nomina dei
componenti degli organi di amministrazione e controllo delle
società partecipate della Regione.
Tanto il sistema dell'albo per le nomine per le designazioni
dirette quanto quello della procedura avviata e conclusa da
Finaosta S.p.A. per le designazioni delle società a partecipazione
indiretta sono strumenti atti a garantire un sistema adeguatamente
trasparente, tale per cui tutti i soggetti, uomini e donne, che
sono in primo luogo in possesso dei requisiti di professionalità e
di esperienza previsti dalla legge o dagli statuti, possono
manifestare, in risposta a un pubblico avviso, l'intenzione di
ricoprire la carica d'interesse, a prescindere dall'appartenenza a
elenchi o short list predeterminati, per essere poi designati o
nominati con discrezionalità propria di una scelta che resta
fiduciaria per l'organo che vi provvede.
Evidentemente, nel momento in cui non dovessero esserci
sufficienti nominativi all'interno delle prescrizioni per un'equa
rappresentatività all'interno di questi organismi, la short list
potrebbe diventare un elemento importante, così come chi è iscritto
alla short list potrebbe fare direttamente riferimento ai bandi per
dare la propria disponibilità.
Presidente -
Per la replica, la parola alla collega Erika
Guichardaz.
Guichardaz E. (PCP) -
Quindi il quadro sembrerebbe non
essere così desolante, almeno da quanto ha detto, e spero in
qualche modo che queste quindici donne di cui abbiamo parlato
possano in qualche modo essere avvicinate al fine di entrare almeno
nell'albo e presentare la propria candidatura perché, a differenza
di quanto lei ha detto, io ricordo una certa difficoltà invece nel
reperimento, ma magari adesso la situazione è migliorata e quindi
sicuramente potrebbe essere un'opportunità maggiore, come lei ha
detto.
Il fatto poi che il percorso formativo comunque preveda
determinate caratteristiche e soprattutto porti queste donne ad
avere anche conoscenze maggiori della macchina amministrativa,
credo che possa essere in qualche modo sfruttato e spero che quindi
questo avvenga.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK