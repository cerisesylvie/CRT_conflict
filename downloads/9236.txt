Consiglio Regionale della Valle d'Aosta - Oggetto del Consiglio n. 3800 del 10 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3800 del 10 maggio 1988 - Resoconto
OGGETTO N. 3800/VIII - PROPOSTA DI LEGGE STATALE CONCERNENTE:
"NORME PER IL TRASFERIMENTO ALLA REGIONE AUTONOMA VALLE D'AOSTA
DELLE FUNZIONI AMMINISTRATIVE IN MATERIA DI CESSIONE IN PROPRIETÀ
AGLI ASSEGNATARI DI ALLOGGI DI EDILIZIA RESIDENZIALE
PUBBLICA".
PRESIDENTE
: Se nessuno chiede la parola, si passa
all'esame della proposta di legge statale.
Do lettura dell'articolo 1.
Articolo 1
1. In attuazione dell'art. 4 della legge costituzionale 26
febbraio 1948, n. 4, in relazione all'art. 2, lettera f), sono
trasferite alla Regione Valle d'Aosta le funzioni amministrative in
materia di cessione in proprietà agli assegnatari di alloggi di
edilizia residenziale pubblica.
2. Il predetto trasferimento di funzioni riguarda tutti gli
alloggi realizzati, acquistati o recuperati da enti pubblici a
totale carico o con il concorso o contributo dello Stato o della
Regione, utilizzati per le finalità proprie dell'edilizia
residenziale pubblica.
3. Le suddette funzioni comprendono, tra l'altro:
a)
la definizione del numero e delle caratteristiche
degli alloggi di edilizia residenziale pubblica di cui è possibile
la cessione in proprietà agli assegnatari;
b)
l'individuazione dei requisiti degli aventi titolo
alla cessione;
c)
la determinazione del prezzo, delle condizioni
contrattuali di cessione e delle modalità di paga mento;
d)
l'utilizzazione delle risorse provenienti dalla
cessione.
4. La presente legge, munita del sigillo dello Stato, sarà
inserita nella Raccolta Ufficiale delle leggi e dei decreti della
Repubblica italiana.
È fatto obbligo a chiunque spetti di osservarla e di farla
osservare come legge dello Stato.
PRESIDENTE
: Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
IL CONSIGLIO
- ai sensi del 2° comma dell'articolo 121 della
Costituzione;
DELIBERA
di proporre al
Parlamento l'allegata proposta di legge
statale recante: "Norme per il trasferimento alla Regione Autonoma
Valle d'Aosta delle funzioni amministrative in materia di cessione
in proprietà agli assegnatari di alloggi di edilizia residenziale
pubblica", presentandola al Senato della Repubblica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK