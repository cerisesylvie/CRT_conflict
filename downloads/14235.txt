Consiglio Regionale della Valle d'Aosta - Oggetto del Consiglio n. 758 del 22 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 758 del 22 giugno 1994 - Resoconto
OGGETTO N. 758/X - Concessione di un contributo di lire
30.000.000, ai sensi della legge regionale 20 agosto 1993, n. 69,
alla banda musicale "La Lyretta" di Nus per l'organizzazione del
XXII° Raduno delle bande musicali della Valle d'Aosta - Nus, dal 18
al 22 maggio 1994.
Deliberazione - Il Consiglio
Premesso che:
La legge regionale n. 69 del 20 agosto 1993 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico e artistico.
La Banda Musicale "La Lyretta" di Nus, con lettera in data 11
maggio 1994, ha presentato all'Assessorato della Pubblica
Istruzione una richiesta tendente ad ottenere un contributo per
l'organizzazione del XXII° Raduno delle Bande Musicali della Valle
d'Aosta che si svolgerà a Nus dal 18 al 22 maggio 1994.
La manifestazione ormai più che affermata, a cadenza annuale,
propone alternativamente una banda musicale come organizzatrice del
tradizionale raduno, dove si esibiscono, in concerto, tutte le
altre bande valdostane.
La banda musicale di Nus ha presentato, inoltre, un dettagliato
preventivo delle spese che ammontano a lire 51.700.000.
I Servizi Culturali hanno provveduto all'istruttoria ed alla
valutazione della domanda, ritenendola ammissibile a contributo, ai
sensi dell'articolo 3, comma 3 e dell'articolo 8, comma 1 della
legge regionale 20 agosto 1993, n. 69.
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione di un contributo di lire 30.000.000, ai sensi
dell'articolo 6, comma 2 della legge regionale n. 69/1993.
Le spese graveranno sui fondi versati dalla SITAV in
applicazione dell'articolo 16 della convenzione regionale del 16
febbraio 1978, repertorio n. 5099 ed utilizzabili per il
finanziamento delle attività culturali realizzate ai sensi delle
leggi regionali 20 agosto 1993, n. 69 e 21 dicembre 1993, n. 89,
come stabilito dalla deliberazione di Giunta n. 1412 in data 25
febbraio 1994.
Visto il parere favorevole rilasciato, in assenza del Dirigente,
dal Vicedirigente dei Servizi Culturali dell'Assessorato della
Pubblica Istruzione, ai sensi dell'articolo 72, della legge
regionale n. 3/1956 e successive modificazioni e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Richiamata la legge regionale 20 agosto 1993, n. 69;
Delibera
1) di approvare la concessione di un contributo, ai sensi
dell'articolo 6, comma 2 della legge regionale 20 agosto 1993, n.
69, di lire 30.000.000 (trentamilioni), alla banda musicale "La
Lyretta" di Nus (C.F. 91003270070) per l'organizzazione del XXII°
Raduno delle bande musicali della Valle d'Aosta che si svolgerà a
Nus dal 18 al 22 maggio 1994;
2) di approvare l'impegno di spesa di lire 30.000.000
(trentamilioni) da imputare al capitolo 72550 del bilancio
preventivo della Regione per l'anno 1994 ("Gestione del fondo
versato dalla SITAV, in applicazione dell'articolo 16 della
convenzione in data 16 febbraio 1978, rep. n. 5099 e successive
modificazioni ed integrazioni") che presenta la necessaria
disponibilità;
3) di provvedere alla liquidazione della spesa, ai sensi
dell'articolo 58 della legge regionale 27 dicembre 1989, n. 90 e
successive modificazioni, in due rate:
- la prima di lire 18.000.000 (diciottomilioni) pari al 60
percento del contributo concesso, immediatamente dopo che la
presente deliberazione è divenuta esecutiva;
- il saldo fino ad un massimo di lire 12.000.000 (dodicimilioni)
su presentazione di un dettagliato e documentato rendiconto,
tenendo presente che il contributo in questione non è soggetto alla
ritenuta d'acconto del 4 percento dovuta ai sensi dell'articolo 28
del D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320.
Presidente -
Se nessun Consigliere chiede la
parola possiamo passare alla votazione.
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK