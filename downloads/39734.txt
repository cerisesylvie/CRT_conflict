Consiglio Regionale della Valle d'Aosta - Oggetto del Consiglio n. 2826 del 20 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2826 del 20 giugno 2017 - Resoconto
OGGETTO N. 2826/XIV - Relazione sull'attuazione del Titolo II
"Principi in materia di controllo strategico e di controllo di
gestione" della legge regionale 4 agosto 2009, n. 30.
Rosset (Presidente) -
Punto n. 31 dell'ordine del giorno.
Ha chiesto la parola il Presidente della Regione Marquis, ne ha
facoltà. Colleghi, per cortesia, o riprendiamo i lavori, o
sospendiamo.
Marquis (SA) -
L'articolo 78 della legge regionale n.
30/2009 prevede che annualmente si presenti al Consiglio una
relazione sull'attuazione del titolo II della legge relativo al
controllo strategico e al controllo di gestione. Per il primo
aspetto, come noto, il controllo strategico verifica l'adeguatezza
di quanto messo in atto dalle strutture dell'Amministrazione
regionale per attuare i piani e i programmi strategici e la
coerenza tra gli obiettivi predefiniti e i risultati che sono stati
conseguiti. Quest'attività è presidiata dal Segretario generale
della Regione. Nel corso del 2016 si è ulteriormente innalzato il
livello di
performance
organizzativa e individuale
dell'Amministrazione, con 96 obiettivi strategici su 125 in corso
di attuazione o già attuati tramite gli obiettivi assegnati ai
dirigenti regionali. Si conferma, inoltre, il rilevante impegno
profuso nell'attività finalizzata alla prevenzione della corruzione
e alla promozione della trasparenza dal Responsabile della
prevenzione della corruzione e della trasparenza e veicolata dai
dirigenti di primo livello in qualità di componenti della Rete
interna dei referenti. L'attività si è concretizzata, da un lato,
nell'espletamento degli adempimenti connessi al ciclo annuale di
misurazione e valutazione della
performance
, ovvero la
Relazione annuale sul 2016, il monitoraggio degli obiettivi
dirigenziali e la definizione degli obiettivi per il 2017;
dall'altro, nella progettazione e nell'erogazione della formazione
annuale obbligatoria dedicata alla programmazione delle misure di
prevenzione della corruzione, nell'adeguamento della sezione
"Amministrazione trasparente" del sito istituzionale della Regione
alle modifiche introdotte dal decreto legislativo n. 97/2016, nella
partecipazione ai lavori del Gruppo interregionale dei Responsabili
e nella gestione dei rapporti istituzionali con l'Autorità
Nazionale Anticorruzione.
Per quanto attiene, invece, al controllo di gestione, si è
verificata l'efficacia, l'efficienza e l'economicità dell'azione
amministrativa mediante la contabilità analitica, che,
affiancandosi alla tradizionale contabilità finanziaria, consente
di quantificare il costo effettivo delle funzioni assolte
dall'ente. A regime dal 1° gennaio 2010 l'attività è coordinata
dall'Ufficio Controllo di gestione, incardinato presso la struttura
dirigenziale Enti locali.
Nel 2016 sono stati condotti i consueti adempimenti per definire
il consuntivo di contabilità analitica relativo all'annualità 2015.
Con riferimento, invece, alle annualità 2016 e 2017, sono stati
sospesi scadenze e adempimenti riferiti ai risultati consuntivi, in
quanto, a seguito dell'applicazione dei nuovi principi contabili
contenuti nel decreto legislativo n. 118/2011 e dell'introduzione
di nuovi modelli di bilancio, le informazioni ottenute tramite la
contabilità analitica si sono rivelate in molti casi una
duplicazione di quelle risultanti dalla nuova contabilità
finanziaria armonizzata. Per questo motivo, la competenza relativa
al coordinamento e all'elaborazione delle nuove linee di sviluppo
del controllo di gestione è stata assegnata al Coordinatore del
Dipartimento bilancio, finanze, patrimonio e società partecipate.
Ciò in quanto è stato ritenuto di non alimentare più il controllo
di gestione tramite la contabilità analitica, bensì dalle basi-dati
della nuova contabilità finanziaria armonizzata, che garantisce la
rilevazione unitaria degli eventi gestionali sotto il profilo
finanziario ed economico-patrimoniale. Con la deliberazione n.
679/2017, la Giunta regionale ha quindi incaricato le competenti
strutture dell'Amministrazione dell'elaborazione di nuove linee di
sviluppo del controllo di gestione, parallelamente
all'implementazione della contabilità economico-patrimoniale e in
coerenza con gli altri strumenti di programmazione finanziaria e
organizzativa, procedendo all'analisi preliminare e alla
definizione dei nuovi modelli, nonché verificando le possibilità di
recupero delle funzionalità della contabilità analitica nell'ambito
del bilancio finanziario.
Presidente -
Ha chiesto la parola il collega Rollandin,
ne ha facoltà.
Rollandin (UV) -
Je crois que cette relation qui a été
présentée donne un peu l'idée de ce qui a été fait et surtout du
travail qui a été présenté par les responsables des bureaux
compétents et des assessorats spécifiques dans la matière. Je crois
qu'en particulier du Secrétaire général, tous les autres
dirigeants, qui ont travaillé pour donner un résultat important,
c'est-à-dire de voir que dans l'année 2016 tout a été réglé surtout
pour ce qui est de la partie conséquente aux contrôles
stratégiques, que je crois soit la partie prenante, la partie plus
délicate de l'ensemble de l'activité de l'Administration régionale.
En même temps, comme a été rappelé dans cette relation, il y a eu
des changements importants du point de vue de l'organisation des
finances et dans ce sens le passage de l'analytique à l'harmonisé a
créé pas mal de problèmes, qui ont été résolus de la façon la
meilleure. Je crois donc que dans ce sens on ne peut que se
féliciter pour le travail qui a été fait et prendre acte de
l'importance surtout de ce qui est le progrès qui a été fait du
point de vue de l'Administration toute pour réglementer les
différentes actions menées de la part de l'Assessorat
compétent.
Presidente -
Altri interventi? Non ci sono altri
interventi, possiamo prendere atto?
Prendiamo atto del punto n. 31.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK