Consiglio Regionale della Valle d'Aosta - Oggetto del Consiglio n. 1349 del 24 maggio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 1349 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1349/X Autorizzazione, in sanatoria, alle varianti
apportate alla subconcessione assentita alla ditta Pellissier
Sergio con D.P.G.R. n. 381 in data 10 aprile 1986 ed approvazione
del relativo certificato di collaudo.
Deliberazione Il Consiglio
Premesso che i tecnici del Servizio Assetto e Tutela del
Territorio dell'Assessorato regionale dei Lavori Pubblici hanno
provveduto ad effettuare, in data 25 novembre 1994, la visita di
collaudo della derivazione idroelettrica sul torrente Marmore
assentita alla ditta Pellissier Sergio con decreto del Presidente
della Giunta regionale n. 381 in data 10 aprile 1986;
Accertato che le caratteristiche dell'impianto, come risultano
dalla visita di collaudo, sono le seguenti:
- quota presa sul torrente Marmore: m.s.m. 1470,20,
invariata;
- quota pelo acqua sfioratore vasca di carico: m.s.m. 1469,50
anziché 1470,00 m.s.m.;
- quota pelo acqua canale restituzione: m.s.m. 1360,59 anziché
1380,00 m.s.m.;
- quota restituzione nel torrente Marmore: m.s.m. 1357,45
anziché 1375,00 m s.m.;
- salto fiscale: mt. 108,91 anziché mt. 90,00;
- potenza nominale media, considerando invariata la portata di
subconcessione di moduli 0,80: Kw. 85,42 anziché Kw. 70,59;
- canone annuo da corrispondere, a decorrere dal 20 giugno 1989
(data di entrata in esercizio dell'impianto con le attuali
caratteristiche) e fino al 31 dicembre 1989, di lire 896.570 e, a
decorrere dal 1° gennaio 1990 e fino al 31 dicembre 1993, in
applicazione dell'articolo 32 della legge 25 agosto 1991 n. 282, di
lire 1.344.850 ed ancora a decorrere dal 1° gennaio 1994, in
applicazione dell'articolo 18 paragrafo f) della legge 5 gennaio
1994 n. 36, di lire 1.748.290.
Considerato che, per la realizzazione delle varianti alla
derivazione d'acqua senza la preventiva notificazione ai sensi
dell'articolo 49 del T.U. 11 dicembre 1933 n. 1775, l'Ufficio
Concessioni Acque del Servizio Assetto e Tutela del Territorio
dell'Assessorato dei Lavori Pubblici ha provveduto a redigere, in
data 25 novembre 1994, il verbale di accertamento di infrazione n.
1 notificandolo alla ditta, ai sensi dell'articolo 14 della legge
24 novembre 1981 n. 689, con lettera in data 14 dicembre 1994 e che
la medesima ha provveduto al pagamento della sanzione
amministrativa prevista in data 16 gennaio 1995.
Tenuto presente che:
- con Rende-Noto in data 6 dicembre 1994 dell'Ingegnere Capo
Dirigente del Servizio Assetto e Tutela del Territorio è stata
disposta la pubblicazione del medesimo, contenente le variazioni
riscontrate e le nuove caratteristiche dell'impianto, all'albo
pretorio del Comune di Valtournenche per 15 giorni consecutivi,
decorrenti dal 14 dicembre 1994, per la tutela di eventuali diritti
di terzi, in quanto l'istruttoria esperita per il rilascio della
subconcessione non interessava il tratto di torrente compreso tra
la quota della restituzione prevista nel progetto di massima e la
quota della restituzione effettiva della acque nel torrente
Marmore;
- nei venti giorni successivi all'inizio della pubblicazione di
cui sopra, non sono state presentate opposizioni od osservazioni in
merito.
Rilevato che il Servizio Assetto e Tutela del Territorio
dell'Assessorato regionale dei Lavori Pubblici ha predisposto una
bozza di disciplinare suppletivo al disciplinare di subconcessione
n. 7499 di repertorio in data 28 gennaio 1986, alla cui osservanza
è vincolata la subconcessione assentita con decreto del Presidente
della Giunta regionale n. 381 in data 10 aprile 1986 ed esperito la
pratica per l'adeguamento dei canoni demaniali alla potenza di KW.
85,42.
Visto il decreto del Presidente della Giunta regionale n. 381 in
data 10 aprile 1986.
Visto il verbale di visita di collaudo in data 25 novembre 1994
e certificato di collaudo in data 23 gennaio 1995.
Visto lo Statuto Speciale per la Valle d'Aosta approvato con
legge Costituzionale 26 febbraio 1948 n. 4 e successive norme di
attuazione.
Visto il Testo Unico delle disposizioni di legge sulle acque e
sugli impianti elettrici approvato con R.D. 11 dicembre 1933 n.
1775 e successive modificazioni.
Vista la legge regionale 8 novembre 1956 n. 4.
Vista la legge 5 gennaio 1994 n. 36.
Visto il parere favorevole rilasciato dall'Ingegnere Vice
Dirigente, reggente del posto di Ingegnere Capo Dirigente del
Servizio Assetto e Tutela del Territorio dell'Assessorato dei
Lavori Pubblici, ai sensi del combinato disposto dell'articolo 72
della legge regionale 3/1956 e successive modificazioni e
dell'articolo 21 della legge regionale 18/1980 e successive
modificazioni, in ordine alla legittimità della presente proposta
di deliberazione.
Visto il parere della IV Commissione consiliare permanente;
Delibera
1) di autorizzare, in via di sanatoria, le varianti apportate
rispetto al progetto di massima sulla base del quale è stata
rilasciata la subconcessione, alla derivazione idroelettrica dal
torrente Marmore, in comune di Valtournenche, assentita alla ditta
Pellissier Sergio con decreto del Presidente della Giunta regionale
n. 381 in data 10 aprile 1986, accertate in sede di visita di
collaudo del 25 novembre 1994 e consistenti essenzialmente nel
potenziamento delle opere di decantazione, che sono state dotate di
uno stramazzo per la costante verifica dei quantitativi d'acqua
derivati, nonché nello spostamento dell'edificio di produzione in
una zona di più facile accesso, con conseguente restituzione delle
acque nel torrente Marmore a quota 1357,45 anziché a quota 1375
m.s.m. come previsto nel disciplinare di subconcessione;
2) di approvare il verbale di visita di collaudo in data 25
novembre 1994 ed il certificato di collaudo in data 23 gennaio 1995
relativo alla derivazione idroelettrica sul torrente Marmore in
comune di Valtournenche, assentita alla ditta Pellissier Sergio con
D.P.G.R. n. 381 in data 10 aprile 1986, con le precisazioni di cui
in premessa;
3) di autorizzare, previa sottoscrizione del disciplinare
suppletivo al disciplinare di subconcessione n. 7499 di repertorio
in data 28 gennaio 1986, l'emanazione, da parte del Presidente
della Giunta regionale, del relativo decreto di rettifica della
subconcessione assentita con D.P.G.R. n. 381 in data 10 aprile
1986;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 503.690 (cinquecentotremilaseicentonovanta) ad
integrazione della somma di lire 370.455 già versata in data 8
luglio 1985 per l'adeguamento della cauzione dovuta, ai sensi
dell'articolo 11 del T.U. 11 dicembre 1933 n. 1775, sulla potenza
nominale media annua di Kw. 85,42 accertata in sede di collaudo,
all'importo della mezza annualità del canone aggiornato ai sensi
dell'articolo 18 paragrafo f) della legge 5 gennaio 1994 n. 36,
somma che verrà restituita, ove nulla osti, al termine della
subconcessione;
b) lire 750.000 (settecentocinquantamila) quale somma a
disposizione dell'Amministrazione regionale (Ufficio Concessioni
Acque dell'Assessorato dei LL.PP.) per spese di sorveglianza,
esperimenti di portata, bolli, registrazione di atti, eccetera ,
somma da introitare al Capitolo 13500 della parte Entrate del
bilancio preventivo della Regione per il corrente anno finanziario
(Gestione di fondi per conto terzi per istruttoria domande e
pratiche varie);
c) lire 1.402.945
(unmilionequattrocentoduemilanovecentoquaranta-cinque) per
conguaglio canoni arretrati relativi al periodo dal 20 giugno 1989
al 9 aprile 1995, somma da introitare al Capitolo 08800 della parte
Entrate del bilancio preventivo della Regione per il corrente anno
finanziario (Canoni per concessioni e subconcessioni di acque
pubbliche e miniere);
5) di stabilire, come specificato dall'articolo 8 del
disciplinare suppletivo, per la subconcessione rettificata a Kw.
85,42 di potenza nominale media annua, il canone annuo da versare
anticipatamente alla Regione, a decorrere dal 20 giugno 1989, data
di entrata in esercizio dell'impianto con le attuali
caratteristiche, in:
a) lire 896.570 (ottocentonovantaseimilacinquecentosettanta) per
il periodo dal 20 giugno 1989 al 31 dicembre 1989;
b) lire 1.344.850
(unmilionetrecentoquarantaquattromilaottocento-cinquanta) per il
periodo dal 1° gennaio 1990 al 31 dicembre 1993;
c) lire 1.748.290
(unmilionesettecentoquarantottomiladuecento-novanta) a decorrere
dal 1° gennaio 1994, somme da introitare al Capitolo 08800 della
parte ENTRATE del bilancio preventivo della Regione per il corrente
anno finanziario (Canoni per concessioni e subconcessioni di acque
pubbliche e miniere).
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 9 del
Decreto Legislativo 22 aprile 1994 n. 320 e di darne
esecuzione.
Presidente Passiamo alla votazione.
Presenti: 27
Votanti e favorevoli: 26
Astenuti: 1 (Chiarello)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK