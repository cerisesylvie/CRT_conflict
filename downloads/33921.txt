Consiglio Regionale della Valle d'Aosta - Oggetto del Consiglio n. 1932 del 27 luglio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1932 del 27 luglio 2011 - Resoconto
OGGETTO N. 1932/XIII - Interrogazione: "Mancata diffusione
televisiva del Premio Mogol".
Interrogazione
Appreso dagli organi di informazione della mancata messa in
onda su Rai 1 del Premio Mogol, prevista giovedì 23 giugno 2011
alle ore 23.30;
Ricordato che per la diffusione televisiva del sopracitato
Premio, intitolato all'"Amis de la Vallée d'Aoste" Giulio Rapetti
in arte Mogol, è previsto un esborso di ben 188.400,00€;
i sottoscritti Consiglieri regionali
Interrogano
l'Assessore competente per sapere:
1) se quanto riportato in premessa risponde al vero e se è
prevista una nuova messa in onda del programma;
2) se l'Amministrazione regionale è in grado di valutare
l'enorme danno che lo slittamento della trasmissione rappresenta
per l'immagine della Valle d'Aosta;
3) se l'Amministrazione regionale ha preso in considerazione
l'eventualità di una richiesta danni a carico del Centro Europeo
Tuscolano che gestisce l'accordo con la Rai per la messa in onda
del sopracitato Premio;
4) a quanto ammonta la spesa complessiva sostenuta
dall'Amministrazione regionale in questi anni per il Premio in
premessa.
F.to: Bertin - Patrizia Morelli
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci M. le Président.
Il
Premio Mogol
, in base alla delibera n. 1494, deve
andare in onda entro il 10 settembre. In effetti, la messa in onda
era prevista inizialmente - questa era la comunicazione RAI
effettuata al CET - per il 23 giugno 2011, ma non c'è stata,
nonostante la RAI abbia messo in onda nei giorni precedenti gli
spot
di promozione, che, fra l'altro, promuovevano anche il
Teatro Romano, perché negli
spot
si parlava di tale
monumento di Aosta. La RAI ha comunicato al CET, che è incaricato
della produzione e della messa in onda della trasmissione, lo
slittamento della messa in onda e la valutazione di un nuovo
palinsesto che stiamo aspettando in questi giorni con una nuova
proposta correlativa con anche la promozione attraverso degli
spot
...che promuovano il fatto che il premio viene messo in
onda in un'altra data. Il CET, d'intesa con noi, quindi sta
valutando con la RAI una nuova data e l'orario di messa in onda, se
possibile, migliore, che, in base alla delibera n. 1494, deve
avvenire entro il 10 settembre.
Per quanto riguarda gli altri punti, chiaramente si sta
trattando per una nuova messa in onda e nei prossimi giorni, non
appena avrò notizie, visto che c'è la discussione in oggetto, sarà
mia premura comunicarle sia agli organi di stampa, sia ai colleghi
e, tramite il CET, saranno fatte le dovute valutazioni sui
contenuti.
L'eventuale richiesta danni che lei cita sarà presa in
considerazione eventualmente dopo il 10 settembre, ma al momento si
è in corso di trattativa. Sicuramente al momento i pagamenti legati
alla messa in onda sono sospesi, a tutela dell'Amministrazione,
fino alla messa in onda, ma questo
ça va sans dire
, nel
senso che fa parte ogni anno della prassi.
"A quanto ammonta la spesa complessiva..."
: intanto
bisogna sapere che si tratta di 74 minuti su RAI 1 quest'anno, come
lei ha citato, ma anche dell'organizzazione della cerimonia, non è
solo la messa in onda...sono 188.000 euro, l'anno scorso erano 169,
72 nel 2009 e 69 il primo anno, ma non c'era la messa in onda.
Ripeto: non entro oggi nel merito di ciò che significa il
Premio
Mogol
come promozione della Valle d'Aosta, quest'anno
soprattutto in quanto, rispetto al primo anno, in cui non c'è stata
la messa in onda e soprattutto nelle edizioni
successive...l'investimento è stato fatto proprio sulla qualità
delle immagini e sulla
location
: il Teatro Romano, che
quest'anno è stato possibile promuovere attraverso l'esibizione di
artisti di fama internazionale all'interno della sua cornice. Tutta
la trasmissione quindi è incentrata, oltre che sulla tipologia di
premio che premia il miglior testo della canzone italiana,
veramente sulla promozione di questo bene culturale: il Teatro
Romano, che noi vogliamo far diventare simbolo della politica
culturale in Valle d'Aosta.
Oggi speravo di poter dare già durante il Consiglio ulteriori
chiarimenti, o comunque la data precisa. Visto che siamo due giorni
qui, spero di avere la comunicazione, perché siamo in contatto con
le strutture che ci devono dare il contratto firmato con la data e
l'ora precisa. In ogni caso, come da accordi con il CET per la
messa in onda entro il 10 settembre, in base alle sue richieste, se
non ci fosse la messa in onda, l'Amministrazione si tutelerà in
quanto è stata imbastita una spesa per la promozione attraverso il
mezzo televisivo. Grazie.
Président
- La parole au Conseiller Bertin.
Bertin (ALPE)
- Grazie Presidente. L'anno scorso nel mese
di luglio, rispondendo ad un'interrogazione riguardante la
costruzione della nuova struttura per spettacoli al Teatro Romano,
ci aveva detto che avevate già opzionato per quest'anno una
trasmissione del
Premio Mogol
in prima serata. Fra l'altro,
in quella occasione, parlando del Teatro Romano, ci aveva fatto
capire addirittura che esso era quasi stato costruito solo in
funzione della trasmissione del
Premio Mogol
in prima
serata. A quanto pare questa opzione non è andata a buon fine,
visto che, dagli accordi fra l'Amministrazione e la RAI fatti in
primavera, la trasmissione doveva andare in onda, secondo la
convenzione, il 23 giugno alle ore 23,30, invece non c'è stata; ma
le 23,30 non mi pare che sia neppure una prima serata, non sono un
esperto di palinsesti, ma non mi sembra una prima serata.
Ciò detto, al di là della prima serata, successivamente il CET,
che poi è sempre Mogol, avverte l'Amministrazione regionale che non
c'è stata la trasmissione. Ho visto poi anch'io la delibera di fine
giugno nella quale l'Amministrazione regionale semplicemente va a
modificare la convenzione spostando i termini di diffusione a
settembre ed è l'unico vincolo che si pone alla diffusione della
trasmissione. Un premio che ci costa all'anno circa...che
quest'anno ci è venuto a costare più di 300.000 euro fra
organizzazione e tutto il resto e a fine luglio non sappiamo ancora
se e quando sarà messo in onda...potrebbe andare in onda alle 14,30
del 15 agosto come in altro orario e ad agosto, al di là della
leggendaria casalinga di Voghera, non so quante persone assistano
agli spettacoli televisivi. È indubbio pertanto che trasmetterla a
giugno o ad agosto le cose cambiano, in questo caso non si sa
neanche bene l'orario di questa nuova diffusione della
trasmissione. Sono un po' sconcertato da come è stata organizzata
questa cosa e anche dall'azione dell'Amministrazione regionale, che
si limita a dire: "va bene, Mogol, pazienza, non è andata il 23,
andrà quando...l'importante è che vada prima del 10 settembre". Mi
sembra così, non si sa né l'orario, né niente, ogni anno
spendiamo...quest'anno abbiamo speso complessivamente 340.000 euro
per tale premio. Siamo oggettivamente delusi da tale modo di agire,
in una situazione come questa non mi sembra che in tale modo si
promuova correttamente l'immagine della Valle d'Aosta. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK