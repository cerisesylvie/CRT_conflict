Consiglio Regionale della Valle d'Aosta - Oggetto del Consiglio n. 1255 del 4 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1255 del 4 aprile 1985 - Resoconto
OGGETTO N. 1255/VIII - PROPOSTA DI REGO LAMENTO CONCERNENTE:
"MODIFICHE AL REGO LAMENTO RECANTE NORME PER LA IMMISSIONE AL
CONSUMO IN VALLE D'AOSTA DI DETERMINATI CONTINGENTI ANNUI DI GENERI
E MERCI IN ESENZIONE FISCALE".
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Vorrei solo sottolineare che questo
lavoro ha impegnato la III Commissione allargata ai Capi Gruppo per
parecchi mesi ed ha conseguito un risultato che il Governo
regionale riconosce ed apprezza. Oggi è sottoposto all'approvazione
del Consiglio: le modifiche proposte al regolamento per la
distribuzione dei contingenti annui dei generi in esenzione fiscale
riguardano in particolare i carburanti e lubrificanti ed
interessano i titoli VII e VIII.
PRESIDENTE
: Dichiaro aperta la discussione generale.
Ha chiesto la parola il Consigliere Pollicini; ne ha
facoltà.
POLLICINI (A.D.P.):
A nome della III Commissione e delle
forze politiche che hanno partecipato alla stesura della proposta
di regolamento, ritengo opportuno illustrare questa proposta di
modifica. Essa risale ad una mozione approvata da questo Consiglio
in data 7 novembre 1983, che incaricava la III Commissione
allargata ai Capi Gruppo di richiedere alla Giunta regionale tutti
gli elementi relativi al problema della distribuzione dei generi
contingentati e di svolgere, contemporaneamente, una ricerca
conoscitiva sui benefici che derivano alla comunità valdostana dal
vigente regime di esenzione fiscale e di formulare proposte per una
eventuale revisione dell'attuale regolamento.
La Commissione nella sua prima riunione, avvenuta il 22 novembre
1983, decise di suddividere la ricerca in due fasi: la prima sui
prodotti petroliferi e la seconda sugli altri generi contingentati.
La proposta di regolamento che oggi viene sottoposta al Consiglio
si riferisce alla prima fase, proprio per motivi di urgenza, e cioè
riguarda esclusivamente l'immissione in consumo dei prodotti
petroliferi in regime di contingentamento e modifica un vecchio
regolamento del 1972, che doveva essere reso più aderente allo
spirito dell'assegnazione alla Valle d'Aosta dei generi in
esenzione fiscale, grazie anche all'esperienza fatta fino ad oggi.
La proposta è frutto del contributo di tutti i componenti della
Commissione allargata ai Gruppi Consiliari non presenti; mi pare
sia un regolamento serio e rispondente alle attese della comunità
valdostana. sono stati chiariti tutti gli equivoci interpretativi e
posti nel dovuto rilievo alcuni punti salienti. L'articolo 24, il
primo articolo che interessa il problema dei prodotti petroliferi,
contiene un'importante innovazione e cioè prevede che
l'assegnazione dei carburanti, sia come misura che come modalità,
venga deliberata annualmente dalla Giunta entro il 1° gennaio, in
relazione anche alla verificata disponibilità dei contingenti annui
e alle necessità locali.
Mi pare importante che la comunità valdostana possa conoscere in
tempo la situazione delle disponibilità ed i quantitativi che
verranno erogati sia ai singoli che alle categorie economiche.
L'articolo 25 stabilisce con un'affermazione molto importante che
l'assegnazione di benzina è concessa in via prioritaria ai veicoli
di proprietà dei privati cittadini. L'assegnazione però è limitata
ad un solo veicolo per persona e non esiste più la cumulabilità tra
veicoli a due ruote e a quattro ruote. La Giunta, inoltre, può
disporre l'assegnazione di benzina o gasolio per i veicoli
immatricolati e circolanti, di proprietà di enti pubblici, adibiti
a servizio pubblico o a trasporto per conto terzi, come in
precedenza. Inoltre c'è un'innovazione che riguarda gli enti morali
e religiosi che operano in Valle d'Aosta e che, per statuto, non
possono intestare a persone fisiche la proprietà dei loro automezzi
per i quali è prevista l'assegnazione in rapporto al numero dei
mezzi dell'ente morale o religioso. L'articolo 25 prevede, sempre
in relazione alle disponibilità, l'assegnazione di benzina o
gasolio per un solo veicolo alle società industriali, artigiane,
commerciali e agli agricoltori, per i mezzi adibiti alla produzione
del reddito.
Il regolamento del 1972 non prevede va l'erogazione di
carburante per i motorini ed in questo senso, a maggioranza, la
Commissione ha inteso non modificare la materia in questo
regolamento, ma ha invitato l'Assessore a predisporre una proposta
tendente a supplire la mancata concessione di carburante ai
velocipedi soltanto per i casi di particolare necessità.
L'articolo 26 aggiunge che le società di autoservizi pubblici di
linea che hanno assegnazioni limitate dovranno fare certificare
ogni anno la percorrenza chilometrica.
L'articolo 30 stabilisce che, quando vi sia una verificata
disponibilità, è possibile un'assegnazione straordinaria, da non
confondere con le assegnazioni speciali, agli aventi diritto e cioè
a tutti coloro che già usufruiscono di assegnazioni normali.
La Commissione continua il suo lavoro e ha in calendario altre
due riunioni nel mese di aprile, nelle quali si occuperà di tutti
gli altri generi contingentati, secondo il mandato ricevuto dal
Consiglio. Alla fine presenterà una relazione specifica per
rispondere ai vari quesiti.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io ritengo che questo
provvedimento sia tardivo in quanto sarebbe stato necessario
approvarlo in aula nel mese di dicembre del 1984, mentre non è
stato possibile. Non voglio criticare l'operato della Presidenza
della Commissione, però è una constatazione da fare.
La Giunta è stata costretta a fare una delibera che a sua volta
aveva subito uno "stop" da parte della Commissione di
coordinamento, che poi l'ha vistata per sanatoria; non sono ancora
riuscito a capire come abbia fatto a vistare una delibera in via di
sanatoria. Per fortuna tutto è finito bene per i cittadini che
hanno potuto usufruire di quest'unica agevolazione che è ancora
rimasta in Valle d'Aosta.
La Commissione ha lavorato attorno a questo provvedimento
cercando di mettere fine all'allegra gestione dei buoni che si è
verificata negli ultimi anni durante le campagne elettorali e che è
costata parecchio ai cittadini valdostani. Mi auguro che il
regolamento venga rispettato in tutte le sue parti e non vengano
fatte interpretazioni soggettive secondo i casi ed il clientelismo
da accontentare.
Si tratta di uno sforzo economico anche se tardivo. Io, però,
non condivi do la parte di questo regolamento con la quale si
vogliono penalizzare i giovani, i pensionati e quelli che non hanno
la possibilità di avere un mezzo a quattro ruote e cioè le
categorie più deboli. Il fatto che con tale provvedimento si
penalizzino queste due categorie, è una questione grave, egregi
Consiglieri, perché ci sono famiglie che hanno un unico mezzo di
trasporto, ci sono giovani che sono costretti ad andare a scuola e
anziani che sono costretti a muoversi con i motorini e noi vogliamo
togliere loro questo aiuto che è essenziale specie se rapportato
alle pensioni che esistono in Italia.
Io presento un emendamento al 1° comma dell'art. 25 che
suggerisce di sopprimere dopo le parole "per i veicoli
immatricolati" le parole "in Valle d'Aosta e circolanti" e di
aggiungere le seguenti parole "e ciclomotori circolanti in Valle
d'Aosta". Con questo emendamento chiedo che venga ripristinato quel
piccolo vantaggio a favore delle categorie più deboli della nostra
Regione.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Dopo le discussioni compiute dal
novembre del 1983 ai mesi scorsi, la relazione dell'Assessore
competente e l'intervento del Presidente della terza Commissione
non sono adeguati alla rilevanza del problema perché in essi si è
cercato di smorzarne o di attenuarne l'importanza.
Si è letto sui giornali che la Commissione ha lavorato con molte
difficoltà, che ci sono state resistenze da par te degli uffici
dell'Assessorato, molto restii a fornire la documentazione
richiesta, anche perché spesso la documentazione non esisteva.
Quindi io sottolineo il fatto che questa maggioranza ha cercato in
tutti i modi di gettare acqua sul fuoco, perché il meccanismo della
distribuzione non funzionava e non funziona a dovere, tanto che si
è cercato di intervenire modificando in qualche modo il
regolamento.
Riconosciamo che dall'Assessore Pollicini a Lanivi qualcosa è
cambiato però non si può venire in Consiglio a proporre certi
emendamenti fingendo che non sia successo niente. L'Assessore
competente ed il Presidente della Commissione allargata ai
capi-gruppo per questa ricerca conoscitiva, forse non ci hanno
detto tutto e non si riesce a capire perché bisogna modificare
qualche aspetto del regolamento sui generi contingentati, se prima
non si chiarisce il tutto.
Da questa ricerca, che sarebbe meglio definire indagine è emerso
che l'assegnazione dei buoni di benzina, come hanno già ricordato
anche altri, non è stata un fatto di poco conto, perché l'ammontare
del risparmio in esenzione fiscale si può calcolare tra i 30 e i 40
miliardi annui, cifra piuttosto consistente. Si è constatato che le
assegnazioni annuali non rispecchiavano il regolamento votato dal
Consiglio Regionale ed infatti una delle modifiche proposte
stabilisce appunto che siano necessarie delle deliberazioni di
Giunta. Come dicevo prima gli ultimi due Assessori ai trasporti
hanno rispettato la procedura e noi diamo loro atto di questo.
L'assenza delle deliberazioni ha permesso tutta una serie di
atti o di assegnazioni straordinarie e speciali non previste. Da
documenti ufficiali della Regione, per esempio dalla relazione
allegata alla proposta di legge di iniziativa statale per la
richiesta dell'aumento dei buoni di benzina da 350.000 quintali a
450.000, risulta che nell'82/'83 si era in deficit.
Nonostante questa chiara constatazione, si sono fatte ugualmente
delle assegnazioni che il regolamento non prevedeva: si tratta
quindi di una evidente violazione della normativa. Un altro
esempio: riguarda ai 100.000 quintali del 1978 avuti nel 1979 con
l'approvazione della legge, per il modo di amministrare e gestire
questa materia, i cittadini valdostani hanno perso 38.700 quintali,
cioè oltre 5 milioni di litri.
In
più nel 1984 i cittadini
valdostani hanno perso tre mesi di assegnazioni; per qualcuno
questo ha significato perdere addirittura fino a circa 1000 litri,
sebbene che per costoro forse non è stato un danno, ma un atto di
giustizia, in quanto avevano cercato di insinuarsi nelle maglie di
questa gestione, attraverso le auto adibite a trasporto promiscuo
della categoria E, riuscendo a percepire contemporaneamente
assegnazioni di buoni di benzina in esenzione per diverse
automobili.
Di fronte a questa gestione allegra e non propriamente
competente, non si può dire che sia responsabile solo l'allora
Assessore ai Trasporti ma anche l'intera maggioranza e la Giunta di
allora, che non sono intervenuti per cambiare un tale modo di
governare.
Noi riteniamo quindi che non si possa tacere, proprio per far
capire perché è necessario modificare il regolamento: le modifiche
infatti servono per chiarire come si dovrà gestire in futuro tutta
la materia. Noi riteniamo che gli emendamenti siano indubbiamente
migliorativi, ma pensiamo anche che essi non siano sufficienti e
per questo moti vo noi ne abbiamo presentato tutta una serie di
altri che, dal nostro punto di vista, cerca di migliorare il regola
mento nel suo complesso.
Noi proponiamo che all'art. 24 si inserisca una modifica legata
ad un altro emendamento proposto per l'art. 25. Il senso di questi
due emendamenti è il seguente: poiché in passato non è stata
rispettata la procedura prevista dal regolamento, si è verificato
che, dando l'assegnazione per la seconda auto a coloro che pur ne
avevano diritto, tutti i cittadini, negli ultimi tre mesi dell'84,
hanno perso tre mesi di assegnazione anche per il primo veicolo.
Noi quindi riteniamo opportuno che l'assegnazione generale, quella
principale sia comunque garantita nell'ambito del regolamento, nel
senso che se si dovessero modificare i quantitativi ciò dovrebbe
avvenire attraverso la modifica del regolamento e ciò per evitare
quello che è successo nel 1984. Un altro motivo per il quale
presentiamo questi due emendamenti è quello di semplificare la
distribuzione dei buoni benzina eliminando le eccessive fasce di
assegnazione. Per esempio invece di prevedere un'assegnazione di 60
od 80 litri per autovettura, se ne potrebbe prevedere solo una di
80 e così via: così si semplifica il tutto e si agevola anche il
lavoro degli uffici.
Il secondo emendamento all'articolo 24 propone di anticipare la
data entro la quale la Giunta deve approvare la deliberazione dal
1° di gennaio al 1° ottobre, dando così la possibilità ai cittadini
di poter usufruire sin dal 1° di gennaio dei buoni di benzina,
mentre oggi questo si verifica ad anno già inoltrato. Questo
significa che gli uffici devono essere organizzati in modo diverso
e che bisogna anticipare la distribuzione dei buoni. Noi riteniamo
che, trattandosi di una questione tecnica, sia possibile trovare
una soluzione per consentire ai cittadini valdostani di usufruire
dal 1° gennaio dei buoni di benzina, ma anche di quelli dello
zucchero, del caffè, ecc. Ritengo che questo emendamento abbia il
senso di obbligare gli uffici a mettersi in condizione di poter
anticipare la chiusura della distribuzione dell'anno in corso, in
modo da iniziare fin dal mese di dicembre dell'anno precedente la
distribuzione dei buoni dell'anno seguente.
Il terzo emendamento all'art. 24 e l'emendamento all'art. 30,
che sono analoghi, hanno l'obiettivo di sostituire la dizione
"sentita la Commissione" con "previo parere della Commissione". Noi
riteniamo che questa sia una questione importante: infatti delegare
la Giunta Regionale a deliberare e porre solo la condizione di
sentire la Commissione competente, noi riteniamo, per esperienza,
che non serva a nulla, perché le due volte che gli Assessori hanno
illustrato e deliberazioni in Commissione, di fatto si è trattato
di una pura formalità priva di alcun seguito. Noi riteniamo invece
che, di fronte ad una materia delicata e al fatto che la Giunta
abbia un potere delegato dal Consiglio, la Commissione competente
debba dare un parere: la Giunta poi deciderà come riterrà più
opportuno, ma almeno rimarrà il parere scritto della
Commissione.
Il primo emendamento proposto per l'art. 25 l'ho già illustrato
con quello proposto per l'art. 24. Il secondo emendamento è legato
al problema dei ciclomotori: nell'art. 25 si parla infatti dei
veicoli immatricolati e circolanti in Valle d'Aosta e questo pone
il problema dei ciclomotori che non sono immatricolati. Il
Consigliere
Pollicini, allora Assessore, aveva detto che si sarebbe
impegnato a dare i buoni a quelle persone che ne avessero avuto
effettivo bisogno: questa discrezionalità però ci sembra
decisamente pericolosa perché non si capiscono i criteri in base ai
quali dovrebbero essere effettuate le assegnazioni. Noi riteniamo
che la sospensione della distribuzione per i ciclomotori sia
un'ingiustizia, perché non si è obbligati ad acquistare una
macchina o una moto; chiunque può acquistare un ciclomotore e dal
momento che questo mezzo consuma benzina non si capisce perché non
debba usufruire dei buoni. Certamente si può anche andare a piedi o
in bicicletta, ma in questo caso non si consuma benzina. Noi
riteniamo necessario un maggior controllo, che crediamo possibile,
nella distribuzione dei buoni, ma non siamo d'accordo sul fatto di
dare discrezionalità all'Assessore: in base a quali norme e criteri
egli dovrebbe agire? L'assurdo infatti si verifica nel settore del
part-time in agricoltura dove il fatto di legare i buoni dell'Ape a
quelli della macchina, fa sì che esistono dei contadini che, avendo
solo l'Ape 50 non immatricolata, non prendono i buoni di benzina,
mentre l'amico vicino li percepisce sia per la macchina che per
l'Ape, pur svolgendo la stessa attività. Questa è una ingiustizia
che esiste e per risolverla noi proponiamo di aggiungere la dizione
"ciclomotori circolanti in Valle d'Aosta".
All'art. 27 noi proponiamo un emendamento per quanto riguarda
gli enti morali e religiosi, perché il testo così com'è non dà
delle garanzie, anche se noi siamo d'accordo sul concetto espresso.
L'emendamento che presentiamo dice: "Ad ogni veicolo degli Enti
morali e religiosi previsti dall'art. 25 deve essere richiesta la
patente di abilitazione alla guida intestata ad un membro dell'ente
medesimo, comunque ad ogni patente può essere concessa una sola
assegnazione." e questo per evitare che per esempio in un ente
qualsiasi ci siano tre persone con la patente ed abbiano a
disposizione quattro mezzi. Noi siamo d'accordo che per una ragione
di statuto degli enti le macchine non possono essere intestate a
persone fisiche, però siamo anche d'accordo sul fatto che se ci
sono tre patenti non si debbono dare buoni per quattro mezzi.
L'emendamento aggiuntivo all'art. 28 propone di incaricare
l'Ufficio zona franca di raccogliere dati relativi a chi paga la
tassa di circolazione o della proprietà del mezzo fuori Valle, in
modo da avere un quadro preciso del numero di coloro che sono
residenti in Valle d'Aosta ma di fatto non vi dimora no. Dal
momento che nel regolamento si precisa che per avere diritto ai
buoni bisogna essere residenti e dimoranti, in Valle questo
potrebbe permettere ai vari uffici regionali, al Consiglio
regionale, alle Commissioni e alla Giunta di prendere dei
provvedimenti per impedire che delle persone mantengano residenza
in Valle d'Aosta solo per usufruire dei buoni di benzina.
Questi sono gli emendamenti che noi abbiamo presentato e
aspettiamo su di essi la risposta dell'Assessore per decidere come
voteremo sulla modifica al regolamento.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Dico solo che la Commissione ha fatto
un lavoro egregio. Si è cercato nei limiti del possibile di
eliminare le incongruenze del precedente regolamento e devo dare
atto, sia al Presidente della Commissione che all'Assessore, di
aver accettato per l'80% o 90% le proposte dei singoli componenti
della Commissione stessa, e credo che questo regolamento possa
col-mare alcune lacune ed evitare il ripetersi di inconvenienti che
si erano, purtroppo, verificati in passato.
Vorrei fare solo una considerazione di carattere generale.
Risalendo allo spirito con il quale sono stati concessi questi
benefici alla Valle d'Aosta, scopriamo che ci sono venuti in cambio
di un qualcosa che è sancito proprio dallo Statuto. Noi spacchiamo
il capello in quattro su due litri di benzina e poi ci
dimentichiamo che il problema è molto più grande e che diventa una
riaffermazione dell'autonomia il tralasciare i 30 o 50 litri per
parlare e per rinegoziare con lo Stato l'istituto della zona
franca. Questo mi sembrerebbe un atteggiamento molto più corretto e
molto più fiero delle nostre prerogative. La nostra, diciamocelo
una volta per tutte, è diventata una specie di autonomia dei buoni
di benzina e la collettività valdostana sopporta tutto tranne che
la si tocchi nei buoni di benzina.
Io credo che ci sia bisogno di fare una riflessione complessiva
proprio nel momento in cui ci accingiamo ad approva re il
regolamento. Il discorso sta alla radice e mi spiace che queste
riflessioni cadano sempre in ore poco simpatiche e forse non più
adatte a considerazioni serie, ma una volta per tutte, bisognerebbe
porsi non il problema dei buoni di benzina, ma quello dei generi
contingentati in Valle d'Aosta come problema che grava sulla nostra
collettività, perché sotto certi aspetti la benzina ne ha cambiato
in qualche modo le abitudini, ha inciso sul modo di essere e di
vivere ed ha anche, tutto sommato, cambiato una certa
mentalità.
Il vedere la corsa ai buoni ed assistere all'assalto agli uffici
come se fossero dei saloon del lontano west, mi lascia un pochino
perplesso e, visto che io ho l'abitudine di dire con molta
franchezza quello che penso e rischio anche di essere a volte
impopolare, voglio dire che tutto sommato non si tratta di uno
spettacolo molto edificante. Mi si dirà che la questione tocca da
vicino la borsa dei cittadini valdostani, però dai grandi slanci
della nostra autonomia siamo scesi ai benefici che riguardano 10 o
15 litri di benzina.
Io non so se non valga la pena di fare anche altre riflessioni.
Il regola mento a mio avviso va bene così come è stato formulato.
Mi permetto di aggiungere un piccolo emendamento e mi auguro, però,
che si faccia questa riflessione quando la Commissione avrà
terminato il proprio lavoro.
Non mi stancherò di ripetere che l'immagine distorta che si è
creata del la Valle d'Aosta, dove la benzina è gratis, lo zucchero
ed il caffè sono regalati, non ci favorisce all'esterno dove si
crede che la nostra Valle sia una specie di Eden, mentre qui invece
c'è una profonda crisi. Basta andare fino a Torino per sentirci
dire che noi valdostani siamo molto fortunati perché non paghiamo
la benzina e abbiamo quasi gratis lo zucchero ed il caffè!
Riaffermo che sarebbe meglio rivolgerci allo Stato per rifare un
ragionamento complessivo su quello che è previsto dallo Statuto e
che si traduce nella zona franca. La Vale d'Aosta ha ancora
convenienza a tenere in piedi un istituto di questo genere oppure
vuol rinegoziare con lo Stato quella che è stata una concessione
dello Stato stesso? Potremmo così porre lo Stato di fronte alle sue
responsabilità dopo aver fatto alcune considerazioni sulla
opportunità o meno di abbandonare a se stesso il problema della
zona franca che, tra l'altro, ha un andamento ciclico: emerge
sempre, in maniera abbastanza esasperata,
in
periodo
elettorale per poi tornare in letargo perché le forze politiche non
hanno più il coraggio di risollevarlo.
Fatte queste osservazioni e augurandomi che la Commissione
faccia per gli altri generi contingentati lo stesso lavoro serio e
corretto che ha fatto nei confronti di questa parte del
regolamento, mi permetto di presentare un emendamento, che viene
incontro ad una categoria che credo sia stata dimenticata, e
riguarda più specificatamente l'ultimo comma dell'art. 25. Là dove
si dice "in relazione alla disponibilità del contingente annuo, la
Giunta Regionale può disporre per una assegnazione, per un unico
veicolo ed in misura non superiore a quella concessa ai privati
cittadini, alle società e ditte industriali, artigiane, commerciali
e agricole", io propongo di aggiungere, dopo "agricole", "e
professionali", perché ci sono degli studi professionali che
costituiscono delle società di fatto ed hanno la macchina intestata
allo studio e pertanto non percepiscono i buoni. Consegno
l'emendamento alla Presidenza.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Certamente sarebbe stato opportuno che
questa proposta di revisione del regolamento fosse accompagnata da
una relazione sul lavoro svolta dalla Commissione lungo il corso
della sua attività. La relazione che ci è stata consegnata è troppo
sintetica e non permette di capire come mai ci si è trovati di
fronte ad una determinata situazione, per quanto riguarda la
distribuzione dei buoni di benzina, e come si sono operate delle
scelte che non erano certo motivate da una esigenza reale.
Per quanto riguarda la proposta di revisione del regolamento il
nostro giudizio è favorevole, perché la modifica è positiva e nella
sostanza è migliorativa rispetto al regolamento del 1972 anche se
ci sono alcuni emendamenti che potrebbero essere introdotti.
Vorrei però osservare che il problema fondamentale non era di
rivedere il regolamento ma di applicare bene quello del 1972 e, in
secondo luogo, che spesso si è agito in contrasto con quella
normativa. Per dodici anni, infatti, e precisamente dal 1972 fino
al 1984, si sono distribuiti i buoni di benzina senza la regolare
deliberazione di Giunta che era pur prevista dal regolamento; così
come si sono fatte delle assegnazioni speciali, a categorie non
previste dal regolamento, e altre straordinarie in contrasto con la
normativa perché queste erano previste solo in presenza di una
reale disponibilità, cosa che per molti anni non si è
verificata.
Proprio in conseguenza di una gestione allegra e scriteriata del
quantitativo a disposizione, di una mancata applicazione del
regolamento e di un abuso di certe possibilità contenute in esso,
col passare del tempo, si è determinato un progressivo deficit nel
quantitativo di benzina in esenzione fiscale a disposizione. Alla
fine del 1983 si era creato un deficit con i distributori di
benzina di circa 10 milioni di litri, cosa che ha determinato un
taglio, negli ultimi tre mesi del 1984, nell'assegnazione dei buoni
della benzina.
Io credo che dall'indagine che è stata fatta è emerso con
evidenza che questo deficit è stato causato solo da un uso
scriteriato del quantitativo in esenzione fiscale di benzina a
nostra disposizione e non da un aumento dei veicoli circolanti.
Introducendo determinate cautele negli ultimi tre mesi del 1984 si
sono distribuiti 11 milioni e 900 mila litri, questo significa che
gli attuali 47 milioni e 800 mila litri, se usati oculatamente,
sono sufficienti a garantire a tutti i privati cittadini della
Valle d'Aosta muniti di patente e di veicolo, il normale
quantitativo che veniva assegnato anno dopo anno per tutti i 12
mesi senza nessun taglio. Questo inoltre significa che quanto Nuova
Sinistra aveva sempre sostenuto, cioè che non era necessaria ed
opportuna una legge statale di aumento del quantitativo per
garantire a tutti un adeguato quantitativo di buoni di benzina, era
una verità.
Non era e non è necessaria una revisione della legge o un
aumento dei quantitativi per garantire a tutti i privati cittadini
una adeguata distribuzione dei buoni di benzina. Il problema è che
in passato si è creato questo deficit ed ora, in conseguenza di una
scelta sbagliata effettuata dalla Giunta regionale, si sono poste
le condizioni per ricreare nuovamente il deficit. Infatti, con la
deliberazione assunta all'inizio di quest'anno dalla Giunta
regionale, si è deciso di distribuire nel 1985 nove mesi di buoni
benzina nel primo semestre, cosa che farà sì che nel secondo, se
non arriverà una legge di aumento, ci sarà un taglio
nell'assegnazione dei buoni: di fatto si è ricreato quel deficit
che non si voleva più riprodurre. Il problema di fondo è quindi la
gestione corretta del regolamento.
Per quanto riguarda gli emendamenti io ne avevo preparati
alcuni, che però sono già stati presentati dal Consigliere Millet e
che riguardano la sostituzione, negli articoli 24 e 30, di "sentita
la competente commissione" con "previo parere della competente
commissione", per cui valgono le osservazioni fatte dal Consigliere
Millet. Proponiamo di abrogare l'inutile articolo 29 e siamo
favorevoli alla proposta di un comma aggiuntivo all'articolo 28,
con ulteriori compiti e competenze per l'ufficio zona franca, che
già è stata presentata dal Consigliere Millet. Con questi
emendamenti noi esprimiamo il giudizio favorevole alla proposta di
modifica del regolamento che ci viene sottoposto.
PRESIDENTE
: Ha chiesto la parola il Consigliere
Pollicini; ne ha facoltà.
POLLICINI (A.D.P.):
Vorrei fare una precisazione come
membro della Commissione che ha elaborato questa proposta e
ricordare che nella lettera di accompagnamento della proposta,
mandata all'Assessore ed al Presidente del Consiglio come a tutti i
componenti la Commissione, io ho messo in evidenza che la
Commissione, a maggioranza, compreso quindi il Consigliere
Baldassarre e contrari i Consiglieri Millet e Aloisi, propone che
ai velocipedi non sia concessa l'assegnazione di benzina come,
d'altra parte, non è previsto nel regolamento attualmente in
vigore. Ricordo quindi al Consigliere Baldassarre che ha votato
assieme a tutti noi sulla inopportunità di dare la benzina ai
ciclomotori. Inoltre specifico che nella lettera si dice: "la
commissione invita l'Assessore regionale all'Industria a
predisporre una proposta tendente a supplire le conseguenze della
non concessione del carburante ai velocipedi in casi di particolare
necessità".
I membri della Commissione devono essere perlomeno coerenti. Io
accetto le osservazioni dal Consigliere Millet perché erano già
state espresse in Commissione, però su tutto il resto della materia
vi era concordanza. Tuttavia non mi pare corretto concordare una
mediazione tra tutte le forze politiche per poi riportare in
Consiglio le posizioni delle singole forze. Infatti non ha nessun
senso elaborare una posizione comune in Commissione, per poi dover
ricominciare a discutere qui in Consiglio. La decisione sui
velocipedi è stata presa dalla Commissione a stragrande
maggioranza, con le sole due eccezioni che ho menzionato prima. Sul
problema circa il "sentita la Commissione" o "previo il parere
della Commissione", è scritto nella lettera di accompagnamento che
cinque componenti hanno optato per la richiesta di "previo parere"
anziché "sentita"; va detto, però, che la maggioranza della
commissione ha accettato la dizione "sentita la Commissione", già
presente nel vecchio regolamento.
Per quanto riguarda l'emendamento del Consigliere Torrione,
esprimo un parere personale: è vero che per i titolari degli studi
professionali non è prevista l'assegnazione aggiuntiva di una
vettura, però va anche detto che, quando le macchine sono intestate
allo studio, il loro costo può essere defalcato dal reddito
imponibile perché serve alla produzione del reddito; il discorso è
diverso invece per le vetture che appartengono alle società, agli
agricoltori, agli artigiani e ai commercianti.
PRESIDENTE
: Dichiaro chiusa la discussione generale.
Ha chiesto la parola l'Assessore all'Industria, Commercio,
Artigianato e Trasporti Lanivi; ne ha facoltà.
LANIVI (A.D.P.):
La Giunta ritiene che la proposta della
Commissione sia valida, anche se in futuro potrà essere
suscettibile di modifiche migliorative. La maggioranza, pertanto,
voterà gli emendamenti predisposti dalla Commissione e si asterrà
su tutti gli altri emendamenti presentati.
PRESIDENTE
: Do lettura dell'articolo unico:
Articolo unico
I titoli VII e VIII del "REGOLAMENTO recante norme per
l'applicazione della Legge 3 agosto 1949, n. 623, e successive
modificazioni, concernente la immissione al consumo in Valle
d'Aosta di determinati contingenti annui di generi e merci in
esenzione fiscale", sono soppressi e sostituiti dai
seguenti:
TITOLO VII
Assegnazione e distribuzione dei carburanti e dei
lubrificanti
ART. 24
L'assegnazione e la distribuzione dei carburanti e dei
lubrificanti contingentati sono regolate dalle norme seguenti e
vengono fatte nelle misure e nelle modalità spettanti ad ogni
veicolo e ad ogni categoria di aventi diritto, approvate
annualmente - entro il 10 gennaio - con deliberazione della Giunta
regionale, su proposta dell'Assessore all'Industria, Commercio,
Artigianato e Trasporti, sentita la competente
Commissione consiliare permanente, in relazione alla
verificata disponibilità dei contingenti annui e alle necessità
locali.
ART. 25
1.) BENZINA
L'assegnazione di benzina e dei lubrificanti - mediante il
rilascio di appositi buoni - è concessa, in via prioritaria, per i
veicoli immatricolati in Valle d'Aosta e circolanti, in proprietà
di privati cittadini iscritti come residenti nei registri di
anagrafe dei Comuni della Valle d'Aosta ed ivi abitualmente
dimoranti.
L'assegnazione di cui al comma precedente è limitata ad un
solo veicolo per persona.
La deliberazione della Giunta regionale di cui all'art. 24
del presente Regolamento può disporre l'assegnazione di benzina e
lubrificanti per i veicoli immatricolati in Valle d'Aosta e
circolanti adibiti:
a)
ad uso di Enti pubblici;
b)
a servizio di trasporto pubblico;
c)
all'autotrasporto per conto terzi;
d)
ed inoltre per:
e)
le macchine operatrici, non targate, in attività presso
artigiani;
f)
le macchine agricole escluse dalle assegnazioni previste
per gli iscritti UMA (Utenti Motori Agricoli);
g)
gli Enti morali o religiosi operanti in Valle d'Aosta per
i quali la proprietà dei veicoli è - statutari amen te - intestata
all'Ente.
In relazione alla disponibilità del contingente annuo, la
deliberazione della Giunta regionale può disporre per una
assegnazione, per un unico veicolo ed in misura non superiore a
quella concessa ai privati cittadini, alle società e ditte
industriali, artigiane, commerciali e agricole, le quali siano in
possesso di veicoli abilitati al trasporto di cose e persone e
soggette al pagamento delle imposte dirette nella regione.
2.) GASOLIO
L'assegnazione di gasolio e dei lubrificanti - mediante il
rilascio di appositi buoni - è normalmente concessa per i veicoli
immatricolati in Valle d'Aosta e circolanti, adibiti:
a)
ad uso di Enti pubblici;
b)
al servizio di trasporto pubblico;
c)
all'autotrasporto di cose proprie e per conto
terzi;
d)
ed inoltre per:
e)
le macchine operatrici, non targate in attività presso
artigiani;
f)
le macchine agricole escluse dalle assegnazioni previste
per gli iscritti UMA (Utenti Motori Agricoli);
g)
per gli Enti morali o religiosi operanti in Valle d'Aosta
per i quali la proprietà dei veicoli è statutariamente - intestata
all'Ente.
3.) OLI LUBRIFICANTI
Sono normalmente assegnati in relazione alle disponibilità di
contingente:
a) per le categorie indicate ai capitoli 1.) BENZINA, 2.)
GASOLIO del presente articolo in quota proporzionale al carburante
assegnato;
b) per le macchine agricole che usufruiscono delle
assegnazioni di carburante previste dall'U.M.A., in quote
proporzionali alle assegnazioni stesse.
ART. 26
Per le ditte e società concessionarie ed esercenti di
autoservizi pubblici di linea, le assegnazioni di carburante sono
limitate al fabbisogno occorrente per i percorsi in Valle d'Aosta.
Le suddette ditte e società dovranno far certificare annualmente
dall'Ispettorato della Motorizzazione, dal competente Servizio
Trasporti dell'Assessorato regionale competente e dai Sindaci,
rispettivamente per le linee interregionali, regionali e comunali,
la percorrenza chilometrica complessiva relativa al tracciato della
linea.
ART. 27
L'assegnazione dei buoni per l'acquisto di carburanti e
lubrificanti contingentati viene concessa esclusivamente ai
titolari di veicoli che dimostrino di essere in possesso di patente
di abilitazione alla guida del mezzo per cui si chiede
l'assegnazione, ad eccezione dei veicoli degli Enti morali,
religiosi e delle ditte di cui all'articolo 25.
L'assegnatario dovrà aver ottemperato al pagamento del premio di
assicurazione, della tassa di proprietà e, se dovuta, della T.C.G.
per trasporto.
ART. 28
Alla distribuzione dei buoni per l'acquisto di benzina,
gasolio
e
olio lubrificante contingentati provvedono per
le
rispettive
zone
gli Uffici regionali per la
distribuzione dei buoni carburanti
e
oli lubrificanti di
Aosta, Châtillon, Morgex, Pont-Saint-Martin, Verrès
e
Villeneuve.
TITOLO VIII
Norme finali
ART. 29
Modifiche alle norme del
presente
regolamento possono
essere apportate in casi di particolare urgenza dalla Giunta
regionale, sentita la competente Commissione consiliare permanente.
Tali modifiche dovranno essere sottoposte, per la ratifica, al
Consiglio regionale alla sua prima seduta.
ART. 30
La Giunta regionale, con propria deliberazione, su proposta
dell'Assessore all'Industria, Commercio, Artigianato
e
Trasporti, sentita la competente Commissione consiliare
permanente,
può concedere, quando vi sia una verificata
disponibilità dei contingenti
annui,
assegnazioni
straordinarie agli aventi diritto.
Il presente regolamento sarà pubblicato nel Bollettino
Ufficiale della
Regione.
E' fatto obbligo a chiunque spetti di osservarlo
e
di
farlo osservare.
PRESIDENTE
: Do lettura degli emendamenti presentati
all'articolo 24 dal Consigliere Millet e li pongo in votazione:
Emendamento
n. 1
-
aggiungere alla terza riga dopo le parole ... seguenti
e..., per quelle non previste in detto regolamento,
ESITO DELLA VOTAZIONE
Presenti: 28
Votanti: 9
Favorevoli: 9
Astenuti: 19 (Beneforti, Borbey, Breuvé, Faval, Fosson, Lanièce,
Lanivi, Marcoz, Martin, Pascale, Perrin, Pollicini, Ricco, Rolando,
Rollandin, Stévenin, Tamone, Torrione e Voyat)
Il Consiglio non approva.
Emendamento n. 2
- sostituire alla quinta riga ... 1°
gennaio...
con
... 1° ottobre dell'anno
precedente
ESITO DELLA VOTAZIONE
Presenti: 28
Votanti: 12
Favorevoli: 12
Astenuti: 16 (Beneforti, Borbey, Faval, Fosson, Lanièce, Lanivi,
Marcoz, Martin, Perrin, Pollicini, Ricco, Rolando, Rollandin,
Stévenin, Tamone, e Voyat)
Il Consiglio non approva.
Emendamento n. 3
- sostituire all'ottava riga... sentita la ... con ...previo
il parere della
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Questa bozza di revisione del
regolamento è stata preparata con uno sforzo unitario di tutti i
componenti la Commissione, però ci sono delle proposte di modifica,
come questa, che non modificano nulla e servono solo a precisare
meglio i concetti. Abbiamo visto infatti cosa significa "sentita la
commissione" e cosa invece può significare "previo parere" che non
deve essere necessariamente di assenso. Visto che c'è la volontà da
parte di tutti di votare questo regolamento, io credo che almeno
questo emendamento possa essere accolto dalla maggioranza.
PRESIDENTE
: Se nessuno chiede la parola pongo in
votazione l'emendamento testé letto:
ESITO DELLA VOTAZIONE
Presenti: 28
Votanti: 12
Favorevoli: 12
Astenuti: 16 (Beneforti, Borbey, Faval, Fosson, Lanièce, Lanivi,
Marcoz, Martin, Perrin, Pollicini, Ricco, Rolando, Rollandin,
Stévenin, Tamone e Voyat)
Il Consiglio non approva.
PRESIDENTE
: Do lettura del primo emendamento presentato
all'articolo 25 dal Consigliere Millet e lo pongo in votazione:
Emendamento n. 4
-
aggiungere alla fine del primo comma..., nel seguente
modo:
-
Quota mens. Quota sem.
Litri litri
BENZINA
-
AUTOVETTURE,
AUTOCARRI e
TRATTORI 80 3
-
MOTOCARRI 40 2
-
MOTOCICLI
oltre i 50 cmc. 30 1
-
CICLOMOTORI fino a 50 cmc. 15 1
GASOLIO
-
AUTOVETTURE 80 3
-
AUTOCARRI E TRATTORI Fino a 70 ql.
400 8
-
oltre i 70 ql.
700
10
ESITO DELLA VOTAZIONE
Presenti: 30
Votanti: 8
Favorevoli: 8
Astenuti: 22 (Beneforti, Bondaz, Borbey, Breuvé, Chabod, Faval,
Fosson, Lanièce, Lanivi, Marcoz, Martin, Pascale, Perrin,
Pollicini, Riccarand, Ricco, Rolando, Rollandin, Stévenin, Tamone,
Torrione e Voyat)
Il Consiglio non approva.
PRESIDENTE
: Do lettura del secondo emendamento all'art.
25 presentato dal Consigliere Millet:
Emendamento n. 5
-
sostituire alla terza e quarta riga le seguenti parole ...
"In Valle d'Aosta e circolanti....." con ".... e per i ciclomotori
circolanti in Valle d'Aosta".
PRESIDENTE
: Do lettura dell'emendamento presentato dal
Consigliere Baldassarre:
Emendamento n. 6
al 1° comma dell'art. 25 dopo le parole "per i veicoli
immatricolati" sopprimere le parole "in Valle d'Aosta e circolanti"
e aggiungere le seguenti parole "e ciclomotori circolanti in Valle
d'Aosta".
PRESIDENTE
: Credo che entrambi gli emendamenti possano
essere votati in un'unica soluzione.
Ha chiesto la parola il Consigliere Baldassarre; ne ha
facoltà.
BALDASSARRE (P.S.D.I.):
Mi sembra che si possa fare
un'unica votazione in quanto la sostanza non cambia, però mi sia
consentito precisare a tutti i Consiglieri ed in modo particolare
al Presidente della Commissione, che io quando ho fatto il primo
intervento ho evitato accuratamente di polemizzare anche se c'erano
tutti i motivi per farlo.
E' vero, Consigliere Pollicini, che io in un primo momento ho
espresso parere favorevole poiché non credevo opportuno incentivare
un nuovo scandalo, però mi è sempre stato insegnato che per
governare ci vuole il consenso delle parti e quindi quello della
società: questo è un principio sano a cui non ci si può
sottrarre.
(.....INTERRUZIONE.....)
Quando ci si trova di fronte ad una continua lamentela di
giovani e pensionati ai quali viene tolto un diritto sancito dallo
Statuto come cittadini residenti in Valle d'Aosta, secondo me
bisogna attuare le modifiche necessarie. Non è detto che una
posizione assunta in precedenza non può essere modificata: in
democrazia tutto può essere modificato. A volte in Parlamento si
modificano le leggi per andare incontro all'umore dell'opinione
pubblica, nel nostro caso penso che si potrebbe andare incontro
all'umore dei pensionati, dei giovani e delle casalinghe che, in
molti casi, hanno solo un motorino per andare a fare la spesa.
A me piacciono le battute, però, se una persona non gradisce
sentire un Consigliere regionale che esprime la propria opinione
politica, dovrebbe uscire, come faccio io, e non mi sembra corretto
che quando uno parla gli altri facciano certe considerazioni. Qui
si vuole ironizzare su di un problema molto serio e quindi io
ritengo che il mio emendamento sia in linea con la posizione
assunta, che è quella di governare con il consenso delle parti ed
in questo caso con il consenso della gente.
PRESIDENTE
: Se nessuno chiede la parola metto in
approvazione gli emendamenti presentati dai Consiglieri Millet e
Baldassarre:
ESITO DELLA VOTAZIONE
Presenti: 30
Votanti: 7
Favorevoli: 7
Astenuti: 23 (Beneforti, Bondaz, Borbey, Breuvé, Chabod, Faval,
Fosson, Lanièce, Lanivi, Marcoz, Martin, Maquignaz, Pascale,
Perrin, Pollicini, Riccarand, Ricco, Rolando, Rollandin, Stévenin,
Tamone, Torrione e Voyat)
Il Consiglio non approva.
PRESIDENTE
: Do lettura dell'emendamento presentato dal
Consigliere Torrione:
Emendamento n. 7
- alla sesta riga dopo la parola "agricole" aggiungere le
parole...
"e
professionali".
PRESIDENTE
: Se nessuno chiede la parola metto in
approvazione l'emendamento testé letto:
ESITO DELLA VOTAZIONE
Presenti: 30
Votanti: 9
Favorevoli: 9
Astenuti: 21 (Aloisi, Beneforti, Bondaz, Borbey, Chabod, Faval,
Fosson, Lanièce, Lanivi, Marcoz, Martin, Maquignaz, Perrin,
Pollicini, Riccarand, Ricco, Rolando, Rollandin, Stévenin, Tamone,
e Voyat)
Il Consiglio non approva.
PRESIDENTE
: Do lettura degli emendamenti presentati
all'articolo
27
dal Consigliere Millet:
Emendamento n. 8
-
sopprimere alla sesta riga del primo comma... "degli Enti
morali, e religiosi e"
Emendamento n. 9
-
aggiungere alla fine del primo comma... "Ad ogni veicolo
degli Enti morali e religiosi, previsti dall'art. 25, deve essere
richiesta
la
patente di abilitazione alla guida intestata ad
un membro dell'Ente medesimo, comunque ad ogni patente può
essere concessa una sola assegnazione."
PRESIDENTE
: Se nessuno chiede la parola metto in
approvazione gli emendamenti testé letti:
ESITO DELLA VOTAZIONE
Presenti: 30
Votanti: 11
Favorevoli: 11
Astenuti: 19 (Beneforti, Bondaz, Borbey, Chabod, Faval, Fosson,
Lanièce, Lanivi, Marcoz, Martin, Maquignaz, Perrin, Pollicini,
Ricco, Rolando, Rollandin, Stévenin, Tamone e Voyat)
Il Consiglio non approva.
PRESIDENTE
: Do lettura dell'emendamento presentato dal
Consigliere Millet all'articolo 28:
Emendamento n. 10
- aggiungere il seguente secondo comma:
"L'Ufficio Zona Franca può raccogliere
dati, nell'ambito delle proprie funzioni per evitare abusi e
per verificare l'effettivo requisito della residenza e di dimora in
Valle d'Aosta dei privati cittadini a cui vengono assegnati
carburante e lubrificanti contingentati. L'Ufficio
è
tenuto
a
dare comunicazione dei risultati degli
accertamenti al Presidente della Giunta regionale, all'Assessore
regionale competente e alla competente commissione consiliare
permanente per gli eventuali provvedimenti e decisioni.
PRESIDENTE
: Se nessuno chiede la parola metto in
approvazione l'emendamento testé letto:
ESITO DELLA VOTAZIONE
Presenti: 30
Votanti: 11
Favorevoli: 11
Astenuti: 19 (Beneforti, Bondaz, Borbey, Chabod, Faval, Fosson,
Lanièce, Lanivi, Marcoz, Martin, Maquignaz, Perrin, Pollicini,
Ricco, Rolando, Rollandin, Stévenin, Tamone e Voyat)
Il Consiglio non approva.
PRESIDENTE
: Do lettura dell'emendamento presentato dal
Consigliere Millet all'articolo 29:
Emendamento n. 11
ART.
29
- sopprimere
PRESIDENTE
: Se nessuno chiede la parola metto in
approvazione l'emendamento testé letto:
ESITO DELLA VOTAZIONE
Presenti: 30
Votanti: 8
Favorevoli: 8
Astenuti: 22 (Beneforti, Bondaz, Borbey, Breuvé, Chabod, Faval,
Fosson, Lanièce, Lanivi, Marcoz, Martin, Maquignaz, Pascale,
Perrin, Pollicini, Ricco, Rolando, Rollandin, Stévenin, Tamone,
Torrione e Voyat)
Il Consiglio non approva.
PRESIDENTE
: Do lettura dell'emendamento presentato dal
Consigliere Millet all'articolo 30:
Emendamento n. 12
- sostituire alla terza riga del primo comma... sentita la
... con... previo il parere della...
PRESIDENTE
: Mi sembra che il Consiglio si sia già
dichiarato contro questo emendamento per cui lo si può dichiarare
non approvato.
PRESIDENTE
: Mi si fa presente che, dato che sono stati
presentati degli emendamenti al testo unico, prima della votazione
a scrutinio segreto è necessaria, a termini di regolamento, una
votazione palese, in quanto si dà per acquisito che la
presentazione di emendamenti avrebbe potuto modificare l'articolo
unico e quindi non è automatica la sola votazione segreta. Chiederò
di fare prima una votazione palese sull'articolo unico e poi la
votazione segreta.
PRESIDENTE
: Ha chiesto la parola per dichiarazioni di
voto il Consigliere Millet; ne ha facoltà.
MILLET (P.C.I.):
In un primo tempo noi avremmo voluto
votare a favore di questa modifica, però, di fronte alla rigida
chiusura della maggioranza, ci asterremo. La maggioranza non vuole
accettare nessun contributo da parte dell'opposizione, eppure si è
astenuta su questi emendamenti, quindi io do per scontato che
almeno il 50% di essa è d'accordo, per cui presenterò una nuova
proposta di modifica con gli stessi emendamenti. Forse fra due o
tre mesi nella maggioranza maturerà la volontà di accettarne almeno
alcuni.
PRESIDENTE
: Ha chiesto la parola per dichiarazione di
voto il Consigliere Baldassarre; ne ha facoltà.
BALDASSARRE (P.S.D.I.):
In un primo momento, avevo
intenzione di votare a favore di questa legge, anche perché avevo
detto che finalmente si mette fine al balletto dei buoni, ma qui
scopro che ancora una volta i cittadini valdostani vengono ad
essere penalizzati, prima con la legge dei mutui e adesso con
questo regolamento. Una capillare informazione potrebbe far
conoscere come questa maggioranza penalizzi i cittadini, ma gli
organi di stampa non fanno il loro dovere.
Nella mia particolare situazione di laico, non riesco a capire
perché in un provvedimento del genere si vogliano a tutti i costi
premiare gli enti morali, religiosi e penalizzare le categorie
sociali più deboli. Le categorie religiose sono ben protette; sono
categorie tutte particolari, che io mi auguro siano in fase di
estinzione perché è insopportabile e non merita il minimo rispetto
che in una civiltà moderna e laica si dia loro questo premio.
(INTERRUZIONE del Presidente della Giunta)
Visto che tu, caro Rollandin, sei in buoni rapporti con la
stampa, ti do il dattiloscritto di quello che sto affermando in
questo momento perché abbia la dovuta risonanza.
Io dichiaro la mia astensione su questo provvedimento.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Io già in Commissione avevo dato parere
favorevole. Riconfermo il mio giudizio positivo anche se sono
rammaricato del fatto che non venga accettato il discorso dei
ciclomotori. Ritenevo fosse corretto mantenere i buoni ai
ciclomotori, però penso che nell'insieme la legge sia valida perché
rimette su di un binario di maggior correttezza la distribuzione
dei buoni, pertanto voterò a favore di questo provvedimento.
PRESIDENTE
: Ha chiesto la parola il Consigliere
Pollicini; ne ha facoltà.
POLLICINI (A.D.P.):
Volevo informare l'onorevole
Consiglio che tutta la Commissione è stata concorde su questo
testo.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Il voto di Nuova Sinistra sarà
favorevole al regolamento perché riteniamo che esso possa
permettere un'applicazione oculata, evitando gli abusi che si sono
verificati negli anni passati. Rimane il rammarico che alcuni
emendamenti significativi, che però non stravolgevano il contenuto
del regolamento, non siano stati accolti dalla maggioranza.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io ritengo che, questa volta, il
Consigliere Riccarand abbia perfettamente ragione. La sinistra è
completamente disunita in questo Consiglio regionale, si aggrega
secondo i momenti e le circostanze: le medaglie no, la benzina si..
Auguriamoci che la benzina non passi alla storia.
Noi, coerentemente con quanto detto in Commissione, voteremo a
favore del regolamento. Mi sarebbe piaciuto un atteggiamento della
maggioranza più disponibile ad accogliere alcune modifiche non
sostanziali e forse se ci fosse stata questa disponibilità il
regola mento avrebbe potuto essere approvato dal Consiglio
all'unanimità. Non c'è stato questo atteggiamento, ce ne
rammarichiamo, però noi voteremo ugualmente a favore.
PRESIDENTE
: Se nessuno chiede la parola metto in
approvazione, per alzata di mano, a votazione palese, l'articolo
unico:
ESITO DELLA VOTAZIONE
Presenti: 30
Votanti: 24
Favorevoli: 24
Astenuti: 6 (Bajocco, Baldassarre, Cout, Dolchi, Mafrica e
Millet)
Il Consiglio approva.
Si dà atto che alle ore 19.27 riassume la Presidenza il
Presidente BONDAZ.
PRESIDENTE
: Il Consiglio è chiamato ora a pronunciarsi
per votazione segreta sull'articolo unico:
VOTAZIONE A SCRUTINIO SEGRETO
ESITO DELLA VOTAZIONE
Presenti: 31
Votanti: 24
Favorevoli: 24
Astenuti: 7 (Bajocco, Baldassarre, Cout, Dolchi, Mafrica, Millet
e Tonino)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK