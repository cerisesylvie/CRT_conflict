Consiglio Regionale della Valle d'Aosta - Oggetto del Consiglio n. 2155 del 2 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BENI CULTURALI
INFORMAZIONE
Sistema informativo
Precedente
Successivo
Resoconto integrale del dibattito dell'aula
Oggetto del Consiglio n. 2155 del 2 ottobre 1996 - Resoconto
SEDUTA ANTIMERIDIANA DEL 2 OTTOBRE 1996
OGGETTO N. 2155/X Modalità di aggiudicazione e realizzazione del
progetto "Sistema informativo integrato regionale" per la fruizione
dei beni culturali. (Interrogazione con risposta scritta)
Interrogazione r. s. Preso atto delle risposte date
all'interrogazione scritta presentata dal sottoscritto Consigliere
regionale sull'attività della Soc. Valbeni s.r.l.;
Esaminato approfonditamente il materiale consegnatomi in merito
insieme alla lettera di risposta;
Vista la necessità di verificare la massima trasparenza delle
attività nelle quali viene instaurato un rapporto tra la Pubblica
Amministrazione e diverse Società private;
il sottoscritto Consigliere regionale
Interroga
la Giunta regionale per conoscere:
1) se è stata svolta un'indagine per verificare se nessun'altra
società o gruppi di professionisti di settore fossero in grado di
realizzare il lavoro svolto dalla Valbeni, tenuto conto che
l'attività della stessa Valbeni ha avuto origine con l'assegnazione
in concessione da parte dello Stato, ai sensi dell'articolo 5 della
Legge 41/86, del progetto "Sistema informativo integrato
regionale", finalizzato alla fruizione dei beni culturali della
Valle d'Aosta, elaborato e presentato dalla Valbeni già in quella
occasione con il patrocinio dell'Assessorato regionale al Turismo,
e che in seguito, con la delibera n. 5024 del 1990, veniva affidata
alla Valbeni la realizzazione del catalogo dei beni culturali
valdostani;
2) quali sono i resoconti dettagliati relativi a tutte le somme
spese per qualunque attività svolta dalla Valbeni su commissione
della Regione Autonoma Valle d'Aosta;
3) il testo in copia della recente convenzione stipulata con il
Ministero dei Beni Culturali e Ambientali, richiamata nella
risposta alla mia precedente interrogazione, ed eventualmente testi
in copia di tutti gli atti amministrativi relativi;
4) la copia dei piani di lavoro presentati dall'Amministrazione
regionale in merito alla possibilità di continuare i rapporti
economici con la Valbeni con le stesse procedure e gli stessi
risultati fin qui ottenuti, oppure di dotarsi autonomamente degli
strumenti e delle forze necessari a gestire il patrimonio culturale
valdostano.
F.to: Lanièce
Presidente É stata data risposta scritta con lettera n. 3305 in
data 2 ottobre 1996.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK