Consiglio Regionale della Valle d'Aosta - Oggetto del Consiglio n. 2964 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2964 del 8 gennaio 1992 - Resoconto
OGGETTO N. 2964/IX Accettazione delle dimissioni dalla carica
di consigliere regionale rassegnate da Augusto Fosson.
Presidente
Do lettura della lettera fatta pervenire in
data 31 dicembre 1991 dal Consigliere Fosson.
"Il sottoscritto Augusto Fosson, nato a Saint-Vincent il 12
ottobre 1944, dichiara di rassegnare le proprie dimissioni
irrevocabili dal-la carica di consigliere regionale a decorrere
dalla data odierna."
Pertanto, è necessario prendere atto, con votazione palese,
delle predette dimissioni e procedere inoltre, ai sensi
dell'articolo 16 della legge 5 maggio 1962, n. 1257 e dell'articolo
4, comma 4°, del Regolamento interno per il funzionamento del
Consiglio, alla attribuzione del seggio vacante al candidato che
nella medesima lista segue immediatamente l'ultimo eletto.
Chiede la parola il Presidente della Giunta Bondaz, ne ha
facoltà.
Bondaz (DC)
E' con animo sinceramente grato e con
animo di grande amicizia che voglio, a nome mio personale e a nome
del governo regionale, rivolgere un saluto cordiale all'amico
Augusto Fosson che ci lascia per partecipare ad una competizione
elettorale.
Il suo apporto in Consiglio regionale, il suo apporto in Giunta
regionale anche in questo anno e mezzo di fattiva collaborazione è
stato indubbiamente un apporto efficiente, un apporto valido, un
apporto che sicuramente ci verrà a mancare. Io, oltre all'amicizia
personale, ho con lui una comune militanza politica con la quale
abbiamo fatto insieme svariate battaglie elettorali, battaglie
politiche con alterne vicende, ma sicuramente sempre animati
dall'assoluta completa amicizia e cordialità di rapporto. Io auguro
all'amico Augusto ogni bene, auguro che le sue competizioni
elettorali abbiano successo e sicuramente non gli verrà a mancare
quello che è l'apporto della Presidenza della Giunta.
Presidente
Anche a nome della Presidenza del
Consiglio, penso di interpre-tare i sentimenti dell'intero
Consiglio esprimendo al Consigliere e all'Assessore Fosson
sentimenti di ringraziamento e di riconoscenza per l'attività
svolta, per l'assiduità con cui ha assunto il suo compito ed ha
svolto le sue mansioni di amministratore.
La parola al Consigliere Andrione, ne ha facoltà.
Andrione (UV)
Comme pour monsieur Dolchi, nous
exprimons à monsieur Fosson notre salutation après ces années
passées au Conseil régional, pour participer à une campagne
électorale. Il a été un conseiller avec lequel nous avons collaboré
pendant plusieurs années et nous espérons que son activité
politique revienne à ce Conseil.
Presidente
Pongo in votazione la presa d'atto delle
dimissioni del Consigliere e Assessore Augusto Fosson.
Esito della votazione:
Presenti, votanti e favorevoli: 33
Il Consiglio prende atto all'unanimità delle dimissioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK