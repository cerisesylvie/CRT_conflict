Consiglio Regionale della Valle d'Aosta - Oggetto del Consiglio n. 3617 del 22 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3617 del 22 maggio 2024 - Resoconto
OBJET N° 3617/XVI - Communications du Président du
Conseil.
Bertin (Presidente) -
Punto n. 2 all'ordine del giorno.
Le 21 mai 1949, il y a 75 ans hier, le premier Conseil de la Vallée
élu se réunissait pour la première fois après les élections du 24
avril 1949.
Une date importante pour la renaissance démocratique de notre
Vallée. Alors comme aujourd'hui, notre pensée se tourne avec
reconnaissance vers les précurseurs qui ont su lutter, d'abord dans
l'ombre et ensuite ouvertement, pour nous léguer un patrimoine de
valeurs inspirées à la démocratie, à la paix et à la liberté.
L'8 maggio, i gruppi UV, FP-PD, AV-VdAU e PlA hanno depositato
una proposta di legge di modifica alla legge con la quale sono
state assegnate al Difensore civico regionale le funzioni di
garante dei diritti delle persone con disabilità. L'atto è stato
assegnato alla prima Commissione.
Il 16 maggio, il gruppo Lega VdA ha presentato una proposta di
legge in materia di interventi a favore delle persone affette da
celiachia. L'atto è stato assegnato alla quinta Commissione.
Il 22 maggio, la Giunta ha depositato un disegno di legge di
manutenzione dell'ordinamento regionale per l'anno 2024.
Oggi si celebra la Giornata mondiale della biodiversità, indetta
dalle Nazioni Unite per celebrare la diversità e la ricchezza della
vita sul nostro pianeta. La Valle d'Aosta è terra di grande
biodiversità, elemento della nostra ricchezza che va
preservata.
Infine, desidero esprimere il cordoglio della nostra Assemblea
per la morte del Vicesindaco di Lillianes, Leo Vallomy, scomparso
la scorsa settimana. Alla sua famiglia, al Sindaco, agli
amministratori e alla comunità tutta di Lillianes vanno le nostre
più sentite condoglianze.
Non vedo richieste d'intervento... La parola alla consigliera
Minelli.
Minelli (PCP) -
Intervengo brevemente per ricordare - e
ringrazio il Presidente per averlo fatto -, Leo Vallomy,
Vicesindaco di Lillianes. Per me, in realtà, soprattutto un amico,
una persona con cui ci sono stati nel tempo tanti momenti lieti, e
direi tante discussioni anche a livello politico. Ma quello che mi
piace ricordare di Leo sono la sua disponibilità, la sua allegria,
il suo profondo attaccamento alla sua comunità.
Vorrei anche ricordare la sua famiglia, i suoi genitori che ho
conosciuto bene, e i familiari che in questo ultimo periodo lo
hanno seguito con attenzione e con grande affetto.
È una persona che non soltanto la comunità di Lillianes
ricorderà, ma tutta la Valle del Lys e credo non soltanto la nostra
vallata.
Brevemente, poi, ringrazio anche il Presidente per aver
ricordato che oggi è la Giornata mondiale della biodiversità.
Spesso queste giornate vengono un po' viste come delle
commemorazioni più o meno utili, qualcuno le considera sterili, io
penso che sia comunque importante che questi momenti siano resi
anche in qualche maniera istituzionale. So che sono stati
predisposti nella nostra regione alcune attività, alcuni eventi,
per sottolineare l'importanza di questa giornata e penso che, in un
momento in cui la biodiversità è minacciata a vari livelli, sia
quanto mai opportuno che ci sia, da parte di tutti, la
consapevolezza invece che essa vada preservata e tutelata, anche
perché, come spesso diciamo, viviamo su un pianeta che non è
nostro, che abbiamo soltanto in prestito e che dovremmo lasciare ai
nostri figli, cercando di salvaguardare il più possibile la
ricchezza della biodiversità nella quale viviamo.
Presidente -
Consigliere Marguerettaz, ha facoltà di
intervenire.
Marguerettaz (UV) -
Grazie per aver ricordato l'amico Leo
Vallomy. Credo che, a volte, esprimere un ricordo, anche con il
rischio di ripetere delle cose già dette, abbia un significato,
perché l'altro giorno abbiamo fatto un congresso dell'Union
Valdôtaine e il Sindaco di Lillianes ha avuto modo di ricordare il
suo Vicesindaco; mi ha particolarmente colpito il ricordo che ha
voluto fare il Sindaco, evidenziando che il rapporto, all'interno
della Giunta, era un rapporto dialettico, non vi era un approccio
dove si assecondava il Sindaco e il Governo, ma Leo era portatore
comunque di un suo pensiero, che non sempre poteva coincidere con
il pensiero della maggioranza.
Questo, dal punto di vista politico e dal punto di vista mio, è
veramente un riconoscimento non banale, perché la ricchezza di una
comunità è data dal confronto, anche dalla provocazione, anche
dalla polemica, e lo spirito di Leo era proprio questo. Il Sindaco
lo ha molto ben rappresentato. E mi pare che anche nelle sue ultime
volontà sia stato straordinario, perché ha detto - adesso le parole
esatte non sono probabilmente queste, ma il senso era questo -
"Spero che nel momento in cui verranno a darmi l'ultimo saluto, i
drapeaux
dell'Union Valdôtaine siano presenti. Se non
saranno presenti, va bene lo stesso, l'Union Valdôtaine ha
rappresentato per me un riferimento per tutta la vita".
Allora, vedete, un messaggio straordinario di libertà ma anche
di un attaccamento a degli ideali, ad un movimento a cui anche noi
apparteniamo ormai da decenni, che danno un po' il senso di un
impegno sociale, un impegno civile ed un impegno politico.
Che la terra sia lieve, Leo.
Presidente -
Ha chiesto la parola il Presidente della
Regione, ne ha facoltà.
Testolin (UV) -
Je pensais intervenir dans les
communications du Président, mais vous avez abordé le thème du
souvenir de Leo et, de la part du Gouvernement régional aussi, une
pensée à ce qu'il nous a quitté comme souvenir de confrontation
dans sa vie; on l'a connu même du point de vue personnel, dans les
jeux traditionnels, dans des moments plus gais comme dans les
moments de confrontation. Je crois qu'il n'y a pas grand-chose à
ajouter par rapport à ce qui vient de dire maintenant, d'un point
de vue général, le Chef de groupe de l'Union valdôtaine, car le
sentiment des personnes on l'évalue surtout par ses gestes, par ses
comportements et par ce qui ne nous laissent dans l'âme et dans le
cœur.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK