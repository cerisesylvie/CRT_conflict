Consiglio Regionale della Valle d'Aosta - Oggetto del Consiglio n. 572 del 11 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 572 del 11 novembre 1981 - Resoconto
OGGETTO N. 572/81 - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 4428 in data 21 settembre 1981
:
Concessione e liquidazione di un contributo di lire 30.000.000 al
Patronato scolastico di Aosta per il funzionamento della refezione
scolastica delle Scuole materne comunali per l'anno scolastico
1981/82 - Approvazione e finanziamento di spesa - Revoca della
deliberazione di Giunta n. 4160 in data 28.8.1981.
Presidente
- Questa deliberazione era stata rinviata nel
corso dell'ultima adunanza per una richiesta di informazioni;
pertanto do la parola all'Assessore alla Pubblica Istruzione,
Viglino.
Viglino (UV)
- J'ai retrouvé le motif pour lequel nous
avions révoqué la délibération précédente. La motivation avait été
transmise l'année dernière, au mois d'octobre 1980, directement par
l'Assesseur à l'Instruction Publique de la Commune d'Aoste. Cette
motivation avait été due à la difficulté de la Commune, à cause de
la loi sur le budget, de pouvoir "gestire il maggior costo del
servizio e di conseguenza di introitare e successivamente erogare
il contributo regionale neppure nelle partite di giro del Bilancio
di previsione. La prego quindi di volere impartire opportune
disposizioni affinché l'acconto venga liquidato direttamente al
Patronato scolastico di Aosta con quietanza del tesoriere che è la
Cassa di Risparmio di Torino".
Cette année le Bureau qui a préparé la première délibération n'a
plus tenu compte de cette communication et, lorsque nous avons
transmis la délibération à la Commune, en lui signalant que nous
aurions versé les 30 millions, immédiatement la Commune a téléphoné
pour signaler que la situation est toujours celle de l'année 1980,
c'est-à-dire l'impossibilité, à cause des limitations de la loi sur
le budget, de pouvoir encaisser et ensuite payer directement le
Patronage. Voilà pourquoi nous avons révoqué la délibération, nous
l'avons modifiée à nouveau et nous avons proposé d'approuver le
concession et la liquidation directement au Patronage scolaire.
Si Monsieur Cout le désire, je lui donnerai une photocopie de la
lettre qui nous avait été envoyée à ce sujet au mois d'octobre
1980.
Je rappelle que, cette année encore, la Commune se trouve dans
les mêmes conditions que l'année passée. C'est la raison pour
laquelle nous avons révoqué notre délibération précédente. Donc,
j'invite le Conseil à vouloir ratifier cette délibération.
Presidente
- Il Consigliere Cout ha facoltà di
replicare.
Cout (PCI)
- Penso che sia necessario vedere di superare
le difficoltà che esistono per il Comune per quanto riguarda il
Bilancio e comunque penso che in riferimento al personale ci sia
una serie di questioni
... (interruzione dall'aula)
La mia domanda è appunto questa: poiché mi era sembrato di
capire l'altra volta che, per quanto riguarda i Patronati
Scolastici, è intenzione della Regione andare quanto prima ad un
superamento di questi Enti - anzi avevo capito che in qualche modo
erano superati e quindi è forse solo per le difficoltà che incontra
il Comune di Aosta che questi Patronati sono ancora in piedi - non
riesco a capire cosa capiterà sulla questione Patronati scolastici.
Rimangono in piedi? Verranno definitivamente messi da parte?
Verranno sostituiti con altri enti, ad esempio nel Comune di Aosta,
visto che il Comune non riesce a gestire la mensa? Mi sembra una
situazione poco chiara, dalla quale bisognerebbe uscire con
qualcosa di un poco limpido, organizzato eventualmente alle dirette
dipendenze della Regione se non è possibile farlo attraverso il
Comune.
Mi sembra che dover ricorrere al Patronato, anche se è un ente
ormai superato, solo perché ci sono delle difficoltà nel Bilancio
del Comune di Aosta, sia una questione che non dovrebbe stare in
piedi. Quindi chiederei che almeno per il prossimo anno la
questione venga posta in modo diverso e che almeno su questo si
cerchi di intervenire. Non vorrei che anche l'anno prossimo
all'ultimo momento ci fosse ancora una volta questa richiesta da
parte del Comune di Aosta e allora i Patronati scolastici verranno
superati fra 3-4-5-6 anni; anzi chiederei che sulla questione
Patronati scolastici si dicesse una volta tanto se non la parola
fine una parola definitiva.
Presidente
- Vi sono altri che chiedono la parola? Ha
chiesto di parlare il Presidente della Giunta, Consigliere
Andrione, ne ha facoltà.
Andrione (UV)
- È la questione dell'applicazione della
legge 616. Può il Comune di Aosta prendere il Patronato e non fa
più questo servizio; o per fare questo servizio in questo momento,
lo può fare soltanto attraverso questo sistema.
Il Consigliere Cout propone di regionalizzare la refezione delle
scuole. Mi sembra un po' forte, perché a questo punto si fanno due
discorsi contemporanei: da un lato l'autonomia del Comune,
dall'altro che tutto quello che è spesa compete alla Regione. Ci
vuole un certo limite! Noi possiamo evidentemente concordare con il
Comune di Aosta che esso sopprima il Patronato scolastico - a noi
interessa per altre questioni - però il problema della refezione
deve rientrare evidentemente nelle spese obbligatorie del
Comune.
Presidente
- Altri chiedono la parola? Ci sono
dichiarazioni di voto?
Presidente -
Metto in approvazione per alzata di mano la
ratifica della deliberazione n. 4428.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 4688 in data 5 ottobre 1981
:
Concessione di contributi a ditte varie nelle spese per
l'esecuzione di lavori di ripristino terreni ed opere danneggiate
da frane, valanghe, alluvioni.
Presidente
- Ha chiesto di parlare il Consigliere Tonino;
ne ha facoltà.
Tonino (PCI)
- Come è già successo in occasioni analoghe,
la Giunta si è limitata a presentare un elenco di persone
danneggiate da eventi, senza specificare nella relazione almeno di
quali eventi si tratta e il periodo di questi. Addirittura manca la
data delle avvenute alluvioni, o frane o valanghe - vorrei poi
sapere se sono frane, valanghe o di che cosa si tratta. La dizione
è di una genericità incredibile. I Comuni sono sparpagliati in
tutta la Regione, per cui io chiedo come possa un Consigliere
capire di quali eventi si tratti. Credo sia non solo un problema di
corretta esposizione delle delibere e di informazione al Consiglio
- che è un diritto di tutti i Consiglieri - ma che sia anche
necessario in questo settore sapere con un po' di precisione dove
interveniamo, quali sono questi eventi alluvionali e quanti danni
hanno provocato. Questi elementi sono necessari per la stessa
nostra documentazione, anzi approfitto dell'occasione per dire che
l'Assessorato dovrebbe tenere con particolare attenzione un computo
degli interventi fatti, perché il problema di come intervenire dopo
le alluvioni e di come intervenire prima, è un problema importante.
A noi sta particolarmente a cuore, tanto è vero che come Gruppo
comunista abbiamo deciso di dare il nostro contributo con una
tavola rotonda che approfondirà, nella giornata di venerdì, alcuni
aspetti dell'intervento non solo della Regione, ma anche dei
Comuni. Questa è un'informazione che volevo dare al Consiglio, e
approfitto dell'occasione.
Sta di fatto che vorrei capire di più su questa delibera.
Presidente
- Risponde l'Assessore all'Agricoltura e
Foreste, Marcoz; ne ha facoltà.
Marcoz (UV)
- Ogni domanda viene presentata
all'Assessorato e corredata da un fascicolo che è impossibile
allegare alle delibere in quanto dai danni rilevati dal
sopralluogo, dall'evento naturale che lo ha causato, il tecnico
stabilisce l'entità del danno, sempre in rapporto all'azienda che
lo ha subito e alla sua entità economica, cioè il valore economico
del ripristinare un muro in funzione del bene che viene riattivato.
Quindi ogni ditta ha una sua valutazione, ha una sua perizia.
Le valutazioni sono visibili a tutti i Consiglieri, non credo
che il Consigliere Tonino pretenda che si alleghi ad ogni delibera
tutto il fascicolo per ogni singolo proprietario. Se c'è qualcosa
che in questa delibera non ritiene esatto, gli uffici
dell'Assessorato sono aperti: può controllare come vengono dati i
contributi.
In genere si tratta - come si dice nella delibera - di eventi
avvenuti in seguito ad alluvioni, a piogge torrenziali oppure a
frane o smottamenti.
Presidente
- Altri chiedono la parola? Ha chiesto di
parlare il Consigliere Carlassare. Ne ha facoltà.
Carlassare (DPROL)
- Mi associo ai rilievi fatti dal
Consigliere Tonino, - vista anche la mia particolare situazione non
penso che avrei potuto accedere alle informazioni di cui parlava
l'Assessore all'Agricoltura e Foreste Marcoz - ritenendo che almeno
per sommi capi si potrebbe dare una informazione che consenta di
inquadrare i vari lavori in cui la Regione deve intervenire.
Non penso di essere in grado di dare un giudizio nel merito ed
annuncio la mia astensione che è motivata da questo fatto. Questo
per me è un elenco di lavori che non sono assolutamente in grado di
giudicare, e richiederei che almeno per sommi capi, quando si
verificano eventi di questo genere si comunichi di che cosa si
tratta e come è avvenuto, anche per evitare che su un certo terreno
ogni volta che piove si verifichino le stesse cose. Per avere
quindi la possibilità di un controllo non solo da parte
dell'Ufficio dell'Assessorato, ma anche da parte dei Consiglieri
che possono dare un giudizio a ragion veduta.
Presidente
- Altri chiedono la parola? Ci sono
dichiarazioni di voto?
Presidente
- Metto in approvazione la ratifica della
deliberazione 4688.
Esito della votazione:
Presenti: 30
Votanti: 29
Astenuto: 1 (Carlassare)
Favorevoli: 29
Il Consiglio approva.
Presidenza del Presidente Faval.
Oggetto n. 4851 in data 9 ottobre 1981:
Concessione e liquidazione di un contributo di lire 10.000.000
al Comune di Valtournenche nelle spese sostenute per la
sistemazione provvisoria della vecchia strada a fianco della
galleria di Pérrères. - Approvazione e finanziamento di
spesa.
Presidente
- Qualcuno chiede la parola?
Presidente
- Metto in approvazione la ratifica della
deliberazione n. 4851.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 4852 in data 9 ottobre 1981:
Lavori
di sistemazione del piazzale antistante lo stabile di proprietà
regionale sede dell'Istituto Tecnico Commerciale e per Geometri in
Comune di Châtillon - Approvazione ed impegno di spesa - Esecuzione
dei lavori in economia diretta - Assegnazione dei lavori.
Presidente
- Nessuno chiede la parola?
Presidente
- Metto in approvazione la ratifica della
deliberazione n. 4852.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 4908 in data 16 ottobre 1981:
Concessione di un contributo alle Scuole materne private
aderenti alla Sezione valdostana della F.I.S.M. - Anno scolastico
1981/82 - Approvazione e liquidazione di spesa.
Presidente
- Qualcuno chiede la parola? Ha chiesto di
parlare il Consigliere Cout; ne ha facoltà.
Cout (PCI)
- Solo per un chiarimento su una questione che
già mi ero posto alcune volte.
Vengono dati questi due contributi: praticamente un acconto che
viene liquidato alla fine. Molto probabilmente allora su tutte
queste richieste, che dovrebbero essere documentate, vengono fatti
dei controlli delle sezioni e degli alunni. Vorrei sapere come
avvengono questi controlli, su cosa e in quale periodo.
È una questione che penso debba essere seguita dalla Regione sia
per l'ammontare della cifra che per la delicatezza della
questione.
Presidente
- Ha chiesto di parlare il Consigliere
Carlassare; ne ha facoltà.
Carlassare (DPROL)
- Io mi dichiaro contrario a questa
prassi. Non metto in discussione la legittimità delle scuole
materne private, ritengo però che la Regione debba impegnarsi in
prima persona per fornire questo servizio pubblico essenziale alla
popolazione, quindi il discorso deve essere impostato in modo
diverso.
Se un'associazione, un ente, un privato cittadino intende
fornire un servizio di quel genere come iniziativa privata,
liberissimo di farlo. Non ritengo però che l'Ente pubblico debba
intervenire con un impegno di spesa così rilevante per garantire un
servizio legittimo costituzionalmente - nessuno lo mette in dubbio
- che però è un servizio fornito da un privato cittadino, il quale
dovrebbe provvedere anche al suo sostegno economico, in quanto si
tratta di una normale operazione di carattere commerciale.
A mio avviso la Regione dovrebbe impegnarsi a costruire una rete
di servizi pubblici che rendano quanto meno non necessari sul piano
della esigenza reale della popolazione i servizi privati. Dopo di
che, se alcuni privati cittadini vogliono crearsi un proprio
servizio o vogliono accedere ad un servizio privato, nessuno
contesta il loro diritto a farlo; però la Regione dovrebbe
impegnarsi a fornire il servizio.
Presidente
- Risponde l'Assessore alla Pubblica
Istruzione, Viglino; ne ha facoltà.
Viglino (UV)
- En ce qui concerne l'intervention du
Conseiller Cout, je peux garantir que nous surveillons ces écoles,
et il nous arrive, par exemple, de ne pas autoriser l'ouverture
d'une certaine section si les conditions - qui sont celles du
règlement entre cette Fédération et la Région, règlement qui a
l'unanimité, je le rappelle, dans le Conseil précédent, et dont
personne n'a encore demandé la révision - ne sont pas respectées.
Nous faisons ce contrôle à travers notre Bureau de Coordination de
l'école maternelle, où chaque école privée doit présenter les
documents et demander que cette école soit autorisée.
De plus, nous avons également des contacts afin de donner
quelques indications au point de vue didactique et pédagogique,
lorsque elles sont demandées. A ce propos, lorsque nous aurons la
possibilité de réétudier la structure de l'école maternelle - qui
actuellement a une seule Direction didactique - nous aurons
certainement sur le territoire les moyens pour effectuer un
contrôle encore plus précis.
En ce qui concerne la déclaration du Conseiller de Nuova
Sinistra, il y a la loi régionale, qui est la n. 22 de 1972, qui
prévoit l'institution de nouvelles sections de l'école maternelle
régionale; la Commune présente une demande et propose à la Région
le terrain sur lequel doit se faire la nouvelle construction.
Evidemment celui d'agrandir le nombre des sections de l'école
maternelle régionale a été un de mes buts principaux. En effet, de
1975 à l'heure actuelle, les 80 sections sont devenues 105 avec une
augmentation de 25 sections. Et l'ouverture de ces nouvelles écoles
a été faite évidemment sur la base de la loi régionale n. 22.
J'ai déjà déclaré publiquement au Conseil que, dans les Communes
où il y a actuellement une école privée il serait souhaitable qu'il
y aie également la présence d'une école maternelle régionale, pour
pouvoir donner aux parents la possibilité d'un choix. Je cite le
cas, par exemple, de St. Vincent, où il y a une école maternelle
privée dans le chef lieu et, à Moron, une école maternelle
régionale; je dois dire qu'en peu de temps la section unique de
Moron a dû être divisée parce qu'il y a des parents de
Saint-Vincent qui ont préféré envoyer leurs enfants à Moron plutôt
que de les envoyer à l'école privée.
Presidente
- Metto in approvazione la ratifica della
deliberazione n. 4908.
Esito della votazione:
Presenti: 28
Favorevoli: 27
Contrari: 1 (Carlassare)
Il Consiglio approva.
Oggetto n. 4909 in data 16 ottobre 1981:
Borsa
di studio istituita alla memoria del Dott. Cesare Ollietti (Mèsard)
da assegnare ad uno studente meritevole e bisognoso che intraprenda
gli studi universitari - Aumento dell'importo della borsa di studio
e approvazione di nuove norme di assegnazione - Revoca di
precedenti deliberazioni.
Presidente
- Qualcuno chiede la parola?
Presidente
- Metto in approvazione la ratifica della
deliberazione n. 4909.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 4910 in data 16 ottobre 1981:
Aumento dell'importo annuo della borsa di studio intitolata alla
memoria del partigiano "Emile Lexert".
Presidente
- Qualcuno chiede la parola?
Presidente
- Metto in approvazione la ratifica della
deliberazione n. 4910.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 4911 in data 16 ottobre 1981:
Aumento dell'importo annuo della borsa di studio intitolata alla
memoria dell'Abate "Pierre Anselme Plassier".
Presidente
- Metto in approvazione la ratifica della
deliberazione n. 4911.
Esito della votazione:
Presenti, votanti e favorevoli: 28
Il Consiglio approva all'unanimità.
Oggetto n. 4913 in data 16 ottobre 1981:
Concessione e liquidazione al Comune di Gressoney-Saint-Jean di
un contributo di lire 1.850.000 per la partecipazione di alunni e
insegnanti di Scuola media a corsi di lingua tedesca.
Presidente
- Ha chiesto di parlare il Consigliere Cout;
ne ha facoltà.
Cout (PCI)
- La spesa complessiva per tutti questi corsi
sarà di lire 4 milioni e 60 mila e sostenuta dal Comune; di questa,
1.850.000 lire è a carico della Regione.
Questo vuol dire che tutte le spese per questi corsi saranno
sostenute dal Comune, o chi si iscrive al corso, ad esempio gli
insegnanti della Scuola media, dovrà pagare qualcosa? Frequentare
questi corsi comporterà una spesa o sarà gratuito per tutti? Ad
esempio gli studenti che sono andati a Innsbruck hanno avuto
qualche spesa o erano spesati?
Presidente
- Risponde l'Assessore alla Pubblica
Istruzione, Viglino; ne ha facoltà.
Viglino (UV)
- La dépense qui a été signalée dans cette
délibération est la dépense totale; sur cette somme - je m'étonne
que cela n'aie pas été spécifié par mes Bureaux - il y a une partie
qui est versée par les familles, parce que nous sommes de l'avis
que le tout gratuit n'est pas éducatif. Je crois me rappeler que
les familles ont versé a peu près le 40% - ou le 60% de la dépense,
mais je donnerai la donnée exacte a Monsieur Cout.
La Commune a simplement payé le transport de Gressoney à Verona,
et la Région a payé la différence. J'ai la documentation complète,
y compris une relation détaillée faite par l'enseignante qui a
accompagné ce groupe d'élèves et qui a eu son congé entièrement
gratuit.
Donc, la dépense que nous avons indiquée est celle que nous
avons concordée avec la Commune.
Presidente
- Metto in approvazione la ratifica della
deliberazione n. 4913.
Esito della votazione:
Presenti, votanti e favorevoli: 27
Il Consiglio approva all'unanimità.
Oggetto n. 4967 in data 16 ottobre 1981:
Concessione di un contributo al Comitato regionale
dell'Associazione volontari italiani del Sangue (AVIS) -
Approvazione e liquidazione della spesa di lire 13.500.000.
Presidente
- Ha chiesto di parlare il Consigliere
Mafrica; ne ha facoltà.
Mafrica (PCI)
- Vorrei sapere dall'Assessore alla Sanità
e Assistenza Sociale se il sangue raccolto in Valle d'Aosta viene
poi conservato come tale, oppure se viene separato nei suoi
componenti.
A me risulta che con la separazione è più facile sia la
conservazione che la somministrazione ad esempio solo dei globuli
rossi.
Vorrei sapere come avviene il procedimento nella nostra
Regione.
Presidente
- Ha chiesto di parlare il Consigliere
Minuzzo, ne ha facoltà.
Minuzzo (PSDI)
- Per avere notizie dall'Assessore
competente sul problema concernente la raccolta di sangue.
Mi risulta che per la Bassa Valle, malgrado tutti i discorsi che
erano stati fatti su un centro mobile di raccolta per il Centro
trasfusionale di Aosta, ci si debba ancora avvalere dell'opera del
Centro trasfusionale di Milano che viene con ben 4 persone a fare
dei prelievi che certe volte non superano il numero di 10-15.
Non si riesce a capire come da Milano si spostino per così pochi
prelievi, e soprattutto perché non si sia ancora riusciti a mettere
a posto la questione per quanto concerne il Centro Trasfusionale
valdostano. Volevo appunto avere notizie dall'Assessore in merito
al problema.
Presidente
- Risponde l'Assessore alla Sanità ed
Assistenza sociale, Rollandin; ne ha facoltà.
Rollandin (UV)
- Per quanto riguarda la richiesta di
informazione sulla lavorazione del sangue al Centro trasfusionale,
posso dire che attualmente c'è un agitatore di flaconi che permette
la separazione del plasma dalle emazia. Sono state fatte delle
riunioni sia con la Commissione prevista dall'art. 60 sia col
responsabile del Centro, per vedere come poteva essere impostata
l'attuazione di tutto quanto è previsto dalla legge che tra l'altro
prevede l'utilizzo dei Centri di altre Regioni che possano avere
difficoltà di raccolta e quindi di utilizzo del sangue.
L'accenno al miglior utilizzo del sangue intero non è del tutto
esatto: dei flaconi raccolti se ne mantiene un determinato numero;
visto che la scadenza del sangue è a cicli di 20 gg. i flaconi
scaduti dei quali non si è provveduto subito alla separazione
vengono inviati ai centri che lavorano il sangue per ricavarne
fibrinogeno, albumia, pds; quindi per gli utilizzi susseguenti al
recupero del materiale contenuto nel sangue.
Quella delle emazia è la parte che di solito non viene
utilizzata perché viene separata per l'utilizzo del sangue
fresco.
L'utilizzo medio del sangue va dai 20 ai 47 flaconi al giorno
per gli impieghi di pronto intervento o le trasfusioni, legate in
particolare alle branche chirurgiche. Le emoteche attualmente
esistenti al Centro trasfusionale sono sufficienti per queste
esigenze interne.
Altro sangue viene mandato in parte a Genova, in parte a Milano,
in parte, in base ad una vecchia convenzione, viene ceduto alla
ditta Cabilanga, da cui riceviamo come contropartita, rispetto al
calcolo del prezzo di un flacone di sangue, determinati grammi di
albumina purificati.
Per quanto riguarda le osservazioni del Consigliere Minuzzo sul
problema della raccolta del sangue in Bassa Valle, voglio precisare
che la legge 60 a cui faceva cenno non parla del centro mobile,
bensì della raccolta che avviene per ogni distretto; la quale può
avvenire visto che il prelievo non presenta difficoltà,
direttamente negli ambulatori già predisposti, come avveniva una
volta; poi il Centro andrebbe a ritirare il sangue.
È giusta, l'osservazione di come mai si occupa ancora di questo
il Centro di Milano. Va detto che le riunioni di cui facevo cenno
prima sono state fatte allo scopo di arrivare ad assorbire in loco,
con il Centro, tutto il sangue che invece viene ancora inviato a
Milano, per poi inviarne una parte a Milano, dove il responsabile
del Centro che attualmente provvede alla raccolta del sangue è
responsabile anche del Centro Emoderivati della Regione Lombardia,
con la quale sono associate Piemonte e Liguria e si sta associando
il Veneto. Questo consorzio attualmente produce e dà un
corrispettivo, per ogni litro di sangue, di 15 gr. di albumina;
ogni litro di sangue sono 4 flaconi e ogni grammo di albumina ha un
prezzo sul mercato che varia dalle 22 alle 29 mila lire, mentre noi
utilizziamo questa albumina prendendola dalle ditte
farmaceutiche.
Attualmente le singole AVIS locali provvedono ad inviare ai
propri iscritti, ogni 4 mesi, la lettera che li invita a
presentarsi a dare il sangue: può succedere che si presentino
tutti, che se ne presenti solo una parte o che non si presenti
nessuno; il che evidentemente crea inconvenienti per
l'organizzazione, cosa che lamenta il Centro di Milano. In futuro,
la raccolta programmata e organizzata a livello locale dovrebbe
evitare questa discontinuità - va ricordato inoltre che nessuno dà
il sangue di sabato o di domenica, giorni non retribuiti.
L'organizzazione, che comprende tutta la Regione, si sta
organizzando per distretti per dare tutto il sangue al Centro che
ne lavora la parte che serve alle sue esigenze, per poi cedere il
sangue scaduto, in parte il plasma che è già stato lavorato e
quindi separato.
Per quanto riguarda il Centro Emoderivati, a parte il progetto
di legge che è all'esame delle Camere e che riguarda la modifica
del regolamento dei centri trasfusionali e delle loro competenze,
esso attualmente ha anche difficoltà di personale, e infatti si
stanno facendo dei concorsi; ad organico completo si potrà
sopperire a queste carenze.
Presidente
- Metto in approvazione la ratifica della
deliberazione n. 4967.
Esito della votazione:
Presenti, votanti e favorevoli: 27
Il Consiglio approva all'unanimità.
Oggetto n. 5026 in data 23 ottobre 1981:
Aumento dell'importo delle borse di studio intitolate alla
memoria del Prof. J. Boson, del Canonico J. Bréan e dell'Abate J.
Trèves, da assegnare ad alunni meritevoli e bisognosi del Seminario
Maggiore di Aosta.
Presidente
- Metto in approvazione la ratifica della
deliberazione n. 5026.
Esito della votazione:
Presenti, votanti e favorevoli: 27
Il Consiglio approva all'unanimità.
Oggetto n. 5031 in data 23 ottobre 1981:
Inserimento di alunni con handicap ai Centri diurni estivi
organizzati dalla Comunità montana "Mont Emilius" - Anno 1981 -
Approvazione e liquidazione di spesa.
Presidente
- Metto in approvazione la ratifica della
deliberazione n. 5031.
Esito della votazione:
Presenti, votanti e favorevoli: 27
Il Consiglio approva all'unanimità.
Oggetto n. 5038 in data 23 ottobre 1981:
Concessione e liquidazione di un primo contributo alla Scuola
magistrale "San Giuseppe" per assicurare la frequenza alle alunne
per l'anno scolastico 1981/82 - Approvazione e liquidazione di
spesa.
Presidente
- La parola al Consigliere Carlassare; ne ha
facoltà.
Carlassare (DPROL)
- Io vorrei fare una domanda
all'Assessore competente ed alcune considerazioni. Ci troviamo di
fronte ad una scuola che dovrebbe all'incirca fornire lo stesso
tipo di prestazione e di qualificazione della scuola pubblica.
Questa scuola si trova dislocata anche fisicamente in una zona
abbastanza prossima alla scuola pubblica. Ci sono motivazioni
precise che spingono delle famiglie ad iscrivere i figli in questa
scuola privilegiandola rispetto alle magistrali pubbliche? Se le
famiglie spendono 55 mila lire al mese per mandare i figli a
scuola, ci devono essere delle motivazioni. Queste motivazioni
possono essere: carenze evidenti da parte della scuola pubblica -
quindi mancata capacità di assorbire tutti quelli che si iscrivono
a questo tipo di scuola -, disfunzioni di qualsiasi genere che
possono favorire questa scelta delle famiglie.
Se sono vere queste ipotesi, io sono d'accordo che si dia un
contributo a queste famiglie; se invece la scelta è puramente
ideologica, motivata dal fatto che si preferisce mandare in una
scuola privata i propri figli, io sono contrario a che venga data
questa sovvenzione.
La mia posizione dipenderà dalle spiegazioni che mi verranno
date dall'Assessore alla Pubblica Istruzione, Viglino.
Presidente
- Risponde l'Assessore alla Pubblica
Istruzione, Viglino; ne ha facoltà.
Viglino (UV)
- Le motif est très simple: nous n'avons pas
d'écoles qui correspondent au type d'école de l'Institut Saint
Joseph. Ce qu'on appelle «Scuola Magistrale» c'est l'école qui, en
trois ans, prépare les jeunes filles qui la fréquentent au diplôme
d'institutrice d'école maternelle; ce qui est tout à fait différent
de l'«Istituto Magistrale» qui, en quatre ans d'étude, prépare les
élèves au diplôme d'instituteur et institutrice d'école
primaire.
Donc, il est évident que les jeunes filles qui désirent un jour
enseigner dans les écoles maternelles vont s'inscrire à cette
école. D'autre part, nous savons très bien que les diplômes de nos
écoles actuellement ont d'énormes difficultés pour trouver un
emploi, surtout en ce qui concerne l'école maternelle où nous avons
comme Région le 50% des sections le 25% est à la Commune d'Aoste,
le 25% à l'école privée. Et, comme c'est une école jeune, - la
moyenne d'âge des institutrices d'école maternelle régionale est à
peu près de 32 ans - et en ce moment nous avons des titulaires
partout, il y a très peu d'espoir que les jeunes filles qui
s'inscrivent dans cette école puissent demain obtenir un emploi.
D'ailleurs nous pouvons dire cela également pour tous ceux qui
s'inscrivent désormais dans nos écoles. C'est un problème très
grave, et c'est très difficile de lui donner une solution.
A un moment donné j'avais même proposé à la Directrice de
l'école en question de n'ouvrir qu'une seule section, mais dès que
cette proposition a été faite j'ai reçu une délégation de mères qui
m'a accusée d'empêcher leurs jeunes filles d'aller s'inscrire à
cette école; parmi cette délégation il y avait des familles qui
étaient de n'importe quelle idée politique et qui désiraient
inscrire leurs filles dans cette école. Devant cette explosion il a
fallu continuer les inscriptions libres. Je dois toutefois préciser
qu'il y a une nette diminution dans les inscriptions aux écoles
comme «Istituto Magistrale» et même «Licei» en faveur de l'Institut
Professionnel Régional qui, ayant désormais 5 ans d'études, permet
d'accéder à l'Université. Et nous commençons à avoir des
inscriptions dans un nombre très élevé dans ces écoles. En effet
par exemple cette année l'école normale a perdu presque une
section, et tout cela en faveur des Instituts Professionnels.
Presidente
- Metto in approvazione la ratifica della
deliberazione n. 5038.
Esito della votazione:
Presenti, votanti e favorevoli: 27
Il Consiglio approva all'unanimità.
Oggetto n. 5039 in data 23 ottobre 1981:
Concessione di un primo contributo di lire 20.000.000 al Comune
di Gressan nelle spese sostenute per l'ampliamento del Cimitero
comunale - Approvazione ed impegno di spesa.
Presidente
- Metto in approvazione la ratifica della
deliberazione n. 5039.
Esito della votazione:
Presenti, votanti e favorevoli: 27
Il Consiglio approva all'unanimità.
Oggetto n. 5043 in data 23 ottobre 1981:
Lavori
di costruzione di un poliambulatorio in Comune di Donnas -
Liquidazione all'Impresa appaltatrice di un 1° acconto per
revisione prezzi contrattuali - Approvazione e finanziamento di
spesa.
Presidente
- Ha chiesto di parlare il Consigliere Tonino;
ne ha facoltà.
Tonino (PCI)
- Voglio approfittare di questa ratifica per
fare due domande. La prima rivolta all'Assessore ai Lavori
Pubblici, Borbey, riguarda i tempi per la ultimazione dei lavori
edilizi del Poliambulatorio. Io chiedo all'Assessore Borbey anche
per ristabilire un po' di giustizia, perché c'è in Bassa Valle una
minoranza che sostiene che il Poliambulatorio è un monumento
all'efficienza dell'Assessore alla Sanità ed Assistenza sociale
Rollandin, mentre gli altri ritengono che finalmente la Giunta fa
il suo dovere. Comunque siccome credo che della tempestività e
della rapidità dell'esecuzione si debba dare atto anche
all'Assessore ai Lavori Pubblici, Borbey, volevo chiedere per prima
cosa quali sono i tempi per l'esecuzione dei lavori.
La seconda domanda rivolta all'Assessore Rollandin riguarda un
aspetto particolarmente importante, che già abbiamo modo di
discutere e che si riferisce alla formazione del personale.
Vorrei sapere, se è possibile, a che punto siamo per l'eventuale
trasferimento o assunzioni di personale, affinché l'opera non
appena ultimata diventi anche efficiente.
Presidente
- Risponde l'Assessore ai Lavori Pubblici,
Borbey; ne ha facoltà.
Borbey (DC)
- L'opera in sé è quasi ultimata, manca il
completamento del reparto Emodialisi, cioè la parte che in seguito
è stata fatta con perizia suppletiva; il completamento di tutto
l'edificio avverrà fra circa 3 mesi.
È chiaro che il merito di fare delle opere pubbliche così
qualificanti - come altre in Valle d'Aosta - va a tutta la
Amministrazione regionale, compreso il Consigliere Tonino.
Presidente
- La parola all'Assessore alla Sanità ed
Assistenza sociale, Rollandin.
Rollandin (UV)
- Penso che nel pubblico dibattito che
abbiamo avuto ci sia stata occasione di chiarire i problemi del
personale in particolare per quanto riguarda gli scambi possibili
tra le Unità Sanitarie Locali.
Sono già pervenute diverse domande di personale che attualmente
opera nel territorio della Regione Piemonte e che avrebbe
l'intenzione di trasferirsi in questa nuova struttura. Teniamo
conto che un'operazione del genere è prevista dalla normativa del
761 - che non è ancora sbloccato, per cui questo trasferimento non
è ancora attuabile - a due condizioni: che ci sia l'assenso
dell'Amministrazione ricevente - che in questo caso è la USL della
Valle d'Aosta, - e il contemporaneo assenso da parte dell'USL
interessata. Comunque queste domande sono prese in considerazione,
e nel prevedere l'organizzazione del lavoro cioè Poliambulatorio
con Ospedale - si terrà conto anche di queste e di chi vuole essere
utilizzato in questa struttura.
L'altra via, che alcuni hanno già seguito, è che il personale
che lavora in una struttura dia le dimissioni e chieda di essere
assunto in un'altra. Questo comporterebbe interruzione, che è il
punto grave, perché in linea di massima c'è la tendenza ad evitare
che ci siano interruzioni di servizio e quindi che ci sia una
continuità amministrativa tra una USL - che in questo caso riguarda
una regione - e l'USL che riguarda una Regione limitrofa, in questo
caso la nostra.
Questo è di questi giorni; appena il 761 verrà sbloccato sarà
preso in considerazione.
Presidenza del Presidente Dolchi
Presidente
- Ha chiesto di parlare il Consigliere Cout,
ne ha facoltà.
Cout (PCI)
- Vorrei chiedere un chiarimento all'Assessore
competente. Per il personale, l'eventuale trasferimento ecc., fino
a che punto e per che cosa c'entra l'USL e fino a che punto e per
che cosa c'entra l'Assessorato?
Presidente
- Risponde l'Assessore alla Sanità ed
Assistenza sociale, Rollandin; ne ha facoltà.
Rollandin (UV)
- La questione sta in questi termini; i
concorsi, le assunzioni e quanto è nell'organizzazione del
personale riguarda la Regione. Non per scelta della Regione, ma
perché nell'833 è chiaro. La gestione del personale che a seguito
dei concorsi e delle assunzioni fatte dalla Regione è funzionale
come servizio, riguarda l'Unità Sanitaria Locale.
Presidente
- Metto in votazione la ratifica della
deliberazione n. 5043.
Esito della votazione:
Presenti, votanti e favorevoli: 27
Il Consiglio approva all'unanimità.
Oggetto n. 5060 in data 23 ottobre 1981:
Concessione di un contributo di lire settanta milioni al
Comitato organizzatore di due gare di sci valide per la coppa del
mondo F.I.S. che si svolgeranno in Valle d'Aosta durante la
stagione invernale 1981/82 - Approvazione ed impegno di
spesa.
Presidente
- Ha chiesto di parlare il Vice-Presidente
Faval; ne ha facoltà.
Faval (UV)
- Visto l'argomento trattato da questa
deliberazione, vorrei chiedere all'Assessore al Turismo,
Urbanistica e Beni culturali, Pollicini, se corrispondono a verità
le notizie che abbiamo letto in questi giorni sui giornali, e cioè
che nella stagione '82-'83 finalmente la Valle d'Aosta dovrebbe
ospitare una gara di sci valida per la coppa del mondo maschile, e
vorrei sapere quali sono le garanzie che abbiamo avuto in
merito.
Presidente
- Ha chiesto di parlare il Consigliere
Carlassare; ne ha facoltà.
Carlassare (DPROL)
- In questa deliberazione si fanno due
cifre: un preventivo di spesa di 150 milioni e un contributo
regionale di 70 milioni.
Vorrei fare un minimo di riflessione; personalmente sono
convinto che l'impegno prioritario dell'Amministrazione regionale,
per quanto riguarda lo sport, debba rivolgersi verso le strutture
sportive di base e formative, e quindi le gare di élite e queste
manifestazioni, dal punto di vista sportivo debbano essere un
impegno di secondaria importanza. Probabilmente queste gare sono
invece molto importanti per quanto riguarda l'afflusso turistico e,
diciamo, la pubblicità che ne ricava la regione e che si traduce in
quattrini che finiscono nelle tasche di categorie ben precise e
delimitate di persone che si trovano ad operare nei territori dove
si svolgono.
Vorrei chiedere all'Assessore se, perlomeno, indicativamente sa
dire in quale misura contribuiscono al finanziamento di queste gare
albergatori, commercianti, persone che ne traggono profitti
economici ben precisi, perché mi pare che il problema sia questo.
Se non c'è un contributo da parte di questi signori, che, secondo
me, dovrebbe essere molto più forte di quello regionale, noi ci
troviamo a spendere quattrini che dovrebbero essere di tutta la
comunità valdostana, compresi quei paesi che con queste gare
guadagnano ben poco e a volte solo dei disagi, mentre le persone
che in effetti traggono dei benefici immediatamente e
immediatamente palpabili e corposi, non contribuiscono per
niente.
Presidente
- Risponde l'Assessore al Turismo, Antichità e
Belle Arti, Pollicini; ne ha facoltà.
Pollicini (DP)
- Una delle prime cose che ho fatto quando
ho avuto l'incarico di Assessore al Turismo è stata quella di
iniziare una polemica piuttosto dura nei confronti del Presidente
della F.I.S. Gattai, perché aveva sempre discriminato la nostra
Regione dal circo bianco delle grosse manifestazioni sciistiche
internazionali che sono, secondo me, il maggior veicolo
pubblicitario e promozionale di qualsiasi stazione turistica.
Polemica dura, fatta su "La Repubblica" ed altri giornali sportivi.
Dopo di che siamo giunti a trovare un punto di incontro che è stato
sancito il 24 dicembre dello scorso anno a Courmayeur.
Poiché la F.I.S. diceva che la nostra era l'unica Regione che
non dava sconti agli iscritti F.I.S. e quindi accampava come alibi
questa discriminazione che da parte della Regione si faceva nei
suoi confronti, è stato concordato che gli impianti di risalita
della Valle d'Aosta avrebbero fatto per gli stagionali uno sconto
del 10% agli iscritti F.I.S.
D'altra parte c'era il pacchetto che prevedeva l'assegnazione
della coppa del mondo femminile che avrà luogo il 6 dicembre a
Pila; la coppa del mondo nella gara di fondo di Brusson il 22
gennaio, e una coppa del mondo maschile su cui io puntavo
decisamente perché sul piano promozionale e dell'interesse
internazionale è molto più valido un discorso che riguarda la coppa
del mondo maschile.
Dirò che la gran parte della gente era convinta che ancora una
volta il Presidente della F.I.S. avrebbe snobbato la Valle d'Aosta,
ed io ero accusato di ingenuità perché credevo a questo impegno.
Ingenuità che ho cercato di smentire facendo siglare l'accordo nel
corso di un'intervista del TG 3, in maniera tale che il Presidente
della F.I.S. in teoria avrebbe anche potuto non mantenere
l'impegno, ma avrebbe mancato come uomo e come autorità
sportiva.
In effetti l'impegno è stato mantenuto, il 13 dicembre dell'82
ci sarà una gara di slalom speciale maschile a Courmayeur.
Personalmente ero dell'opinione che queste manifestazioni dovessero
essere affidate a località che non fossero le due maggiori, proprio
perché c'era una maggior necessità di lanciare stazioni che potremo
definire secondarie, se intendiamo come primarie Courmayeur e
Cervinia. Evidentemente però vi sono una serie di altre esigenze e
la data- che per l'Italia è sempre quella prima quindicina o
comunque del mese di dicembre, perché vengono dalla Val d'Isère,
passano in Italia e poi in Austria - purtroppo non ci favorisce,
perché abbiamo delle stagioni in cui la neve non sempre rispetta il
calendario delle gare.
Per quanto riguarda la gara di Pila abbiamo l'Eurovisione - sono
andato a Roma ed ho preso contatti diretti con la RAI - e la
trasmissione in diretta delle due manches alle 9.30 e alle 13.30.
Va detto che i costi sono notevoli, perché la sola SIP per portare
i cavi per la trasmissione in diretta chiede 15 milioni; poi c'è
tutta la spesa dell'ospitalità per le squadre, i tecnici e i
suiveurs.
(Intervento dell'aula incomprensibile)
Siamo entrati nel ciclo delle stazioni che ospitano gare di
coppa del mondo, rompendo una tradizione di 20 anni, perché tutti
gli anni la prima gara di coppa del mondo in Italia si svolgeva a
Madonna di Campiglio. Questo è l'impegno assunto, auguriamoci che
sia mantenuto: nel calendario dell'82 c'è; mi auguro che la cosa
permanga.
Un altro discorso che mi pare giusto fare è quello della gara di
Brusson, gara che andrà anche lei in televisione. Sarà di 30
chilometri e si svolgerà il 22 gennaio. L'anno scorso questa gara
ci è costata 80 milioni; sono costi notevoli anche perché di
dilettantistico non c'è molto, però l'aspetto promozionale
indubbiamente è molto importante e supera la cifra di impegno.
Colgo l'occasione per dire che avremo in mondovisione, dalle ore
9 fino alle 10,30 del 10 gennaio e dalle ore 9 del 13 gennaio -
l'una per il bob a due l'altra per il bob a 4 - la ripresa della
coppa del mondo prova zero di bob a Cervina, che quindi andrà in
America, in Canada, in Giappone ecc.. Questo mi pare molto
importante perché costituisce un ulteriore elemento di lancio
attraverso l'immagine.
Con questa iniziativa noi abbiamo inteso portare avanti un
discorso che riguardi la Valle d'Aosta, non tanto Courmayeur o Pila
o Brusson: l'immagine che metteremo in evidenza sarà quella della
regione nel suo complesso, perché tutto il discorso della località
diventa un discorso di campanile che ci interessa fino ad un certo
punto.
Un'altra cosa mi pare importante e cioè un'altra prova: il
campionato europeo juniores di slittino che avrà luogo sulla pista
di Combasse. Quindi abbiamo una densa stagione invernale che
secondo me, attraverso le riprese televisive e mass-media, ci
porterà un notevole vantaggio sul piano promozionale in un'epoca in
cui la promozione turistica è presa d'assalto da tutte le
località.
Abbiamo trovato uno sponsor per le gare che ci dà 60 milioni: è
una ditta locale, la SIB. Questo spiega la differenza di cifre. Non
è certo però che i 70 milioni bastino. Cercheremo anche gli
striscioni e di utilizzare al massimo la possibilità di recuperare
denaro. Va detto però che le manifestazioni sportive di base sono
necessarie e c'è un'assemblea sportiva che si autodistribuisce i
finanziamenti della legge regionale, così come si ha una
autodistribuzione dei finanziamenti regionali anche per gli enti
sportivi.
Quello che mi pare importante dire è che effettivamente non
troviamo da parte degli operatori turistici un contributo alla
spesa che viene affrontata per queste gare. È un discorso di
cultura turistica, che man mano si evidenzierà; queste cose
avvengono nelle altre Regioni, evidentemente noi dobbiamo ancora
lavorare per convincere la gente.
C'è un fatto da dire in coincidenza con questa mozione: sabato
si è avuto a Firenze un incontro tra le associazioni regionali del
turismo e il Ministro del Turismo, nel quale è stata presentata una
ipotesi di piano triennale turistico per me assolutamente
insufficiente, anche perché di fronte alla prevalenza dei 5000 km.
di coste che abbiamo, è un piano di pretta marca balneare più che
un discorso turistico complessivo. La notizia interessante che si è
avuta in quell'occasione è che l'Iva, in un primo tempo doveva
scattare con l'inizio della stagione invernale per gli impianti di
risalita e che era del 15%, è stata congelata e verrà messa in
applicazione nell'anno successivo.
(Intervento dall'aula incomprensibile)
Il problema dei giornalieri è un altro discorso; è un discorso
grave perché è legato al fatto del diverso regime degli impianti di
risalita esistenti in Italia rispetto all'estero. Ad esempio in
Francia e in Svizzera la manutenzione delle piste è compito
dell'Ente pubblico in quanto sono considerate come delle strade.
Poiché la manutenzione delle piste incide per circa 1/3 del costo
di gestione degli impianti stessi, questo evidentemente consente a
quelle località di praticare prezzi inferiori.
Comunque un fatto molto importante mi sembra quello di essere
riusciti a superare la discriminazione praticata nei nostri
confronti e ad entrare nel circo bianco, cosa che io ritengo
importante anche perché il turismo, non dimentichiamolo,
rappresenta oggi col suo indotto circa 1/3 del reddito
regionale.
I prezzi saranno ridotti del 30% rispetto ai prezzi tariffari
degli alberghi e degli altri locali che ospiteranno le squadre.
Presidente
- Metto in approvazione la ratifica della
deliberazione 5060.
Esito della votazione:
Presenti: 24
Votanti: 23
Astenuti: 1 (Carlassare)
Il Consiglio approva.
Oggetto n. 5075 in data 23 ottobre 1981:
Concessione di un contributo alla Federachon Esport de Notra
Tera ai sensi della legge regionale 11 agosto 1981, n. 53 -
Approvazione e liquidazione di spesa.
Presidente
- Metto in approvazione la ratifica della
deliberazione n. 5075.
Esito della votazione:
Presenti, votanti e favorevoli: 24
Il Consiglio approva all'unanimità.
Oggetto n. 5107 in data 23 ottobre 1981:
Concessione e liquidazione al Comune di Aosta di un contributo
di lire 20.000.000 per interventi a favore degli sfrattati -
Approvazione e finanziamento di spesa.
Presidente
- Ha chiesto di parlare il Consigliere
Bajocco; ne ha facoltà.
Bajocco (PCI)
- Noi voteremo a favore di questa delibera
di 20 milioni al Comune di Aosta per le spese cui è andato e dovrà
andare incontro per pagare gli alberghi nei quali sono ospitati gli
sfrattati. Attualmente si tratta di 26 persone; di queste 8 sono
nuclei familiari.
Proprio l'altro ieri la Commissione sfrattati e la Commissione
Casa hanno avuto un incontro con il Pretore ed altri giudici del
Tribunale. Era stato chiesto direttamente a loro di dare un
contributo per far scivolare più che si può il problema di questi
sfrattati; essi ci hanno elencato le loro disponibilità ma è logico
che non possono andare fuori dalla legge; quello che è saltato
fuori in quell'occasione è che entro il 31 gennaio altre 20
famiglie si troveranno senza casa.
Il problema della casa è veramente gravissimo e non so, se non
facciamo qualcosa come sistemeremo queste famiglie. Va anche messa
in evidenza la spesa cui l'Ente pubblico andrà incontro, perché il
Sindaco ha inviato una lettera dicendo che la Commissione doveva
essere sciolta perché c'erano delle grandi difficoltà, e la
difficoltà grande era il problema del finanziamento. La cifra che
si deve pagare agli alberghi è di 46 milioni, non di una lira; con
questi 20 milioni arriviamo al 50% di questa spesa.
Vorrei sapere inoltre dal Presidente della Giunta se è stata
fatta la convenzione tra la Regione e l'albergatore dell'Hotel Beau
Séjour di Sarre per collocare queste famiglie.
Invito la Giunta e il Consiglio stesso a studiare veramente il
problema, perché il problema della casa diventa ogni giorno più
grave.
Presidente
- Risponde il Presidente della Giunta,
Consigliere Andrione, ne ha facoltà.
Andrione (UV)
- Noi avevamo già versato 12 milioni,
adesso ne versiamo 20. Per ora l'unica che ha fatto delle spese è
la Regione, e questa ha chiesto al Comitato che la partecipazione
alle spese da parte degli sfrattati sia stabilita e che sia pagata
subito, in modo che non si formino degli arretrati che non vengono
pagati e le cui fatture vengono mandate alla Presidenza della
Giunta Regionale, secondo un uso che non siamo disposti ad
avvallare.
Per quanto riguarda le altre questioni posso concordare con
Bajocco. Ripeto quello che ho detto: siamo disposti ad acquistare
alloggi, siamo disposti ad affittarli, purché il tutto si faccia in
certi termini. Con l'inizio di certe costruzioni, con quanto
abbiamo dato anche al Comune di Aosta e, con la conclusione di
certi lavori, dovremmo poterne diminuire il numero.
Uno dei punti che devono essere sollevati - Bajocco, mi sia
permesso dirlo - è il tipo di assegnazione che viene fatto degli
alloggi IACP; perché fino a quando le assegnazioni saranno date in
una certa maniera - e certi alloggi IACP sono affittati a prezzo di
mercato mentre gli assegnatari abitano altrove - evidentemente il
problema della casa sarà molto lungo da risolvere.
Presidente
- Metto in approvazione la ratifica della
deliberazione n. 5107.
Esito della votazione:
Presenti, votanti e favorevoli: 24
Il Consiglio approva all'unanimità.
Presidente
- Ha chiesto di parlare il Consigliere Voyat,
ne ha facoltà.
Voyat (UV)
- Volevo solo fare una comunicazione: se i
Capigruppo sono d'accordo, prima di discutere il punto 19 dovremmo
fare una riunione della Presidenza del Consiglio insieme ai
Capigruppo per vedere la designazione dei membri in questa
Commissione. Il Presidente è già a conoscenza che il Comitato, il
CORERAT, ne aveva chiesto la riconferma in blocco; quindi
bisognerebbe vedere se la cosa è possibile, o le variazioni che
potranno essere fatte.
Presidente
- Faccio anche presente che c'è un
dimissionario e c'è uno che non può partecipare perché è fuori
Aosta.
Ricordo che ci sono delle riunioni di Commissione alle ore 15 e
alle ore 15.30; i Capigruppo comunque, potranno riunirsi, se non
fanno parte di queste due Commissioni, con il Presidente nel
momento in cui apriremo i lavori, semmai ritardandone l'apertura di
qualche minuto.
I lavori riprenderanno alle ore 16.
La seduta è sospesa.
La seduta termina alle ore 13.13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK