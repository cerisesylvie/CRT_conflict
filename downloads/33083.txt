Consiglio Regionale della Valle d'Aosta - Oggetto del Consiglio n. 1557 del 12 gennaio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1557 del 12 gennaio 2011 - Resoconto
OGGETTO N. 1557/XIII - Interpellanze: "Realizzazione della
struttura del "Tiro a volo" nel comune di Saint-Vincent".
Interpellanza
Ricordato che uno dei punti di rilievo e di priorità
contenuti nel "Programma comune per la XIII legislatura" è
costituito dal Casinò de La Vallée di Saint-Vincent e che uno dei
due obiettivi individuati è rappresentato da "un piano di rilancio
dell'immagine per il tramite di iniziative di sensibilizzazione
della potenziale clientela e dello sviluppo di attività in grado di
attrarre in Saint-Vincent possibili giocatori. In questo quadro
rientra la realizzazione del "tiro a volo", che rappresenta anche
un valido riutilizzo di un'area di proprietà regionale";
Ricordato inoltre che questo indirizzo è stato ribadito
dall'Assessore Aurelio Marguerettaz nel corso dell'adunanza
consiliare del 10 febbraio 2010 durante la discussione sulla
"Petizione contro la realizzazione di un tiro a volo in località
Piole nel Comune di Saint-Vincent";
Appreso che il Sindaco di Saint-Vincent in merito al campo di
tiro a volo ha recentemente affermato che "Il progetto regionale è
stato accantonato per i costi eccessivi";
i sottoscritti Consiglieri regionali
Interpellano
la Giunta regionale per conoscere gli intendimenti in merito
ad una struttura che, per il presidente Rollandin, "non solo serve,
ma è invocata da tutti".
F.to: Rigo - Donzel
Interpellanza
Richiamati i resoconti di numerosi organi di informazione,
che nelle scorse settimane hanno riportato le dichiarazioni del
Sindaco di Saint-Vincent Adalberto Perosino, il quale, durante il
Consiglio comunale del 23/12/2010, avrebbe riferito che la
realizzazione del previsto tiro a volo in località Piole di
Saint-Vincent non avverrà a causa dei costi elevati;
Ricordato che in data 10/02/2010 il Consiglio regionale aveva
approvato a maggioranza la relazione della IV
a
Commissione consiliare, che esprimeva parere favorevole alla
costruzione del suddetto tiro a volo e che in quell'occasione sia
l'Assessore al Turismo, Sport, Commercio e Trasporti sia il
Presidente della Regione si erano espressi favorevolmente rispetto
all'impianto, auspicandone una rapida realizzazione;
il sottoscritto Consigliere regionale
Interpella
l'Assessore competente e il Presidente della Regione per
sapere:
1) se corrisponde al vero quanto riportato nei suddetti
resoconti giornalistici;
2) se sì, quali sono le motivazioni che hanno indotto la
Giunta regionale ad abbandonare la realizzazione
dell'impianto.
F.to: Chatrian
Presidente
- Il punto n. 22 all'ordine del giorno viene
discusso assieme al punto n. 25 all'ordine del giorno.
La parola al Consigliere Rigo.
Rigo (PD)
- Grazie Presidente.
A me pare che il testo dell'interpellanza sia chiaro ed
esaustivo e non sarebbe necessario aggiungere altro. Vorrei invece
brevemente rappresentarvi il mio stato d'animo quando ho letto sui
giornali dello scorso fine dicembre la notizia che
"Saint-Vincent dice addio al campo di tiro a volo".
Nel
Consiglio comunale di quel Comune infatti, come sanno bene i
colleghi, ad una precisa domanda di un consigliere comunale il
Sindaco affermò - leggo da
La Stampa
-:
"il progetto
regionale è stato accantonato per i costi eccessivi"
.
Sinceramente mi aspettavo dalla Regione una risposta, una replica,
anche a mezzo ANSA, una puntualizzazione in merito; invece nulla.
Forse non sarò stato attento, ma non ho trovato sugli organi di
stampa nulla di tutto questo.
Alla curiosità iniziale è subentrata la ricerca di una risposta.
Ma come mi sono chiesto se è vero che: la realizzazione del "tiro a
volo" è uno dei punti di rilievo e di priorità contenuti nel
programma comune per la XIII legislatura; il Casinò ha sempre
ritenuto che la pratica di quest'attività sportiva... almeno in
questo ultimo periodo, lo ha ricordato il dottor Natta in sede di
audizione in commissione... possa veicolare maggior turismo a
Saint-Vincent e alla Casa da gioco; l'allora Sindaco Bordet nel
corso della audizione in merito alla petizione contro la
realizzazione del progetto in questione non manifestò alcuna
contrarietà dell'Amministrazione comunale; l'Assessore regionale
Marguerettaz, il 20 maggio 2009, rispondendo ad un'interpellanza
del Vicepresidente Chatrian nella quale chiedeva informazioni, non
manifestò preoccupazioni in merito all'impegno economico, ma chiarì
che la Regione stava mettendo in campo un'azione di coinvolgimento
e concertazione sul progetto con il Comune e il Casinò; il
Presidente Rollandin, il 24 settembre 2009, nel corso della
discussione sulla relazione annuale al Consiglio sull'andamento
della gestione della "Casino de la Vallée s.p.a.", rispondendo ad
una maliziosa osservazione del collega Tibaldi
"vorrei avere
notizie per il tiro a volo che giace dimenticato come un dinosauro
sulla collina di Saint-Vincent"
(è sempre molto preciso il
collega Tibaldi...), affermò - leggo -:
"confermiamo la voglia
di farlo, però con un rallentamento dovuto alle misurazioni
acustiche della zona, non certo alla volontà di intervenire"
;
nel corso del dibattito svoltosi in Consiglio regionale il 10
febbraio 2010 in merito alla petizione sopraricordata, il
Presidente della Regione ribadì - leggo -:
"il problema vero è
che noi siamo in ritardo, perché questa struttura non solo serve,
ma è invocata da tutti"
; ultimo, ma non ultimo, ricordo che il
piano di sviluppo della Casa da gioco di Saint-Vincent, votato da
questo Consiglio, prevedeva, fra l'altro, anche tale progetto
proprio in funzione del piano di sviluppo. Orbene, in tutto questo
tempo si è parlato di tutto e di più: dei problemi ambientali e di
quelli prettamente sportivi, dai problemi legati al piano
regolatore a quelli dell'impatto acustico, dalla valorizzazione del
comprensorio alla sinergia con la Casa da gioco, mai sono state
però avanzate perplessità, dubbi, preoccupazioni sulla
sostenibilità finanziaria. Tanto è vero che non è mai stata
invocata l'onnipresente Finaosta, alla quale delegare anche questa
incombenza. Ecco le domande che mi sono posto e la curiosità si è
tramutata in sconcerto dopo la lettura di un carteggio epistolare
fra il Signor Paolo Ciambi, che l'Assessore conosce, e il
giornalista Piero Minuzzo del 27 dicembre scorso che ho trovato su
internet.
"Il Sindaco Perosino
- così scrive il Signor
Ciambi -
e prima di lui Sara Bordet, non sono mai stati
coinvolti in maniera diretta nella scelta di riqualificare l'area
Piole (vedi deliberazione Consiglio comunale n. 65 del 30 novembre
2009, pagina 3, "Sara Bordet precisa ancora che l'Amministrazione
comunale non è stata coinvolta in maniera diretta"). L'attuale
Sindaco, dunque, rispondendo ad una domanda rivoltagli dal
Consigliere Paolo Rollandin nel Consiglio comunale del 23 dicembre
2010, con ogni probabilità ha riferito quanto avrebbe già deciso
l'Amministrazione regionale. Dunque non si tratta di un "no" del
Sindaco semplicemente perché il Comune di Saint-Vincent ha limitata
voce in capitolo (l'area Piole, ricordo, è di proprietà regionale e
il suo recupero sarebbe stato a carico della Regione)"
. Certo,
legittimi tutti i ripensamenti, le riflessioni tardive ed è quindi
legittimo tornare sui propri passi, rivedere decisioni prese e
ribadite, ma questa modalità di far dire ad altri scelte decise dal
Governo regionale non mi sembra corretta, né trasparente. Se così
fosse, dopo oltre 20 anni di progetti su questa area di proprietà
regionale - anche qui la memoria storica del collega Tibaldi mi ha
aiutato - (centro ippico, complesso polivalente di servizi per il
tempo libero, valorizzazione delle terme, parco acquatico) al
concorso di idee del 2004 si aggiungerebbe anche, nel 2011,
un'amara conclusione dell'ennesimo progetto, ma le mie sono solo
supposizioni.
Presidente
- La parola al Vicepresidente Chatrian.
Chatrian (ALPE)
- Grazie Presidente.
Il mio intervento sarà molto breve, il collega Rigo ha già
illustrato dettagliatamente una serie di premesse. Questo Consiglio
un anno fa affrontò l'argomento in maniera dettagliata e puntuale e
il nostro gruppo aveva già presentato un'ulteriore iniziativa nel
maggio 2009. Il Consiglio aveva respinto la risoluzione presentata
dal nostro gruppo nel febbraio 2010, che avrebbe dovuto impegnare
la Giunta regionale a valutare alternative al sito Piole di
Saint-Vincent, al fine di ricercare soluzioni che non
interferissero con zone bisognose di una particolare quiete e che
riducessero soprattutto i costi e i tempi di realizzazione
dell'impianto. Avevamo chiesto di svolgere un'approfondita analisi
della pratica del tiro a volo in Valle d'Aosta e del tiro all'elica
in Italia e di effettuare un attento studio sulle reali
potenzialità per la casa da gioco dall'eventuale afflusso turistico
legato alla presenza dei tiratori all'elica.
Mi fermo qui perché la nostra iniziativa è chiara:
"se
corrisponde al vero quanto riportato nei suddetti resoconti
giornalistici"
e affermazioni fatte nel Consiglio comunale di
Saint-Vincent e
"se sì, quali sono le motivazioni che hanno
indotto
- o inducono -
la Giunta regionale ad abbandonare la
realizzazione dell'impianto"
. Grazie.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Rispetto a delle affermazioni che vengono fatte in un Consiglio
comunale, se ci devono essere delle smentite o delle conferme,
questo appartiene a colui che tali affermazioni fa, perché nessuna
documentazione, né indicazione è mai stata data al Comune di
Saint-Vincent sia in termini positivi, sia in termini negativi. Noi
abbiamo adottato un procedimento che crediamo possa essere
riconosciuto molto razionale e logico: abbiamo previsto un
investimento che riteniamo possa avere delle ricadute positive sia
per l'attività della casa da gioco in quanto attività
tradizionalmente vicina al gioco, piuttosto che al mondo sportivo,
sia dal punto di vista di un'attrazione per la zona di
Saint-Vincent.
Lo studio fu dato proprio per definire con chiarezza quelli che
potevano essere i limiti e i problemi di inquinamento acustico e la
risposta che ci venne data fu che si poteva fare a certe
condizioni. Rispetto a quello, vi ricorderete le analisi, che poi
anche i nostri uffici hanno fatto: il piano campagna. Ossia la
quota zero è una quota che, rispetto al piano campagna attuale, è a
meno quattro, quindi bisognava togliere quattro metri per tutta la
superficie e al contempo erigere delle protezioni affinché il
rumore degli spari si attenuasse rispetto al circondario. Ora,
chiaramente in questo ultimo anno abbiamo sviluppato tutta una
serie di valutazioni, quindi, prima di andare ad allocare
12.000.000 di euro, stiamo cercando di fare delle verifiche se è
possibile individuare delle zone e delle situazioni alternative.
Credo quindi che il resoconto giornalistico sia un resoconto di
parte, nel senso che il
reportage
è stato fatto dal primo
firmatario, contrario all'esecuzione dei lavori, probabilmente c'è
stata un'enfatizzazione e quindi il pensiero del Sindaco, che
esprimeva in forma dubitativa la realizzazione, è stato introdotto
con
"dice no"
.
Da questo punto di vista, non è la prima volta che questo
Governo ha un approccio di tale genere, ricorderete tutti - ma non
voglio andare troppo lontano - il campo di golf di Gignod: abbiamo
dichiarato quel campo di interesse regionale, ritenevamo che fosse
comunque un'opportunità, nel momento in cui il progetto ha fatto
emergere che l'investimento era di 12-13.000.000 per un
allargamento di 9 buche, è stata presa una decisione che era quella
di contenere l'investimento. E qua siamo nella stessa situazione:
noi riteniamo che il tiro a volo sia un tiro a volo necessario che
è un punto di riferimento; stiamo semplicemente valutando delle
alternative per evitare di spendere 12-13.000.000.
Non vorrei un plauso da parte della minoranza, ma perlomeno
rendere merito che, rispetto ad un investimento di questo genere,
prima di "lanciare il cuore al di là dell'ostacolo", nel senso di
dire: "facciamolo a tutti i costi", c'è un approccio molto
razionale e credo anche di buon senso, quindi in questo periodo
stiamo verificando la cosa. Al riguardo, per essere chiaro, c'è una
soluzione anche nuova che ci è stata prospettata per le vie brevi
anche dall'Amministrazione comunale di Châtillon. Rispetto alla
prima soluzione, che aveva dei problemi di natura ambientale, dei
problemi di inquinamento non acustico, ma di inquinamento, perché i
pallini andavano in Dora, sembrerebbe oggi esserci la possibilità
di avere una nuova collocazione con una soluzione che eviterebbe di
avere questi pallini, questo piombo che va a finire in Dora; stiamo
verificando per vedere se c'è tale soluzione. Grazie.
Presidente
- La parola al Vicepresidente Chatrian.
Chatrian (ALPE)
- Grazie Presidente.
Registriamo positivamente le affermazioni espresse
dall'Assessore oggi, ci sembra corretto rivalutare il progetto
messo in campo, noi lo avevamo annunciato un anno fa, quindi
registriamo positivamente questo primo passaggio. Gradiremmo poter
partecipare allo studio: approfondimenti, dettagli, analisi ed
eventuali nuove realizzazioni... quindi ben venga, avevamo
sottolineato in maniera anche abbastanza forte gli altissimi costi;
come lei prima diceva, si può fare a condizione che... noi avevamo
cercato un anno fa di dire che forse si poteva approfondire
l'argomento e magari valutare delle soluzioni alternative. Noi ci
siamo e vorremmo partecipare al confronto, al dibattito e a trovare
delle soluzioni migliori, meno impattanti, meno costose e - perché
no? - più veloci. Grazie.
Presidente
- La parola al Consigliere Rigo.
Rigo (PD)
- Grazie Presidente.
Credo di avere riassunto i fatti con documenti ufficiali,
dichiarazioni e piani approvati in quest'aula, opinioni espresse
nel Consiglio comunale di Saint-Vincent e opinioni espresse in via
rete informatica, di mio non ci ho messo nulla.
Lei ha detto:
"le minoranze dovrebbero plaudire al nostro
operato"
, bene, io dico che l'Assessore dovrebbe plaudire alle
iniziative dei colleghi Donzel, Chatrian e Rigo, perché le abbiamo
dato la possibilità oggi di fare chiarezza, di dire esattamente
come la pensa l'Amministrazione regionale. In questo periodo tutti
quanti attendevano la voce dell'Amministrazione, quindi i
ringraziamenti dovrebbero essere fatti a noi. L'Assessore parla di
opinioni di parte espresse dal Sindaco in Consiglio comunale, credo
che in quella occasione quel tipo di struttura, quel tipo di
finanziamento, quel tipo di discussione che ha avuto origine nel
Consiglio comunale forse meritavano due righe di precisazione da
parte della Regione. "Non abbiamo abbandonato l'idea di fondo - sto
riassumendo l'intervento dell'Assessore - anzi la reputiamo
necessaria e stiamo comunque verificando - siamo nel 2011, sappiamo
benissimo cosa vuol dire oggi impegnare 12.000.000 di risorse
finanziarie - che quel tipo di progetto sia la soluzione migliore
per una risposta complessiva a quel territorio". Benissimo. Non
abbiamo capito bene quali sono le alternative a quel tipo di
progetto, ma ha detto l'Assessore che stavano verificando proprio
questo. Noi siamo d'accordo nell'utilizzare al meglio le risorse
pubbliche, siamo d'accordo anche che queste risorse siano
utilizzate per rilanciare un polo, quello di Saint-Vincent,
attraverso le terme, la Casa da gioco e il Comune, quindi se questa
struttura si inserisce, va bene. La nostra preoccupazione era che
in altre sale, in altri confronti, in altri tavoli fosse stata
presa una decisione che spetta invece unicamente al Consiglio
regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK