Consiglio Regionale della Valle d'Aosta - Oggetto del Consiglio n. 3758 del 20 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CACCIA E PESCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3758 del 20 giugno 2024 - Resoconto
OGGETTO N. 3758/XVI - Interpellanza: "Autorizzazione alla
navigazione nelle acque delle riserve di pesca".
Bertin (Presidente) -
Punto n. 33.
Consigliere
Restano ne ha facoltà.
Restano (GM) -
Quest'interpellanza sarebbe stato bello
poterla discutere insieme a quella precedente, perché sono un po'
collegate, però ci dà l'opportunità di ragionare insieme
sull'importanza di riuscire a coordinarsi tra vari enti, non ultimi
questo Consiglio e il Governo regionale, per poter creare,
attraverso la pesca sportiva, delle opportunità turistiche e di
promozione del territorio.
Alcuni giorni fa sugli organi di stampa era apparso un
interessante articolo dove si diceva che nel Comune di Brusson è
stata avviata un'interessante iniziativa che consiste nel rendere
navigabile il laghetto, con la possibilità di noleggiare barche a
remi o a motore, attrezzate con tavolino per sorseggiare un
aperitivo al centro dello specchio d'acqua.
Credo che quest'iniziativa sia stata portata avanti da un gruppo
di privati su un bando da parte del Comune di Brusson, quindi
l'ente locale ha creato un'opportunità per gli imprenditori del
posto e non solo: quel laghetto è interessato da una riserva di
pesca gestita dal Consorzio pesca, quindi c'è un secondo ente che
entra in gioco.
L'Amministrazione regionale, il Governo regionale, come ogni
anno approva il calendario ittico, ai sensi della legge regionale
34/76 - che lei hai richiamato, discutendo della precedente
interpellanza - ed è interessante leggere l'articolo 21 che dice
che nelle riserve sono vietati il transito con barche o natanti, la
balneazione e le immersioni subacquee, senza la preventiva
autorizzazione dei soggetti preposti alla gestione.
Visto che ho richiamato almeno tre attori, oltre al privato che
è quello che ci caccia i soldi ed è quello che giustamente deve
poter lavorare, chiedevo nell'interpellanza chi fosse l'organo
preposto alla gestione, tra tutte queste persone, poi - purtroppo,
forse - questo dossier ha avuto delle risposte e ho capito che
l'organo preposto alla gestione è il Consorzio pesca, però
guardavo, anche alla luce di quanto abbiamo discusso prima,
all'opportunità, perché la pesca è veramente una grossa opportunità
turistica, quindi sarebbe molto interessante diversificare il
prodotto pesca e ampliare l'offerta sul territorio, anche
attraverso iniziative come quella di Brusson, , in modo - e guardo
l'Assessore al turismo - da creare un pacchetto da offrire ai tour
operator per dire: "Fai una settimana in Valle d'Aosta, peschi in
quattro o cinque riserve diverse, peschi dei pesci forse
autoctoni", questo andremo a vederlo, comunque "peschi e ti diverti
e puoi anche stare in barca a sorseggiare un aperitivo", lo vedevo
come una grossa opportunità.
Tralasciando quindi la prima parte della domanda, che ormai ha
già avuto una sua risposta, vediamo almeno di rispondere alla
seconda: se la Regione e il Consorzio pesca - in collaborazione con
gli enti locali e, se c'è la possibilità, anche con il privato -
riescono a replicare o a creare delle opportunità, come quella di
cui ho parlato, anche in altre parti della regione.
Presidente -
Risponde l'assessore Carrel.
Carrel (PA) -
Mi consenta, consigliere Restano, magari lo
potremo mettere anche insieme alla mozione che ci vedrà discutere
sempre della promozione della pesca in Valle d'Aosta, è stato un
Consiglio sulla pesca.
Nel Comune di Brusson alcuni soggetti privati intendono avviare
un'attività per rendere navigabile, a fini turistici, il laghetto
dello sbarramento idroelettrico con la possibilità di noleggiare
delle barche.
Lo specchio d'acqua di cui trattasi è storicamente individuato
come riserva di pesca turistica, gestita dal Consorzio regionale
pesca della Valle d'Aosta, ai sensi della normativa di settore.
In particolare, come da lei richiamato, la legge 34/76,
all'articolo 2, sancisce che il "Consorzio regionale per la tutela,
l'incremento e l'esercizio della pesca", con sede in Aosta, ha
competenze sulle acque pubbliche della Valle d'Aosta per le materie
di cui all'articolo 3 della presente legge.
Il calendario ittico, approvato con deliberazione di Giunta
regionale 152 del 19 febbraio 2024, agli articoli 2 e 15 classifica
il tratto del torrente Evançon nel Comune di Brusson dal ponte
carrabile in località Goen fino allo sbarramento idroelettrico di
Brusson, compreso il lago, quale riserva di pesca, gestita dal
Consorzio regionale pesca della Valle d'Aosta.
All'articolo 21 stabilisce che, come da lei ricordato, nelle
riserve è vietato il transito con barche o altri natanti, la
balneazione e le immersioni subacquee senza la preventiva
autorizzazione dei soggetti preposti alla gestione.
In riferimento alla sopra citata attività, si è a conoscenza del
fatto che il Consorzio regionale pesca della Valle d'Aosta, con
nota protocollo 815 del 24 maggio 2024, non ha concesso
l'autorizzazione alla navigazione del lago di Brusson.
I rappresentanti dei pescatori si sono inoltre riuniti
nuovamente in data 7 giugno del 2024 presso la sede del Consorzio
regionale pesca della Valle d'Aosta in occasione del Consiglio
d'amministrazione e hanno ribadito, all'unanimità, il diniego
dell'autorizzazione per le motivazioni sopra espresse.
Il Consorzio regionale pesca della Valle d'Aosta ha fatto sapere
che non intende incoraggiare quest'attività e una sua eventuale
replica in altre riserve di pesca, credo che però sia opportuno
continuare e mantenere aperto il dialogo con il Consorzio pesca
proprio per cercare di capire come si possa valorizzare al meglio
le loro attività.
Presidente -
Per la replica, il consigliere Restano ne ha
facoltà.
Restano (GM) -
Grazie per la risposta che apprezzo e
condivido in parte, perché, non sono un esperto pescatore, credo
che le due attività contemporaneamente nello stesso luogo sia
difficile farle coesistere per una questione di rischi e di
pericoli, però la possibilità di continuare il confronto è
importante, perché magari si possono trovare delle soluzioni che
sono dei percorsi di mezzo che possono dividere in fasce orarie
l'attività, oppure dividere l'area occupata dal lago in due parti,
ma l'obiettivo dell'interpellanza era diverso, ovviamente voleva
andare a pesca, nel senso di sollecitarvi a una riflessione
sull'importanza del settore pesca e della collaborazione tra i vari
enti - che è un po' il percorso fatto con la riserva speciale di
Valpelline - e quindi mettere al tavolo tutti gli enti per poter
trovare dei percorsi comuni e delle soluzioni, valorizzando questo
prodotto che, per certi aspetti, è stato un po' tralasciato nel
tempo e invece è un'importantissima risorsa.
All'Assessore al turismo chiedo, e lo chiederò poi con la
mozione, di valorizzare quest'offerta turistica che va attraverso
la creazione di altre riserve speciali di pesca e di altre
opportunità, che possono essere quelle della navigabilità e della
coesistenza della pesca con altri tipi di sport.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK