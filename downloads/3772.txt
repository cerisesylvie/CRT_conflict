Consiglio Regionale della Valle d'Aosta - Oggetto del Consiglio n. 22 del 28 gennaio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 22 del 28 gennaio 1981 - Resoconto
OGGETTO N. 22/81 - COMUNICAZIONI DEL PRESIDENTE DEL
CONSIGLIO.
Presidente -
Per quanto concerne le comunicazioni del
Presidente del Consiglio, do lettura dei disegni di legge
presentati e dell'attività svolta dalla seduta del 13-14 gennaio
fino ad oggi.
I disegni di legge presentati sono:
Proposta di legge n. 252, presentata dai Consiglieri Nebbia e
Tripodi, il 13 gennaio 1981, concernente: "Organi consultivi in
materia di opere pubbliche di interesse regionale", assegnata alla
II
a
Commissione;
Proposta di legge n. 253, presentata dai Consiglieri Nebbia e
Tripodi, il 13 gennaio 1981, concernente: "Eliminazione delle
barriere architettoniche", assegnata alle Commissioni
II
a
e IV
a
;
Proposta di legge n. 254, presentata dal Consigliere Viberti il
16 gennaio 1981, concernente: "Integrazioni alla legge regionale 7
maggio 1975, n. 16 concernente norme sui referendum popolari",
assegnata alla I
a
Commissione;
Disegno di legge n. 255, presentato dalla Giunta Regionale il 22
gennaio 1981, concernente: "Finanziamento di spese nei diversi
settori regionali di intervento con modifiche alle autorizzazioni
di spesa di leggi regionali in vigore con coincidenza per
l'approvazione del bilancio di previsione per l'esercizio 1981 e
del bilancio pluriennale 1981/1983", assegnato alla I
a
Commissione;
Disegno di legge n. 256, presentato dalla Giunta Regionale il 22
gennaio 1981, concernente: "Bilancio di previsione della Regione
Autonoma della Valle d'Aosta per l'anno finanziario 1981 e per il
triennio 1981/1983", assegnato alla I
a
Commissione.
Per questi ultimi due disegni di legge, ho detto "assegnato alla
Commissione Affari Generali", poiché è la Commissione che
obbligatoriamente deve esprimere il parere.
I Consiglieri sanno, perché l'hanno ricevuta, che la
documentazione è stata inviata a tutti lo stesso giorno, 22
gennaio, affinchè possano avere maggior tempo a disposizione per
l'esame, e perché le Commissioni, che non sono obbligatoriamente
tenute ad esprimere un parere, se lo ritengono, possano anche
riunirsi per esaminare i settori di loro competenza.
Ricordo anche al Consiglio che, se perverrà entro il due
febbraio, data ultima, il parere obbligatorio della Commissione
Affari Generali, come concordato nella Conferenza dei Capigruppo,
le due leggi inerenti al bilancio saranno discusse alla fine della
prima quindicina di febbraio.
Dò notizia dei disegni di legge vistati:
Disegno di legge n. 234, concernente: "Rifinanziamento della
legge regionale 8 ottobre 1973, n. 33 concernente i fondi di
rotazione";
Disegno di legge n. 225, concernente: "Autorizzazione di
maggiore spesa per l'estensione agli affetti da tubercolosi non
soggetti all'assicurazione obbligatoria delle provvidenze
economiche previste per gli assistiti dell'INPS";
Disegno di legge n. 235, concernente: "Integrazioni e
modificazioni della legge regionale concernente la promozione
dell'attività cooperativa nella Regione";
Disegno di legge n. 236, concernente: "Interventi e provvidenze
diretti a favorire lo sviluppo ed il potenziamento della
cooperativa di produzione e lavoro, di trasporto, miste e loro
consorzi";
Disegno di legge n. 239, concernente: "Immissione nei ruoli
regionali del personale assunto ai sensi della legge 1° giugno
1977, n. 285 sull'occupazione giovanile";
Disegno di legge n. 237, concernente: "Aumento della garanzia
fideiussoria della Regione a favore della Cooperativa agricola
Forza e Luce S.r.l. di Gignod";
Disegno di legge n. 238, concernente: "Aumento dello
stanziamento per l'applicazione dell'art. 3 della legge recante
provvedimenti per favorire il credito in agricoltura per l'anno
1980";
Disegno di legge n. 241, concernente: "Aumento della spesa per
l'applicazione della legge regionale concernente l'istituzione
dell'Ente valdostano per l'artigianato";
Disegno di legge n. 242, concernente: "Aumento della spesa per
l'applicazione della legge regionale concernente la concessione di
contributi regionali per l'incremento ed il miglioramento
dell'attività delle imprese artigiane";
Disegno di legge n. 243, concernente: "Aumento della spesa per
l'applicazione della legge regionale concernente la concessione di
contributi regionali per l'incremento ed il miglioramento
dell'attività delle imprese commerciali";
Disegno di legge n. 240, concernente: "Modificazione della
delimitazione degli ambiti territoriali dei distretti sanitari e
socio-assistenziali numeri 2 e 3".
Non è stato vistato il Disegno di Legge n. 209, concernente:
"Norme per l'esercizio delle funzioni e delle attività preventive
riabilitative relative alla salute mentale".
Le deliberazioni vistate sono state:
5
Non vi sono deliberazioni non vistate.
Le riunioni di Commissione sono state le seguenti:
- Conferenza dei Capigruppo e Ufficio di Presidenza: tre;
- Riunioni dell'Ufficio di Presidenza: tre;
- La I
a
Commissione - Affari Generali - si è riunita
una volta;
- La III
a
Commissione - Sviluppo Economico - si è
riunita tre volte;
- La Commissione speciale per l'energia si è riunita due
volte;
- Il Comitato Amministrativo per la Cassa di Previdenza si è
riunito una volta.
Annuncio ai colleghi Consiglieri che una serie di colleghi:
Viberti, Pedrini, De Grandis, Martin, Minuzzo, Voyat, Fosson,
Lustrissy, Borbey ed altri, ha presentato una richiesta di
iscrizione urgente all'ordine del giorno - questo a seguito anche
di una decisione nella riunione comprendente le forze politiche e
sociali, che si sono riunite per il problema della casa - di una
proposta di deliberazione.
I colleghi richiedono che questo oggetto, cioè l'istituzione di
una Commissione consultiva regionale per i problemi della casa e la
designazione dei rappresentanti del Consiglio regionale, uno della
maggioranza e uno della minoranza, e poi, per quanto di competenza,
uno della Giunta, venga iscritto all'ordine del giorno.
Il Consiglio regionale sarà chiamato, appena saremo in grado di
distribuire la documentazione a pronunciarsi sulla iscrizione o
meno del provvedimento all'ordine del giorno.
Colleghi Consiglieri, concludo queste mie comunicazioni con una
nota triste. Nel corso della settimana abbiamo partecipato - io a
nome vostro mi sono fatto interprete, prima con un telegramma e poi
con la presenza - ai funerali del padre dell'Assessore Pollicini e
del padre del Consigliere Fosson.
Io penso di interpretare i sentimenti e il pensiero di tutto il
Consiglio rinnovando ai colleghi e alle loro famiglie il più vivo
cordoglio e la più sentita e affettuosa partecipazione al lutto che
le ha colpite.
Del padre del Consigliere Fosson, Daniele, dobbiamo anche
ricordare la lunga attività di Sindaco del Comune di Saint-Vincent,
di Amministratore di quel Comune, e di Commissario della Regione
presso la Casa da gioco, in seguito a quel rapporto fiduciario
stabilitosi tra il Consiglio regionale e la persona del Commendator
Daniele Fosson.
Ad entrambi i colleghi Consiglieri la Presidenza del Consiglio,
ritengo a nome di tutti voi, rinnova ancora, con l'invito ad
estenderli ai familiari tutti, i sensi del più vivo cordoglio.
Sono terminate le comunicazioni del Presidente del Consiglio; ci
sono dei colleghi Consiglieri che intendono intervenire sulle
comunicazioni testé fatte?
Nessuno interviene sulle comunicazioni del Presidente del
Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK