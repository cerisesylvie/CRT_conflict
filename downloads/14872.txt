Consiglio Regionale della Valle d'Aosta - Oggetto del Consiglio n. 1337 del 24 maggio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ZONA FRANCA
Precedente
Successivo
Resoconto integrale del dibattito dell'aula
Oggetto del Consiglio n. 1337 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1337/X Modalità di assegnazione di buoni alcool ai
privati e ai distillatori locali. (Interrogazione)
Interrogazione Considerata l'importanza che riveste per
l'economia della nostra Regione l'assegnazione del contingente di
buoni alcool ai privati e ai distillatori locali;
Sentite le lamentele di alcuni interessati in merito, in base ai
criteri addottati;
il sottoscritto Consigliere regionale
Interroga
l'assessore competente per sapere:
1) come venivano assegnate le quote fino al 1994;
2) come sono stati stabiliti i criteri per il 1995.
F.to: Mostacchi
Presidente La parola l'Assessore dell'industria, commercio e
artigianato, Mafrica.
Mafrica (GV-PDS-SV) Il Consigliere Mostacchi chiede come
venivano assegnate le quote di alcool fino al 1994 e come sono
stati stabiliti i criteri per il 1995. Il contingente fino al 1994
è stato gestito sulla base di una prassi decennale di distribuzione
empirica da parte degli uffici tra i soggetti aventi diritto.
Prassi che teneva conto delle assegnazioni precedenti e delle nuove
richieste pervenute.
Questo sistema aveva portato a sperequazioni fra le diverse
imprese che beneficiavano delle quote di alcool di fabbricazione,
perché alcune producevano utilizzando per quasi tutta la produzione
alcool in esenzione, altre dovevano ricorrere ad alcool non in
esenzione per percentuali molto elevate. Dall'esame della
situazione, sono state sentite tutte le ditte interessate, il 18
gennaio e con 9 favorevoli su 13 sono stati individuati i criteri
che sono stati riportati nella deliberazione n. 905 del 10
febbraio.
Con questa delibera il contingente viene ripartito tra le
diverse categorie di beneficiari: l'alcool destinato al consumo
della popolazione al 40 percento, alle industrie locali al 50
percento, ai profumi al 2 percento, agli alambicchi all'8
percento.
Per l'alcool di fabbricazione si è proposto che l'assegnazione
avvenga sulla base di due parametri oggettivi e verificabili. Per
il 70 percento del quantitativo disponibile di litri anidi si
ricorre al quantitativo venduto in Valle da ciascuna ditta; il 30
percento sulla base del quantitativo prodotto in Valle da ciascuna
ditta. Dalla somma di questi due parametri risulta l'assegnazione
complessiva. Per tener conto delle imprese minori a tutte le ditte
è stata assicurata un'assegnazione di 500 litri minima.
Alcune imprese minori hanno sollevato il problema che il
criterio avrebbe favorito le imprese un po' più grandi; questo non
risulta corrispondere alla realtà dei fatti, poiché dai conteggi
delle assegnazioni risulta che 5 imprese minori su 8 hanno avuto
una percentuale lievemente superiore a quella che avrebbero avuto
se si fosse tenuto conto di distribuire tutto il 100 percento sulla
base del venduto in Valle e che solo 2 su 5 di quelle più grandi
hanno avuto un quantitativo lievemente superiore, non sopra all'1
percento, rispetto al conteggio con la sola vendita.
Sono stati sollevati dubbi sulla legittimità della delibera:
essa ha ricevuto regolare visto e le osservazioni non corrispondono
ai dati nel senso che la preoccupazione che una percentuale
dell'assegnazione possa essere venduta fuori Valle può essere
contestata con le seguenti osservazioni. Tutte le imprese hanno
almeno un 30 percento venduto in Valle, anzi sono tutte tra il
60-70 percento e l'assegnazione per ognuna è inferiore al
quantitativo venduto in Valle.
I dati chiariscono, comunque visto che il criterio è risultato
ininfluente, visto che c'è stata una richiesta da parte delle
aziende minori, rivedremo il criterio facendo riferimento al
venduto in Valle.
Presidente La parola al Consigliere Mostacchi.
Mostacchi (UV) Ringrazio l'Assessore per la lucida esposizione
dei fatti: è apprezzabile anche la sua buona volontà come se, dei
ma, degli eventualmente, a rivedere per l'anno prossimo il
problema. Con questo sistema lui mette in piedi il fattore c,
quello che negli anni '70 Ronchey chiamava il fattore k: campa
cavallo che l'erba cresce. Per esprimere il mio parere faccio mia
la frase di quel signore, sia ben chiaro che non sono d'accordo con
lui, che tirato per la giacca e fattogli notare che il suo conto
era rimasto in sospeso andò su tutte le televisioni a dire che non
ci stava.
Ora vorrei fare delle considerazioni tecniche e politiche per
dire perché non ci sto. Voi avete diviso in due tranche, del 70
percento in proporzione del venduto in Valle e il 30 percento da
dividere in base al prodotto totale, che cosa vuol dire questo?
Vuol dire che vengono premiati quelli che esportano fuori Valle
d'Aosta, mentre i buoni sono per il prodotto e il consumato in
Valle d'Aosta, per cui mettiamo in piedi un'illegittimità, creiamo
una concorrenza sleale assegnando più buoni che vengono reinseriti
nel mercato locale e questi hanno la facoltà di abbassare i prezzi
a tutto danno delle imprese minori.
Una considerazione politica: io penso che sia ancora vivo il
ricordo del novembre scorso quando da Courmayeur a Sciacca, su
tutte le piazze si sentiva parlare di Robin Hood al rovescio,
quello che toglieva ai piccoli per dare i grandi; se questo non è
un classico esempio di Robin Hood alla rovescia vi chiedo un altro
esempio.
É l'ennesima dimostrazione di come predicano e di come razzolano
le forze politiche.
Se noi vogliamo eliminare i piccoli produttori di liquori tipici
della Valle d'Aosta, il provvedimento va bene così, io darei un
consiglio: invertire le percentuali, facciamo prima. In caso
contrario se vogliamo aiutare i piccolo produttori di prodotti
tipici allora il provvedimento va rivisto. Io faccio presente che
se nel breve tempo l'assessorato non provvede a ripristinare la
legalità, verrà fatto un esposto all'autorità giudiziaria affinché
provveda d'ufficio a rimettere in sesto la legalità dove questa è
stata violata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK