Consiglio Regionale della Valle d'Aosta - Oggetto del Consiglio n. 1720 del 19 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1720 del 19 dicembre 1985 - Resoconto
OGGETTO N. 1720/VIII - CONCORSO PUBBLICO, PER TITOLI ED
ESAMI, PER LA NOMINA AL POSTO DI PRIMO SEGRETARIO CAPO DEL SERVIZIO
VALUTAZIONE E CONTROLLO INVESTIMENTI DELL'ASSESSORATO
DELL'INDUSTRIA, DEL COMMERCIO, DELL'ARTIGIANATO E DEI TRASPORTI
(QUALIFICA VICE DIRIGENZIALE) - APPROVAZIONE DEL BANDO E DELEGA
ALLA GIUNTA.
PRESIDENTE:
Do lettura del testo della delibera:
IL CONSIGLIO
- richiamata -la LR 30.4.1980, n. 18,
e successive modificazioni;
Delibera
1°) di approvare il sottoriportato bando di concorso per
l'espletamento del concorso pubblico, per titoli ed esami, per la
nomina al posto di Primo segretario capo del servizio valutazione
e
controllo investimenti nell'ambito dell'Assessorato
dell'industria, del commercio, dell'artigianato e dei trasporti
stabilendo che il termine di pubblicazione sia ridotto a 45 giorni
ai sensi dell'art. 84 della LR 28.7.1956, n. 3;
2°) di delegare alla Giunta regionale gli atti necessari
all'espletamento del concorso di cui trattasi, ivi compresa
l'approvazione della graduatoria finale e la nomina del
vincitore.
Bando di concorso.
OMISSIS ...
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI (N.S.):
Abbiamo una perplessità, ma più che una
perplessità avremmo una proposta da fare alla Giunta. Questo bando
di concorso tende a risolvere un problema relativo all'organico
dell'Assessorato all'industria, commercio, artigianato e trasporti
in un settore che, come tutti hanno riconosciuto, deve essere
potenziato e che al momento appare inesistente. E' un servizio di
cui abbiamo indubbiamente bisogno ed è un bene che ci sia questo
bando di concorso, tuttavia questo nucleo cosiddetto di valutazione
e controllo investimenti è una cosa nuova e presuppone che
l'Amministrazione regionale si doti di personale particolarmente
preparato in questo settore: e questo concorso può essere
l'occasione perchè l'Amministrazione, attraverso la Commissione di
concorso, entri in contatto con tutta una serie di giovani che non
potranno vincere tutti il concorso, ma che, se i termini per
l'accesso al concorso non fossero così limitati, potrebbero
rivolgersi all'Amministrazione.
La nostra preoccupazione è che, per chi non è dipendente
regionale, il titolo indispensabile per poter accedere al concorso
è il diploma di laurea in economia e commercio. Sappiamo che oggi
ci sono dei corsi post laurea che danno delle preparazioni
specifiche in settori quale quello economico, senza poi entrare
nello specifico di corsi che specializzano in ciò che noi andiamo
cercando con questo bando di concorso. Allora la mia preoccupazione
è che ci siano persone provviste di laurea in scienze politiche ad
indirizzo economico (tanto per citare un diploma di laurea) che non
è equipollente alla laurea in economia e commercio secondo quelle
che sono le equipollenze previste dalla nostra Amministrazione, ma
è attinente a quello che è il bando di concorso; che esistano casi
di persone che hanno frequentato scuole di "master" proprio in
questo specifico indirizzo. Ci lamentiamo spesso della fuga di
cervelli dalla nostra Regione, ma allora perchè non cogliere
l'occasione attraverso questo bando di concorso per compiere una
specie di sondaggio, oltre che per ottenere la persona più
qualificata a svolgere quel compito.
Pertanto la proposta che vorrei fare, sempre che ci sia una
disponibilità da parte della Giunta, è quella di permettere un più
ampio accesso, attraverso questo bando di concorso, a figure di
giovani che potrebbero entrare in contatto con l'Amministrazione
regionale, e che non necessariamente dovrebbero poi andare a
ricoprire quel posto. Voglio fare un esempio per cercare di
spiegare meglio qual'è l'intendimento e dico: "Non tutto il male
viene per nuocere"; a suo tempo il fatto che un certo prof. Masoli
lavorasse per l'Amministrazione regionale aveva spinto tutta una
serie di persone che lavoravano all'interno di questo Consiglio a
cercare consulenze, lavori ed interventi relativi a quello
specifico settore. Un giovane ingegnere valdostano venne scoperto
proprio grazie a questo fatto: aveva fatto una tesi di laurea sui
corsi d'acqua della nostra Regione, che permise alla Commissione
speciale per l'energia di fare un intervento più specifico in quel
settore. Questo ingegnere è rimasto agganciato dall'Amministrazione
regionale, anche se non è un suo dipendente, ed è un suo fattivo
collaboratore.
Questa è la possibilità che credo si neghi invece con un bando
di concorso limitato dal punto di vista dei titoli che vengono
richiesti; aggiungo in più che non si tratta di un cosa specifica e
precisa da essere tranquillamente risolta scrivendo laurea in
economia e commercio. Se c'è una disponibilità da parte della
Giunta in questo senso presenterei un emendamento, se invece non
c'è alcuna disponibilità non sto neanche a presentarlo. Vorrei solo
sapere se il problema è stato capito e se c'è un intendimento
positivo nei confronti di un eventuale emendamento che altrimenti
non presenterei neanche.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois que, tout en appréciant le
fait qu'il y ait cette tentative de mettre en contact le monde du
travail et les jeunes qui peuvent avoir la possibilité d'apprendre
ou d'améliorer leurs connaissances après les cours universitaires,
à présent cet avis de concours on peut le maintenir tel quel.
J'annonce à M. Viberti que d'ici quelques jours on présentera une
loi qui se rattache soit à la programmation, soit aux autres
bureaux régionaux qui pourront être mieux coordonnés; à ce niveau
il
y
aura la possibilité d'insérer des jeunes qui pourront
avoir des connaissances dans les différents domaines, qui soient
moins spécifiques. Ici on a prévu "laurea in economia" justement
pour le thème conséquent.
Si on donnera cet amendement, je le tiendrai en considération
pour préparer l'avis des prochains concours.
PRESIDENTE:
Metto in votazione la delibera in
oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK