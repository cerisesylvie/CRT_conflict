Consiglio Regionale della Valle d'Aosta - Oggetto del Consiglio n. 326 del 10 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 326 del 10 maggio 1983 - Resoconto
OGGETTO N. 326/VII - ORDINE DEI LAVORI DEL CONSIGLIO -
REIEZIONE PROPOSTA DI INVERSIONE DELL'ORDINE DEL GIORNO
PRESIDENTE
: La parola al Consigliere Mafrica; ne ha
facoltà.
MAFRICA - (P.C.I.):
Avevo proposto in apertura di seduta
che si concordasse sull'ordine dei lavori per riuscire a far
passare i provvedimenti su cui tutti sono d'accordo e che, come si
è visto, non richiedono molto tempo, selezionando quelli più
importanti. Poichè la cosa non è stata accolta e visto che abbiamo
finito l'ordine del giorno normale per l'agricoltura e sta per
iniziare quello suppletivo, io ricordo che stamattina abbiamo
votato l'iscrizione d'urgenza di una legge per l'indennità alle
guardie forestali, quindi chiedo che questa sia inserita a questo
punto dell'ordine del giorno. Chiedo anche che si faccia
un'inversione nell'ordine del giorno per permettere
la
discussione all'unica proposta di legge del nostro Gruppo ancora da
esaminare, iscritta all'ordine del giorno, che è quella per la
costituzione presso la Finanziaria regionale di un fondo speciale
di anticipazione di integrazioni salariali. Ci sembra che questi
due argomenti abbiano particolare rilievo e che quindi possano
essere iscritti adesso all'ordine del giorno.
PRESIDENTE
: La parola al Presidente della Giunta; ne ha
facoltà.
ANDRIONE - (U.V.):
Non siamo d'accordo. Io pregherei il
Presidente del Consiglio di fare sgombrare la tribuna: chiedo
semplicemente l'applicazione del Regolamento interno del Consiglio,
sia chiaro, sia per il Consigliere Tonino che per il Consigliere
Mafrica.
PRESIDENTE
: Preciso al pubblico che, ai sensi del
Regolamento, non possono essere effettuati né segni di assenso né
segni di dissenso e che il pubblico deve stare in assoluto
silenzio. Se così non avviene sarà costretto a far sgombrare la
tribuna del pubblico.
Mi sembra che il Consigliere Mafrica abbia fatto una proposta:
chiedo al Consigliere Mafrica se intende formalizzarla e mi sembra
che, in caso affermativo, la formalizzazione non possa avvenire che
con la votazione dei singoli oggetti. Non si può presentare due
oggetti nello stesso tempo. Quindi, prima il 537, che è l'oggetto
che è stato iscritto questa mattina e che necessariamente dovrebbe
essere discusso fra le materie riguardanti l'agricoltura e foreste,
poi la proposta d'inversione dell'ordine del giorno. Chiedo quindi
al Consigliere Mafrica se intende formalizzare le due proposte.
MAFRICA - (P.C.I.):
Io ho fatto cenno ai due
provvedimenti congiunti perché per noi sono importanti e siamo
favorevoli che entrambi siano discussi e votati a questo punto
dell'ordine del giorno. Se la votazione deve essere fatta in modo
separato, siamo d'accordo. Però chiediamo che venga formalizzata la
richiesta.
PRESIDENTE:
Viene posta in votazione la collocazione
dell'oggetto che è stato iscritto questa mattina in via d'urgenza
all'ordine del giorno Comunque, anche se la proposta non fosse
approvata, risulta chiaro che l'oggetto è iscritto al punto
27/sexies, perchè riguarda l'Assessorato all'Agricoltura, e che
sarà automaticamente discusso a quel punto, perchè questa mattina
la volontà del Consiglio si è espressa in questo senso.
Chi è d'accordo per la discussione immediata del disegno di
legge 537, fermo restando che comunque sarà inserito alla fine
degli oggetti riguardanti l'agricoltura, è pregato di alzare la
mano.
ESITO DELLA VOTAZIONE
Presenti: 31
Votanti: 31
Favorevoli: 9
Contrari: 22
Il Consiglio non approva
PRESIDENTE:
Il disegno di legge n. 537 sarà discusso al
termine degli argomenti riguardanti l'Assessore
all'Agricoltura.
Il Consiglio è ora chiamato a pronunciarsi sulla discussione
immediata dell'oggetto n. 38. Metto, quindi, in approvazione
l'inversione dell'ordine del giorno per quanto riguarda l'oggetto
n. 38.
ESITO DELLA VOTAZIONE
Presenti: 31
Votanti: 31
Favorevoli: 9
Contrari: 22
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK