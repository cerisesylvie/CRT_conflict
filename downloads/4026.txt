Consiglio Regionale della Valle d'Aosta - Oggetto del Consiglio n. 345 del 29 giugno 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 345 del 29 giugno 1981 - Resoconto
OGGETTO N. 345/81 - DETERMINAZIONE, AI SENSI DELL'ART. 16 DELLA
LEGGE REGIONALE 13 GIUGNO 1979, N. 37 ("ORGANIZZAZIONE E
FUNZIONAMENTO DELL'ISTITUTO ZOOPROFILATTICO SPERIMENTALE DEL
PIEMONTE, LIGURIA E VALLE D'AOSTA") DEI LIMITI MASSIMI DELLA MISURA
DELL'INDENNITÀ DI CARICA, GETTONE DI PRESENZA, SPESE DI VIAGGIO ED
INDENNITÀ DI TRASFERTA AI COMPONENTI DEGLI ORGANI
DELL'ISTITUTO.
Presidente
- Do lettura del testo dell'oggetto n. 21:
IL CONSIGLIO REGIONALE
-
preso atto dell'intesa raggiunta tra le Regioni Piemonte,
Liguria e Valle d'Aosta dell'incontro svoltosi a Torino il 9 marzo
1981;
-
vista la legge regionale 13 giugno 1979, n. 37 ed in
particolare gli articoli 10, 14 e 16;
DELIBERA
A)
di approvare i seguenti limiti massimi della misura
dell'indennità di carica, gettone di presenza, spese di viaggio e
indennità di trasferta per il Presidente dell'Istituto
Zooprofilattico Sperimentale del Piemonte, Liguria e Valle d'Aosta.
Il Presidente del Collegio dei Sindaci, i Consiglieri, i componenti
esterni del Comitato Tecnico Scientifico:
1)
Al Presidente dell'Istituto viene riconosciuta
un'indennità di carica entro la percentuale massima del 65% di
quella spettante ai Consiglieri Regionali della Regione
Piemonte;
2)
Al Presidente del Collegio dei Sindaci viene
riconosciuta una indennità di carica pari al 20% di quella
spettante al Presidente dell'Istituto;
3)
Al Presidente dell'Istituto, ai Consiglieri ed ai
componenti esterni del Comitato Tecnico Scientifico spetta per ogni
seduta del Consiglio di Amministrazione, della Giunta esecutiva e
del Comitato tecnico scientifico, un gettone di presenza pari a
quello spettante ai Presidenti di organi collegiali prevista dalla
legge della Regione Piemonte 2.7.1976 n. 33, art. 1;
4)
Ai Sindaci, che ai sensi dell'art. 14 della legge
regionale 13.6.1979, n. 37 presenziano alle sedute del Consiglio di
Amministrazione e della Giunta esecutiva, viene riconosciuto il
gettone di presenza di cui al precedente punto 3);
5)
Al Presidente dell'Istituto, ai Consiglieri, al
Presidente del Collegio Sindacale, ai Sindaci, ai componenti
esterni del Comitato Tecnico Scientifico di cui all'art. 15 della
legge regionale 13.6.1979, n. 37, nonché ai Componenti del Comitato
di cui all'art. 19 stessa legge, spetta il rimborso delle spese di
viaggio oppure l'indennità per il mezzo di trasporto, nonché
l'indennità di trasferta prevista all'art. 3 della legge della
Regione Piemonte 2.7.1976, n. 33;
B)
di stabilire che, qualora il Consiglio di
Amministrazione dell'Istituto Zooprofilattico ritenga opportuno
prevedere un'indennità mensile ai componenti della Giunta
esecutiva, la indennità debba essere contenuta entro la misura
massima del 20% dell'indennità fissata per il Presidente
dell'Istituto;
C)
di dare atto che le relative spese fanno carico ai
bilanci preventivi dell'Istituto Zooprofilattico.
Presidente
- Ha chiesto di parlare l'Assessore alla
Sanità ed Assistenza Sociale, Rollandin, ne ha facoltà.
Rollandin (UV)
- Questo provvedimento, che potrebbe
essere soggetto ad un'analisi più approfondita, è stato sottoposto
invece in questo modo perché - come già per provvedimenti di questo
tipo - dev'essere raggiunta la unanimità ed il voto concorde dei
tre Consigli regionali. Visto che questo è già stato fatto dal
Consiglio regionale del Piemonte da cui viene questa proposta, e da
quello della Liguria, anche la Valle d'Aosta deve adeguarsi per
permettere il funzionamento del Consiglio di Amministrazione e
perché possano essere pagati i suoi membri.
Presidente
- Metto in approvazione l'oggetto n. 21.
Esito della votazione:
Presenti, votanti e favorevoli: 22
Il Consiglio approva.
Presidente -
Passiamo alla trattazione dell'oggetto n.
22.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK