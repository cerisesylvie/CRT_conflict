Consiglio Regionale della Valle d'Aosta - Oggetto del Consiglio n. 2208 del 23 maggio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2208 del 23 maggio 1991 - Resoconto
OGGETTO N. 2208/IX Iniziative per meglio far conoscere la
Svizzera alla popolazione valdostana (
Approvazione di
mozione).
Presidente Do lettura della mozione presentata dal Consigliere
Riccarand:
Mozione Appreso che quest'anno la Svizzera celebra
solennemente i 700 anni di storia della Confederazione;
Evidenziato che in Valle d'Aosta è ancora troppo limitata la
conoscenza della Svizzera e della sua originalità in campo
istituzionale, linguistico ed economico;
Sottolineata la necessità di meglio conoscere il modello di
organizzazione e di funzionamento dì un popolo che si trova ai
nostri confini e che ci può fornire utili indicazioni;
il Consiglio regionale della Valle d'Aosta
delibera
di impegnare la Giunta regionale affinché prenda gli opportuni
contatti con le autorità del cantone del Valais per:
1) organizzare un corso per gli amministratori regionali sul
tema "Conoscere la Svizzera" (storia, istituzioni, plurilinguismo,
agricoltura, turismo, trasporti, eccetera);
2) organizzare alcune iniziative pubbliche per meglio far
conoscere alla popolazione valdostana le caratteristiche peculiari
della storia e delle istituzioni della Confederazione elvetica.
PresidenteHa chiesto di illustrare la mozione il Consigliere
Riccarand, ne ha facoltà.
Riccarand (VA)
Questa mozione è stata presentata
per cercare di ricordare anche all'interno di questo Consiglio e in
Valle d'Aosta, un anniversario importante di un paese vicino a noi,
che conosciamo molto poco. Mi riferisco alla Confederazione
Elvetica, un paese che è vicino a noi per geografia e sotto certi
aspetti anche per storia e cultura, ma di cui abbiamo una
conoscenza troppo generica.
La proposta che viene fatta con questa mozione è di assumere due
tipi di iniziative: una riguarda più l'interno del Consiglio, cioè
la conoscenza che come amministratori regionali dovremmo avere di
una realtà che è vicina a noi, con cui abbiamo anche, in
particolare con il Cantone del Valais, un accordo di cooperazione;
l'altra riguarda invece più in generale la popolazione
valdostana.
Quindi con la mozione si propongono delle iniziative, da una
parte, rivolte agli amministratori regionali in modo che,
attraverso un accordo con il Cantone del Valais, sia possibile fare
una sorta di corso accelerato su alcuni aspetti che ci possono
interessare notevolmente della realtà svizzera, che è molto
originale e che ci può dare delle indicazioni. Quindi le
istituzioni, come è stato affrontato il problema del
plurilinguismo, l'agricoltura, il turismo, i trasporti, cioè tutta
una serie di settori su cui possiamo imparare molte cose dal modo
con cui i vicini svizzeri hanno affrontato queste
problematiche.
D'altra parte invece una o alcune iniziative pubbliche che
possano ricordare questo importante anniversario che quest'anno
riguarda la Confederazione Elvetica, ed usarla per informative su
questa realtà che ci è vicina, rivolte alla popolazione.
Tutto questo andrebbe fatto attraverso una concertazione con le
autorità politiche del Cantone del Valais, con cui il Consiglio
regionale della Valle d'Aosta ha un accordo di cooperazione, che è
poi oggetto di una mozione che riguarda il punto 52 dell'ordine del
giorno.
Presidente
È aperta la discussione generale. Ha
chiesto di parlare il Presidente della Giunta, ne ha
facoltà.
Bondaz (DC) La Giunta ritiene di accettare la mozione presentata
dal Consigliere Riccarand, perché pare essere un qualcosa che va
nell'ottica della fraternità fra i popoli e di una migliore
conoscenza fra valdostani e svizzeri, perché siamo paesi confinanti
e alcune volte possono esserci state delle incomprensioni.
D'altra parte la storia della Valle d'Aosta è costellata da
episodi di commerci soprattutto con il Vallese, e alcune volte
anche verso Zermatt.
Credo che questa sia una iniziativa valida e da accettarsi.
Tuttavia per quanto riguarda le iniziative pubbliche, la
questione forse dovrebbe essere valutata dalla Commissione
competente, per stabilire in modo equo quello che deve essere
fatto. Per cui sul primo punto sta bene, il secondo punto, anziché
dire di impegnare la Giunta, si potrebbe toglierlo nel senso che
c'è questo impegno di convocare la commissione consiliare
competente perché stabilisca queste tematiche, oppure si potrebbe
impegnare la commissione competente a stabilire quelle che sono le
ipotesi di lavoro che dovranno essere perseguite dalla Giunta.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Tout en appréciant ce système d'obliger
les administrateurs à connaître les réalités environnantes,
j'aimerais qu'il y ait un système réciproque, d'obliger aussi les
Suisses à connaître la Vallée d'Aoste.
Très souvent les Suisses se donnent des airs de connaître un peu
tout, d'avoir toujours inventé ce qui se passe ailleurs, par
conséquent je demanderais d'insérer: "organizzare un corso per gli
amministratori regionali e cantonali sul tema "Conoscere la
Svizzera e la Valle d'Aosta".
L'autre thème, que M. Riccarand avait déjà soulevé, c'est que
tout ce qu'on vient de dire, s'il y avait un minimum de volonté - à
part les différentes associations qui prévoient un travail de ce
genre même au niveau des fonctionnaires - il serait important
qu'aussi les dirigeants régionaux connaissent les réalités
environnantes, qu'il y ait la possibilité de connaître le système
de développement et cetera, ce qui est prévu par cet accord entre
la Région Vallée d'Aoste et le Valais, que nous avons sollicité et
qui, malheureusement, n'a pas eu d'essor, faute d'un engagement
précis dans ce sens.
Je demanderais donc à M. Riccarand d'insérer cet élément de
réciprocité.
Presidente
Ha chiesto di parlare il Vicepresidente
Stévenin, ne ha facoltà.
Stévenin (UV) Credo che l'iniziativa del Consigliere Riccarand
sia una iniziativa molto valida, anche se devo dire con una certa
amarezza che non capisco perché non si siano tenute delle
celebrazioni per i 700 anni della storia della Confederazione
Svizzera anche in Valle d'Aosta. Vale a dire, ci sono state delle
iniziative ad esempio nella Regione Piemonte, iniziative concordate
con la Regione Piemonte e con la Confederazione Svizzera per
presentare i 700 anni dalla nascita della Confederazione. Credo che
la stessa cosa sia avvenuta per quanto riguarda altre regioni e
soprattutto la Lombardia.
Certo che una intesa in questa direzione con la Confederazione
Svizzera sarebbe stata estremamente utile per la nostra Regione,
tanto più che è confinante, come confinante è anche la Regione
Piemonte.
Quindi credo che questa mozione vada nella giusta direzione e
voglio ricordare in questa sala anche una mozione presentata in
passato da un Consigliere di Nuova Sinistra allora, con la quale si
richiedeva alla Regione di avere dei contatti con la società del
Gran San Bernardo, sia la parte svizzera che italiana, per vedere
di agevolare in alcune occasioni i passaggi ai cittadini valdostani
e ai cittadini del Valais, per avere reciproci scambi in occasione
di manifestazioni importanti, quali ad esempio la Fiera di S. Orso
o il Comptoir di Martigny. Ma questo è ancora un altro tema.
Nello specifico credo che molte cose abbiamo da imparare dagli
svizzeri, sia sul piano istituzionale sia su altri aspetti di tipo
economico e sociale. Altrettanto potrebbe essere importante in
occasione di scambi apportare le nostre esperienze ai vicini della
Svizzera.
Presidente
Ha chiesto di parlare il Consigliere
Milanesio, ne ha facoltà.
Milanesio (PSI)
È indubbiamente una mozione di
grande importanza quella presentata dal Consigliere Riccarand, che
potrebbe fare il paio con una proposta che abbiamo letto oggi sul
giornale, di annettersi un pezzo del Piemonte.
Avrei un'altra proposta da fare: quella di dichiarare guerra
alla Svizzera, perderla e farci annettere tutti.
Presidente
C'è stata una proposta del Consigliere
Rollandin. Ha chiesto parlare il Consigliere Riccarand, ne ha
facoltà.
Riccarand (VA)
Ho la sensazione che il Consigliere
Milanesio non abbia apprezzato molto la mozione, forse perché
mancava un punto importante, che era quello degli aspetti
finanziari. Ah, voleva l'annessione per quello...
Credo che in realtà ci siano all'interno di questo Consiglio
molti amministratori che sono seriamente interessati a conoscere
bene una realtà vicina a noi, ma che non conosciamo per tanti
aspetti culturali ed economici. Conosciamo molto meglio la realtà
savoiarda, la realtà francese, di quanto non conosciamo la realtà
del Valais e la realtà della Svizzera, che pure sotto molti aspetti
ci può dare delle grandi indicazioni.
Nessuno qui intende proporre un qualcosa di obbligatorio,
evidentemente è una proposta che il Consiglio fa a chi è
interessato ad una iniziativa di questo genere, però, siccome
esiste la volontà di conoscere questa realtà, credo ci sia una
richiesta in questo senso.
Ho qualche perplessità ad inserire: "conoscere la Svizzera e
l'Italia", quasi come a voler costringere le autorità cantonali del
Valais ad occuparsi di questa cosa. Se è una esigenza nostra, non è
detto che sia una esigenza anche da parte del Valais, per cui credo
che nei contatti che ci sono e che si possono ulteriormente
intensificare per organizzare iniziative di questo genere, si può
proporre qualcosa di questo tipo. Ma avrei qualche perplessità a
metterlo all'interno della mozione.
Per quanto riguarda le osservazioni che faceva il Presidente
della Giunta, si potrebbe modificare il punto 2 e sostituire le
parole "organizzare alcune iniziative" con le parole "proporre alla
competente commissione consiliare alcune iniziative pubbliche",
cioè che ci siano delle proposte fatte alla commissione, che poi la
commissione valuta e si vede come portare avanti.
Quindi la proposta è sostituire al punto 2 le parole
"organizzare alcune iniziative" con le parole "proporre alla
competente commissione consiliare alcune iniziative pubbliche".
Interviene il Presidente della Giunta, senza
microfono.
Però diventa difficile che la commissione si attivi
autonomamente; nel momento in cui la Giunta regionale prende dei
contatti con le autorità del Cantone del Valais per organizzare, ad
esempio, un seminario per amministratori, è facile verificare la
disponibilità di alcune persone che facciano un paio di conferenze
sulla realtà svizzera, proporle alla Commissione perché questa dia
gambe operative a questa iniziativa.
Presidente
Ha chiesto di parlare il Consigliere
Andrione, ne ha facoltà.
Andrione (UV)
Quando penso agli Svizzeri, se
vincessimo la guerra, non posso trattenere le lacrime....
Presidente
Pongo in votazione la mozione con le
correzioni proposte dal Consigliere Riccarand:
Mozione Appreso che quest'anno la Svizzera celebra
solennemente i 700 anni di storia della Confederazione;
Evidenziato che in Valle d'Aosta è ancora troppo limitata la
conoscenza della Svizzera e della sua originalità in campo
istituzionale, linguistico ed economico;
Sottolineata la necessità di meglio conoscere il modello di
organizzazione e di funzionamento dì un popolo che si trova ai
nostri confini e che ci può fornire utili indicazioni;
il Consiglio regionale della Valle d'Aosta
delibera
di impegnare la Giunta regionale affinché prenda gli opportuni
contatti con le autorità del cantone del Valais per:
1) organizzare un corso per gli amministratori regionali sul
tema "Conoscere la Svizzera" (storia, istituzioni, plurilinguismo,
agricoltura, turismo, trasporti, eccetera);
2) proporre alla I Commissione consiliare permanente alcune
iniziative pubbliche per meglio far conoscere alla popolazione
valdostana le caratteristiche peculiari della storia e delle
istituzioni della Confederazione elvetica.
Esito della votazione
Presenti, votanti e favorevoli: 31
Il Consiglio approva all'unanimità
Presidente
I lavori sono terminati. Come
concordato, il Consiglio si ritrova domani mattina alle ore
9,30.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK