Consiglio Regionale della Valle d'Aosta - Oggetto del Consiglio n. 2834 del 11 novembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2834 del 11 novembre 1997 - Resoconto
SEDUTA POMERIDIANA DELL'11 NOVEMBRE 1997
OGGETTO N. 2834/X Approvazione della vendita alle signore Anita
Coquillard e Gabriella Villois di un terreno (reliquato stradale)
di proprietà regionale sito in Comune di Gignod, distinto al N.C.T.
al F. 41 con il n. 355. Introito di somma.
Deliberazione Il Consiglio
Vista l'istanza presentata in data 11 aprile 1988 con cui le
Signore Anita Coquillard e Gabriella Villois hanno chiesto di
acquistare il reliquato stradale della strada regionale n. 28 di
Bionaz, in Comune di Gignod, località Variney, distinto al N.C.T.
al F. 41 n. 355 (ex 12/a) di metri quadrati 289, confinante con la
loro proprietà;
Considerata, inoltre, la nota in data 6 giugno 1995 con la quale
i Signori Fedele Bionaz e Emilio Bionaz hanno chiesto a loro volta
di poter acquistare il reliquato stradale già precedentemente
richiesto dalle Signore Coquillard e Villois, in quanto anch'essi
proprietari confinanti;
Preso atto che:
- l'immobile è pervenuto all'Amministrazione regionale con atto
rogito notaio Domenico Stellatelli, Rep. n. 62077/62101 del 28 e 29
giugno 1984, registrato ad Aosta in data 17 luglio 1984 al n.
1165;
- l'Assessorato dei Lavori Pubblici con nota in data 15 maggio
1996, prot. n. 4448/5 LL.PP. aveva espresso parere favorevole
all'alienazione del reliquato dichiarandone l'inservibilità ai fini
pubblici;
- che il Servizio Demanio e Patrimonio dell'Assessorato del
Bilancio e delle Finanze, con relazione di stima in data 26 luglio
1996 aveva espresso parere favorevole alla cessione dell'immobile,
determinando il valore in Lire 160.000= al metro quadrato;
- che tra le condizioni per la cessione del terreno di cui
trattasi sono state incluse:
a) la preventiva autorizzazione da richiedere all'Ufficio
Concessioni Stradali dell'Assessorato dei Lavori Pubblici per
eventuali opere da costruirsi sul reliquato, secondo le vigenti
norme in materia di sicurezza stradale;
b) di riservare a favore dell'Amministrazione regionale una
striscia di terreno in considerazione del fatto che lungo il lato
sud del terreno sono posizionati dei cavi interrati della Telecom
ed esiste un pozzetto dell'acquedotto;
Considerata l'inopportunità di mantenere la proprietà di esigue
strisce di terreno, il Servizio Patrimoniale nella relazione di
stima sopracitata ha prospettato quale soluzione la vendita
dell'intero mappale gravato delle servitù di cui sopra, impegnando
la parte acquirente a consentire il passaggio dei tecnici addetti
agli impianti per effettuare i controlli ed i lavori di
manutenzione sia ordinaria che straordinaria;
Dato atto che i Signori Fedele Bionaz e Emilio Bionaz non hanno
comunicato la loro disponibilità ad acquisire la suddetta area di
terreno alle condizioni descritte nella nota del Servizio Affari
Generali e Legali della Presidenza della Giunta prot. n. 20420/5
LEG in data 13 novembre 1996 nel termine di trenta giorni dal
ricevimento della stessa;
Accertato, invece, che le Signore Coquillard e Villois, con nota
in data 4 dicembre 1996, si sono dichiarate disposte ad acquistare
l'immobile in argomento alle condizioni disposte
dall'Amministrazione regionale nella nota sopracitata;
Posto che relativamente al disposto della legge regionale n.
12/97 va precisato quanto segue:
- trattasi di un reliquato stradale per la cui esigua superficie
e la posizione sia altimetrica che planimetrica non può rivestire
interesse che per i confinanti;
- trattasi di trattativa privata già avviata prima dell'entrata
in vigore della suddetta legge, con conseguente fondata aspettativa
dei privati all'adempimento regionale;
Preso atto che l'allora Assessore al Bilancio e alle Finanze,
Massimo Lévêque, ai sensi dell'articolo 22, comma 5, della legge
regionale 19 gennaio 1996, n. 1 ha espresso il proprio assenso con
nota in data 22 gennaio 1997, prot. n. 1311/5 FIN;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/1999, nonché la
circolare applicativa n. 7 del 6 febbraio 1997 (prot. n.
320/SGT);
Considerato che la presente deliberazione attiene all'obiettivo
n. 062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Visto il parere favorevole rilasciato dal Capo del Servizio
attività contrattuali e patrimoniali della Presidenza della Giunta
regionale, ai sensi del combinato disposto dell'articolo 72 della
legge regionale n. 3/1956 e successive modificazioni, e del
combinato disposto degli articoli 13 - comma 1 - lett. c) e 59 -
comma 2 - della legge regionale n. 45/1995, in ordine alla
legittimità della presente deliberazione;
Delibera
1) di approvare la vendita a favore delle Signore Anita
Coquillard, nata ad Aosta l'11 maggio 1937, residente in Gignod,
frazione Variney n. 3, codice fiscale CQL NTA 37E51 A326A e
Gabriella Villois, nata ad Aosta il 14 ottobre 1960, residente in
Gignod, frazione Variney n. 3, codice fiscale VLL GRL 60R54 A326H,
di un reliquato stradale consistente in un terreno sito in Comune
di Gignod, frazione Variney, distinto al N.C.T. al F. 41 con il n.
355 (ex 12/a) di metri quadrati 289, per il prezzo di Lire 160.000=
(centosessantamila) al metro quadrato;
2) di introitare la somma complessiva di Lire 46.240.000=
(quarantaseimilioniduecentoquarantamila) al capitolo 10200 della
parte entrata del bilancio di previsione della Regione per l'anno
1997 ("Provento vendita di beni immobili");
3) di onerare la parte acquirente di tutte le spese di
stipulazione, registrazione e trascrizione dell'atto conseguente
alla presente deliberazione e di ogni altra spesa accessoria;
4) di dare atto che nell'atto di compravendita dovrà essere
specificata la presenza di cavi interrati di proprietà della
Telecom e di un pozzetto dell'acquedotto comunale e che la parte
acquirente si dovrà impegnare a consentire il passaggio dei tecnici
addetti agli impianti per effettuare i controlli ed i lavori di
manutenzione sia ordinaria che straordinaria;
5) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto di cui trattasi, la facoltà di autorizzare
l'inserzione nello stesso delle precisazioni, rettifiche ed
aggiunte che il Notaio riterrà necessarie per il perfezionamento
del rogito;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994,
n. 320.
Presidente Pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK