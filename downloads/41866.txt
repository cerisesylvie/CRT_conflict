Consiglio Regionale della Valle d'Aosta - Oggetto del Consiglio n. 889 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Associazionismo - volontariato
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 889 del 25 luglio 2019 - Resoconto
OGGETTO N. 889/XV - Interpellanza: "Notizie in merito
all'applicazione della riforma prevista dal decreto legislativo
117/2017 (Codice del Terzo settore)".
Distort (Presidente) -
Signori, diamo corso ancora
all'ultimo punto per quanto riguarda la seduta odierna. Punto n. 40
all'ordine del giorno. La parola al collega Aggravi per la
presentazione.
Aggravi (LEGA VDA)
-
Abbiamo in parte già avuto
occasione, durante la discussione sulla variazione di bilancio, di
parlare dell'associazione Forte di Bard. Come voi già sapete, è in
corso una riforma del Terzo settore che ha portato ad abrogare
varie normative, tra cui quella sul volontariato, sulle
associazioni di promozione sociale e, in particolare, gran parte
della legge relativa alle Onlus. È di fatto una riforma che va a
prevedere sette tipologie nuove di enti ed è una regolamentazione
che impone alle varie realtà, alle varie associazioni di mutare in
parte non soltanto i propri statuti, ma anche spesso la propria
natura.
Considerato che tra le realtà di emanazione regionale sono
presenti numerose fondazioni e/o associazioni che possono
potenzialmente essere interessate dagli effetti questa riforma,
l'interpellanza chiede all'Assessore competente di conoscere quali
siano gli enti o associazioni ad emanazione regionale operanti nel
cosiddetto Terzo settore interessati dagli effetti dell'entrata in
vigore del Codice del Terzo settore e quali siano le
azioni/intendimenti che il Governo regionale sta conducendo per
addivenire all'adeguamento alle singole realtà interessate alla
riforma. Mi rendo conto, come già ho avuto occasione informalmente
di parlare con l'Assessore, che è un
mare magnum
quello che
vado a chiedere. Valuterò e sarò a disposizione nel caso in cui si
volesse tramutare questa interpellanza in un'interrogazione
scritta.
Presidente -
La parola all'Assessore Baccega per la
risposta.
Baccega (UV)
-
Sì, in realtà il tema è corposo.
Lei ci chiede ovviamente quali siano gli enti e associazioni di
competenza dell'Assessorato. Vi sono le organizzazioni di
volontariato (ODV) e le APS (Associazioni di Promozione Sociale);
in totale sono 184, di cui 141 ODV e 43 APS. Tutto il percorso di
questi mesi, che abbiamo già avviato e indirizzato e sul quale ci
stiamo muovendo, non mi permette nei 10 minuti che mi sono concessi
di poterle illustrare tutta l'attività sviluppatasi con le
organizzazioni del Terzo settore, con le fondazioni, e soprattutto
con la collaborazione assidua del Centro servizi volontariato, con
i quali abbiamo individuato una collaborazione impegnativa e
piuttosto significativa.
Pertanto, come le ho detto poco fa per le vie brevi, se
riuscissimo a trasformare questa interpellanza in un'interrogazione
con risposta scritta... perché altrimenti finisce come con il
collega Mossa, che a metà intervento devo bloccarmi in quanto i 10
minuti non sono sufficienti. Mi impegno anche ad inviare la
risposta scritta a tutti i colleghi che sono presenti, ovviamente
nel giro della settimana prossima.
Presidente -
Si prende atto della risposta scritta
proposta dall'Assessore, così come convenuto. C'è lo spazio per la
replica del proponente, collega Aggravi. Prego.
Aggravi (LEGA VDA)
-
Grazie, Assessore, accetto la
proposta come avevamo in parte convenuto. È ovvio che faccio una
norma di salvaguardia e mi riservo, eventualmente dopo l'analisi
della risposta, di fare ulteriori iniziative.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK