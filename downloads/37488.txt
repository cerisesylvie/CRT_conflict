Consiglio Regionale della Valle d'Aosta - Oggetto del Consiglio n. 1248 del 20 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1248 del 20 maggio 2015 - Resoconto
OGGETTO N. 1248/XIV - Approvazione di risoluzione: "Impegno
dell'Assessore all'istruzione e cultura a presentare il piano di
azioni messe in atto in vista dell'applicazione del disegno di
legge di riforma della scuola".
Presidente
- Chi presenta la risoluzione? La parola al
collega Laurent Viérin.
Viérin L. (UVP)
- Merci Monsieur le Président. Nous avons
présenté...
Presidente
- Un po' di silenzio per cortesia.
Viérin L. (UVP) -
...avec Movimento Cinque Stelle et ALPE
nous avons présenté cette résolution sur le thème de l'école. C'est
un thème qui est à la une tant au niveau national qu'au niveau
régional et c'est pour cela, Assesseur Rini, que nous avons imaginé
d'amener, d'apporter ici au Conseil la question scolaire. Chaque
réforme au niveau national a des répercussions bien évidemment
aussi sur le niveau local et au fil du temps et au cours des années
différentes ont été les réformes qui ont été pensées à Rome et qui
ont été par la suite proposées ou adaptées en Vallée d'Aoste.
Ogni Governo che si succede e che cambia quasi sempre porta in
campo e mette mano alla scuola. Un'altra riforma della
scuola...spesso abbiamo assistito negli anni a governi di destra e
a governi di sinistra che intervenivano su questo settore, in
questo momento dove viviamo in un periodo in cui sia la sensibilità
di Destra, di Centro-Destra, che la sensibilità di Centro-Sinistra
sono unite al Governo, una nuova riforma della scuola, che è stata
definita, autodefinita "La buona scuola", viene portata avanti e
anima il dibattito nazionale, ma ha animato anche soprattutto il
dibattito regionale. Una riforma nazionale che è stata approvata
oggi alla Camera e che ha visto diverse reazioni nel mondo
scolastico, nelle forze sindacali, nelle organizzazioni e nelle
parti sociali, gli ultimi comunicati anche recenti hanno cercato di
sintetizzare quella che è una riforma che oggi prende forma.
Allora, sicuramente la riforma nazionale ha delle parti positive e
ha delle parti negative, ecco, zone d'ombra e zone invece più di
luce.
Per quanto ci riguarda, sicuramente le parti positive sono
quelle che vanno ad affrontare il problema del precariato e che
vanno a cercare di mettere ordine nelle graduatorie e che parlano
di alternanza scuola-lavoro, anche se speriamo che quest'alternanza
scuola-lavoro poi non sfoci, come abbiamo assistito, nelle ultime
notizie della riduzione di fondi sul piano giovani a livello
regionale, finché c'è l'alternanza scuola-lavoro, ma poi a questi
giovani cosa gli facciamo fare? La parte di edilizia scolastica che
vede, appunto, investimenti nazionali, purtroppo dobbiamo dire
investimenti nazionali proprio nel momento in cui invece in Valle
negli ultimi anni gli investimenti sono stati ridotti sull'edilizia
scolastica.
Quali sono invece le zone grigie, le zone d'ombra di questa
riforma? Sicuramente per quanto attiene alla gestione un po' troppo
manageriale della scuola, per non dire che noi speriamo non possa
diventare una gestione umorale della scuola, siamo passati dalle
tre "I" di cui si parlava in passato a questa visione di
un'ulteriore "I", che probabilmente fa diventare la scuola un po'
come un'impresa, ecco, dove un super manager preside sceglie...con
la questione appunto di concentrare nelle mani del dirigente
scolastico una certa discrezionalità, che poi non si sa come sarà
codificata. La questione del 5 per mille è stata poi tolta, i
finanziamenti alle scuole non si capisce se hanno copertura
finanziaria o meno e anche per quanto attiene l'impianto della
cosiddetta "valutazione" non si capisce bene come questa verrà
codificata, quindi come i docenti saranno valutati, in base a
quanto promuovono, in base...cioè vogliamo far diventare la scuola
un diplomificio? Queste sono ancora zone che non sono ancora state
ben evidenziate. Sia i sindacati a livello nazionale che i
sindacati a livello locale hanno espresso forte perplessità, un
dossier ci è stato recapitato proprio oggi...anche le modalità che
in questi mesi sono state messe in campo dal Governo nazionale,
queste consultazioni
online
, i
social
, ecco, evitando
invece o magari tralasciando la concertazione con le parti sociali,
che, secondo noi, è sempre importante. È una riforma che ci
preoccupa, anche perché, per esempio, per la risoluzione della
questione del precariato, non va a tenere in conto della scuola
dell'infanzia, si parla di una nuova riforma 0-6 anni, dove la
primaria...è sull'infanzia. Dalla primaria alle superiori, invece,
questa riforma tocca tutto l'impianto, quindi, per quanto riguarda
le assunzioni o la risoluzione del precariato e le graduatorie, non
si va su questa questione, che comunque in Valle d'Aosta è qualcosa
che ci riguarda. Al di là della disamina a livello nazionale, di
cui avremo sicuramente occasione di parlare, lo spirito della
nostra iniziativa va nell'ottica invece di sollecitare il dibattito
qui in Valle e soprattutto nelle istituzioni e in commissione.
Ci ha fatto piacere...io ho partecipato alla manifestazione
organizzata per protestare contro questa "buona scuola", che aveva
ancora appunto delle zone d'ombra, ha fatto piacere vedere ragazzi
che portavano dei cartelli che dicevano:
"in Valle d'Aosta la
buona scuola c'è già"
, nel senso che l'
acquis
di tutti
questi anni, diciamo dal dopoguerra ad oggi, ha visto un sistema
scolastico valdostano con o senza le competenze dove ce l'avevamo e
dove le abbiamo esercitate comunque...ebbene, un grande dibattito
sapendo che spesso è un dibattito che deve vedere adattare quelle
che sono idee nazionali che magari, appunto, ogni Governo si
inventa con le esigenze del territorio.
Allora quello che chiediamo attraverso questa risoluzione,
Assessore, è intanto e visto che questa mattina c'erano anche le
organizzazioni sindacali qua fuori che la cercavano e con le quali
noi abbiamo discusso di questo dossier, che poi ci è stato
recapitato a fine mattinata, noi chiediamo, perché non ci risulta
che sia stato aperto un tavolo di confronto con le organizzazioni
sindacali...che sia aperto un tavolo di confronto serio con le
organizzazioni sindacali oggi che, diciamo, la riforma è stata
approvata alla Camera, ma ci sarà ancora la questione del Senato,
abbiamo visto l'ultimo comunicato della CISL, che riassume molto
bene a livello nazionale quelli che sono i timori e le richieste
per la settimana prossima e quelle che oggi sono questioni che
andranno a riguardare anche e soprattutto la scuola valdostana.
Pensiamo, per esempio, alla questione delle sostituzioni, Assessore
Rini, tra l'altro, questa è una questione che forse doveva essere
affrontata già prima, perché è una questione che è in finanziaria,
che non è in questa riforma: la questione delle sostituzioni sulle
assenze, soprattutto adattata alla scuola valdostana, per esempio,
Champorcher, dove abbiamo due insegnanti, perché c'è chiaramente
una per la materna e una per la primaria, se c'è un'assenza, con la
finanziaria non danno la possibilità di sostituzione...quindi
sostituzione nelle piccole scuole di montagna, sostituzione per
quanto riguarda il sostegno, la questione dei vicari che non ci
sono più. Noi abbiamo casi di scuole in Valle d'Aosta, vista la
nostra territorialità, dove abbiamo magari mille alunni, 40 o 50
classi e sedi disparate, quindi la questione è delicata. Solo per
citare alcune questioni puntuali.
La questione anche sulla stabilizzazione: noi chiediamo, al di
là del tavolo di confronto, che ci sia in commissione un'audizione
dell'Assessore, che venga a parlarci del piano di assunzione del
precariato. Noi chiediamo che ci sia, come lo hanno ben ribadito le
organizzazioni sindacali, la tutela del vecchio concorso del 2012,
la questione delle GAE e i criteri di assunzione. Ci sono idee da
parte dell'Amministrazione su questi criteri che saranno messi in
campo? Questo per evitare semplicemente di andare ad evitare la
concertazione, che è fondamentale, che ad oggi, malgrado gli
annunci, non è stata portata avanti e soprattutto che non ci siano
delle sorprese, ma che ci sia una condivisione soprattutto con la
commissione competente per quanto riguarda questo.
Altra questione l'edilizia scolastica: noi chiediamo qui non
solo all'Assessore all'istruzione, ma agli Assessori competenti,
insomma al Governo, quali idee ci sono al di là della questione
della "scuola polmone", che sappiamo ha tempi più lunghi, se ci
sarà in prospettiva, visto che i fondi FOSPI sono stati in pratica
congelati, se ci sarà la possibilità in finanza locale di
ragionare...insomma che piano sull'edilizia scolastica, al di là
dei finanziamenti nazionali, si potrà vedere in prospettiva, anche
perché, visti i tempi della scuola "polmone", sappiamo che ci sono
una decina di classi l'anno prossimo che presentano delle
difficoltà. Abbiamo tutta la questione della territorialità, a
Pont-Saint-Martin l'Amministrazione che ha vinto le elezioni
dichiara di voler, insomma, continuare in questa cosa della scuola
a Pont-Saint-Martin, quando invece c'è un dibattito che dice...ma
anche da parte degli insegnanti di riorganizzazione, tenendo conto
anche di Verrès: la vecchia questione della territorialità della
Bassa Valle. Questo per dire - e concludo Presidente - sull'ultimo
punto che c'è un dibattito già sulla scuola valdostana, di cui
abbiamo accennato qui in Consiglio, che però oggi vede delle
criticità e non ancora delle soluzioni, che si innestano su questa
riforma della scuola, che sicuramente toccherà anche la Valle. Noi
crediamo, senza fare allarmismo, vista anche la grande
partecipazione delle manifestazioni che hanno organizzato le
organizzazioni sindacali, che ci sia bisogno di risposte anche
nella base...e noi quando fu...negli anni, non dico noi come chi ha
amministrato, ma già la "riforma Charles", per capirci, per poi
vedere l'altra riforma, quindi le due riforme, sia la Moratti che
la Gelmini...c'era stata una grande concertazione, avevamo
addirittura sulla "riforma Gelmini" partecipato ai collegi docenti,
avevamo cercato di informare, cioè c'è stata una strutturazione di
una condivisione con il territorio, che è fondamentale per evitare
che ci sia disinformazione e soprattutto ascoltare le esigenze
della base, che sono appunto gli operatori di settore, cioè gli
insegnanti attraverso le organizzazioni sindacali. Noi quindi
chiediamo in ultimo che il Presidente della I Commissione si faccia
carico di una convocazione nel prossimo periodo, magari anche un
po' urgente, dei Parlamentari, perché abbiamo visto oggi che ci
sono state delle votazioni alla Camera, c'è stato anche un
emendamento, da quanto abbiamo appreso dagli organi di
informazione, per la classica clausola di salvaguardia:
"fatte
salve..."
, quindi, ecco, per capire e per coordinarci, come su
altri temi, affinché ci sia una sinergia tra le istituzioni
regionali,
in primis
il Governo, chiaramente, e il Consiglio
Valle e i nostri Parlamentari.
Concludo dicendo che gli adattamenti di tutte le riforme
nazionali alla realtà locale, sia quella della riforma Moratti, che
poi quella della riforma Gelmini in particolare...e la
concertazione, tutto il lavoro con le organizzazioni sindacali
hanno permesso alla scuola valdostana di vedere salvaguardato
l'
acquis
di questi anni. L'augurio quindi è, visto che in
passato abbiamo saputo evitare lo smantellamento del sistema
scolastico valdostano, per esempio, le piccole scuole di montagna,
piuttosto che evitare che le ore degli alunni in Valle d'Aosta
fossero parametrate come a livello nazionale, ecco, tutta una serie
di questioni...Assessore, noi le chiediamo veramente che ci sia la
massima attenzione, perché questo
dossier
della scuola e le
manifestazioni sia in Italia che in Valle d'Aosta hanno avuto, dopo
anni di tranquillità, delle dimensioni abbastanza impressionanti e
soprattutto c'è la necessità di dialogo e di condivisione su
riforme che non devono essere calate dall'alto. Grazie.
Presidente
- Grazie collega. La parola alla collega
Certan.
Certan (ALPE)
- Grazie Presidente.
Alcune osservazioni da parte del nostro gruppo a complemento
della già ampia illustrazione fatta dal collega. Credo che il
confronto sulla scuola, su una riforma scolastica che abbiamo
seguito e che in qualche modo, soprattutto nei suoi punti e nei
suoi principi essenziali, all'inizio ci pareva anche interessante.
Abbiamo sollecitato più volte l'Assessore ad aprire un confronto
riguardo a questa riforma che è partita in sordina sui vari
principi, su degli elementi, su dei punti e ci siamo, sì, è vero,
incontrati in modo informale alcune volte, però, Assessore Rini, di
fatto non ci siamo mai confrontati nelle sedi opportune sulla
riforma e sui punti in particolare. Crediamo che l'istruzione e la
formazione delle future generazioni sia un punto troppo
importante...come dire? da snobbare o da non tenere in
considerazione. Credo che il fatto che in questi giorni ci sia
stata questa mobilitazione nazionale, ma anche regionale molto
forte - lo ha già detto il collega Viérin - metta l'accento, ponga
l'accento su una grande contraddizione, Assessore Rini: nonostante
la sua grande disponibilità, a parole più volte annunciata, più
volte dimostrata, di fatto crediamo che non ci sia mai stato un
confronto chiaro e fatto veramente di azioni concrete con il corpo
docente, con tutto il mondo della scuola e anche con i sindacati,
altrimenti non si sarebbe arrivati a queste condizioni, dove sembra
veramente che ci sia un'incomunicabilità, sembra veramente che ci
siano due mondi che non si parlano, che non si capiscono, non si sa
se appositamente oppure no. Devo dire che questa mobilitazione è un
po' stata trattata come...è un po' un
déjà vu
, l'abbiamo
visto già con
l'École en langues
, grande disponibilità,
grandi progetti portati avanti e poi finiti nel nulla. Ora, con i
punti...vado a prendere il vecchio documento: vecchio perché dopo i
2 mila emendamenti chiaramente è diventato vecchio, però i punti
sulla "buona scuola", dov'è iniziato un confronto e poi non se n'è
più parlato...è successo così quando abbiamo chiesto di chiarire
bene quali erano le azioni concrete sull'alternanza scuola-lavoro,
l'éducation duale
, ci ha rinviato anche molti aspetti al
piano giovani e infatti abbiamo visto adesso l'evoluzione di
questo, insomma, come già ricordato dal collega, crediamo che, come
Amministrazione, siamo di nuovo alla ricerca di...stiamo di nuovo
rincorrendo, invece di essere propositivi, di portare come Valle
d'Aosta...visto che abbiamo delle prerogative statutarie che,
comunque, ce lo permettono, invece di essere propositivi, arriviamo
di nuovo sempre a rimorchio e rincorrendo, comunque, a seguito di
grandi mobilitazioni.
Certo che era necessaria una riforma della scuola, i tempi lo
chiedono, ci sono però alcuni punti da chiarire. Non metto in
dubbio che i dirigenti scolastici abbiano avuto in questi anni una
difficoltà a reperire i docenti, quindi è necessario regolare anche
il reperimento delle supplenze, eccetera, ma forse questo non vuol
dire che devono esserci dei dirigenti che praticamente scelgono
loro il personale, quindi c'è quasi un'estremizzazione di questo
ruolo, c'è il problema da affrontare della scuola dell'infanzia, lo
ha ricordato il collega Viérin, sulla territorialità. Quale
politica scolastica si intende perseguire...ecco, credo che il
punto sia questo e veniamo anche al ruolo dei Parlamentari, oggi
abbiamo avuto...è apparsa un'ANSA, è apparsa quasi come un miraggio
una nota del Deputato Marguerettaz, che dice di aver proposto un
emendamento, un articolo aggiuntivo a salvaguardia delle Regioni e
Province autonome come Gruppo misto. Beh, grazie, siamo ben
contenti che finalmente sentiamo qualche ritorno anche da Roma,
perché finora, come Consiglio regionale, non abbiamo visto nulla.
Sarebbe interessante che, ad esempio, anche i Parlamentari avessero
un filo diretto anche col Consiglio regionale, quindi con le
commissioni competenti e non solo con qualcuno...forse si
eviterebbero anche grandi mobilitazioni, sicuramente dovute anche a
una non conoscenza di quello che si sta facendo. Lei poi si può
irritare, Assessore Rini, può barbottare, ecco, continuare a fare
grandi e strane espressioni, però, di fatto, se si arriva a una
mobilitazione di questo tipo, è perché probabilmente qualcosa non
ha funzionato...ecco perché sosterremo quest'iniziativa.
Presidente
- Qualcuno chiede la parola? Siamo sempre in
discussione generale. La parola al collega Borrello.
Borrello (SA)
- Grazie Presidente.
Avendo avuto modo di ascoltare l'illustrazione della risoluzione
presentata dai colleghi della minoranza, chiederemmo un momento di
sospensione per un confronto all'interno della maggioranza. Le
chiederei, Presidente, di convocare in seguito anche la Conferenza
dei Capigruppo per organizzare il prosieguo dei lavori. Grazie.
Presidente
- La sospensione è accordata.
Si dà atto che la seduta è sospesa dalle ore 18,41 alle ore
18,51.
Viérin M. (Presidente)
- Riprendiamo i lavori. La parola
all'Assessore Rini.
Rini (UV)
- Sì, grazie Presidente. Grazie colleghi,
grazie a chi ha portato all'attenzione di quest'aula un tema che,
effettivamente, in queste settimane è all'attenzione anche della
nostra comunità, anche della comunità valdostana.
Da quando il disegno di legge è stato approvato dal Consiglio
dei ministri, in tutte le sedi a ciò deputate, penso, ad esempio,
agli incontri con le organizzazioni sindacali, incontri che il
Sovrintendente ha avuto con i dirigenti scolastici, incontri ancora
tra Sovrintendente, Assessore e le delegazioni di precari,
l'incontro tra il Sovrintendente che ha avuto con la delegazione
degli iscritti ai PAS (Percorsi Abilitanti presso l'Università). È
stata enunciata e ribadita a chiare lettere la ferma volontà
dell'Amministrazione di aprire un tavolo di lavoro con tutte le
componenti scolastiche per addivenire alla predisposizione di una
legge di recepimento di quello che è il testo della "buona scuola"
valdostana. Questa volontà è stata ribadita anche in occasione
dello sciopero generale del 5 maggio scorso e soprattutto in
occasione di questi due giorni di presidio sotto il Palazzo
regionale. Nella giornata di ieri, in particolare, ho avuto modo di
incontrare, com'è stato riportato, in maniera informale, perché
così ci era stato richiesto, i rappresentanti delle organizzazioni
sindacali e alcuni insegnanti. In quest'occasione ho ribadito che
aspettavamo solamente la pronuncia di almeno un ramo del Parlamento
per aprire appunto la concertazione effettiva e per addivenire ad
una condivisione ampia sul recepimento del disegno di legge,
adattato ovviamente alla nostra realtà.
È opportuno rammentare - e correttamente lo ha fatto il collega
Laurent Viérin - che peraltro già una ventina di giorni fa era
stato formulato dall'Assessorato e trasmesso dalla Presidenza della
Regione l'emendamento che oggi...e noi ci uniamo alla soddisfazione
espressa dal Parlamentare, da Marguerettaz per il recepimento,
perché, collega Certan, non è così banale aver avuto questo
recepimento e aver visto comunque l'accoglimento di
quest'emendamento, che tutela e salvaguarda le nostre prerogative,
noi non possiamo che esprimere davvero tutta la nostra
soddisfazione per questo e quindi contenente la clausola di
salvaguardia. Noi vorremmo andare oltre, perché vorremmo che nella
seconda fase ci fosse una declinazione ancora più puntuale, ancora
più precisa di quelle che vogliono essere le nostre...no, è una
soddisfazione che condividiamo, collega Certan. Com'è stato
ricordato, quest'articolo ci accomuna con le Province autonome di
Trento e Bolzano. Non solo, ma sono stati attivati anche tutti i
contatti con la Provincia autonoma di Trento per un confronto
attivo con questa realtà per l'adozione di una linea comune
sull'attuazione di alcuni punti cardine della riforma.
In conclusione quindi noi condividiamo quanto riportato in
questo testo di risoluzione, sottolineando però che questo lavoro
di concertazione risale dall'inizio, ancora quando il disegno...su
questo mi preme ricordare, puntualizzare...perché, ad onor del
vero, anche dopo aver ascoltato quello che è stato detto in
aula...addirittura quando la "buona scuola" non era il disegno di
legge, ma era semplicemente quel famoso documento a cui faceva
riferimento anche il collega, che ha visto anche questa
concertazione anche un po' anomala, sul territorio...ricordo che il
dottor Chiappetta ha fatto visita anche in Valle d'Aosta,
addirittura in quella sede, quando ancora si parlava solamente di
un documento di intenzioni e ancora non conoscevamo in quale
maniera poteva essere declinato poi da un punto di vista normativo,
devo dire che la Valle d'Aosta è stata pronta a confrontarsi con il
suo territorio, perché, oltre a tutti gli incontri con le
organizzazioni sindacali, formali che sono stati portati avanti, ci
sono stati anche una serie di incontri sul territorio con gli
attori principali, con gli attori reali del mondo scolastico. Anche
noi quindi abbiamo cercato di attivarci anche con mezzi innovativi,
per esempio, abbiamo messo in piedi subito un indirizzo
mail
, peraltro abbiamo avuto tanti suggerimenti che ci sono
arrivati a quell'indirizzo
mail
che abbiamo raccolto, che
stiamo sintetizzando, che sicuramente terremo in considerazione;
quindi abbiamo attivato da subito, da quando abbiamo incominciato a
parlare di "buona scuola", quest'indirizzo
mail
, abbiamo
fatto una serie di incontri sul territorio, incontri con i
sindacati, quindi io credo che non sia corretto dire che non siamo
stati pronti a confrontarci con il territorio.
Noi siamo quindi assolutamente favorevoli a questa risoluzione.
Chiediamo solo, per quanto riguarda il punto n. 1 degli impegni
dell'Assessore competente, che venga tolta la parte:
"di aprire
un tavolo di confronto con le parti sociali"
, perché in realtà
questo è già stato fatto, è già attivo e quindi, togliendo
quest'inciso, noi su tutto il resto, ovviamente con la condivisione
in commissione, siamo assolutamente favorevoli. Grazie.
Presidente
- La parola al collega Laurent Viérin.
Viérin L. (UVP)
- Merci Monsieur le Président.
Intanto esprimiamo soddisfazione per l'accoglimento di questo
documento, che arriva soprattutto perché avevamo colto delle
sollecitazioni da parte degli insegnanti, da parte del mondo della
scuola e da parte delle organizzazioni sindacali. Assessore Rini,
nel
dossier
che ognuno di noi oggi ha trovato, arrivando in
Consiglio questo pomeriggio, come avrà avuto modo di leggere,
all'ultimo capoverso sono le organizzazioni sindacali che
richiedono che ci sia una concertazione con le parti sociali: ecco
perché noi avevamo inserito...e, a dire il vero, non c'era neanche
quel pezzo...questa mattina, parlando con le organizzazioni
sindacali e confrontandoci con loro, abbiamo inserito questo pezzo,
ma cercando di fare un lavoro corale. Se lei quindi dice che il
tavolo c'è già, ancora meglio...ecco, ancora meglio e quindi questa
cosa se la vedrà giustamente con le organizzazioni sindacali. Noi
crediamo di due cose l'una: se loro rivendicano che ci sia una
concertazione, probabilmente o una concertazione non c'è stata o
comunque non era così certa come magari era nelle enunciazioni di
principio.
Per quanto riguarda invece le preoccupazioni, al di là delle
parti positive, ritorniamo sui contenuti di questa riforma e noi
vorremmo, come sottolineato peraltro dagli interventi di queste
settimane e dalle manifestazioni, che ci fosse chiarezza almeno per
quanto riguarda il recepimento valdostano di quei punti che sono
effettivamente la soluzione della questione del precariato, che si
possa andare nei precari non inclusi nelle gare, che si riparta
dagli idonei al concorso 2012, che ci sia questa questione delle
scuole di montagna, tutte le questioni che puntualmente noi in
commissione saremo disponibili a discutere con lei e con il
Sovrintendente. Lei ci ha parlato di concertazione durata per
settimane o per mesi, è chiaro che, essendo cambiato anche il
Sovrintendente, non sappiamo se questa concertazione è stata fatta
con il vecchio Sovrintendente o invece dopo questo
cambiamento...quindi probabilmente delle cose sono da riprendere.
Sicuramente in V Commissione il lavoro è ancora da fare, perché io
mi ricordo, al di là della riforma che abbiamo gestito direttamente
come Assessorato, nella "riforma Charles", per capirci, il lavoro
della V Commissione era stato un lavoro molto interessante. Noi
quindi ci auspichiamo veramente che il grido d'allarme che è
arrivato dagli insegnanti e che è arrivato dal mondo della scuola,
visto che già a Roma non è stato ascoltato...ci dispiacerebbe che
l'atteggiamento del Governo regionale fosse quello che è stato
improntato all'atteggiamento del Presidente del Consiglio, che è
venuto ad Aosta per un comizio elettorale, ma non ha avuto il tempo
di trovare cinque minuti per ricevere gli insegnanti, che, vista
l'attenzione tanto decantata per il mondo della scuola, sarebbe
stato un momento di attenzione abbastanza importante. Il mondo
della scuola ha avuto opportunità e modo di protestare in modo
abbastanza incisivo nei dibattiti che si sono susseguiti, come
anche nei presidi di queste ore abbiamo il dovere di ascoltare come
istituzione questi insegnanti e soprattutto le organizzazioni
sindacali, ma, al di là di ascoltarli, abbiamo il dovere di
concertare con loro una riforma che sia la migliore riforma per
salvaguardare l'
acquis
ed eventualmente modificare in modo
positivo quello che è il sistema scolastico valdostano nel modo più
condiviso possibile.
Per quanto riguarda i nostri Parlamentari, è il minimo
sindacale. Noi crediamo che sia ciò che è sempre stato fatto dai
nostri Parlamentari a Roma. Chi c'è stato lo ha rappresentato, cioè
è chiaro che quando c'è...soprattutto su grandi ambiti c'è la
clausola di salvaguardia delle competenze regionali...quindi anche
noi esprimiamo soddisfazione, però è una soddisfazione che non è
che deve poi creare...cioè sono a Roma per fare giustamente quello
che è il lavoro dei Parlamentari della Valle d'Aosta e quindi è il
minimo quello! Noi chiediamo altro, Assessore Rini: noi chiediamo
che i Parlamentari vengano a confrontarsi sui contenuti della
riforma, perché poi ci sono degli articoli, abbiamo visto che si è
votato a favore di certi articoli, su altri...e poi c'è un voto
finale. Visto che non lo sappiamo se ci saranno delle modifiche,
poi, rispetto al Senato, che ci sia un minimo di audizione, di
concertazione anche con i Parlamentari affinché si esprima la
perplessità sulle scuole di montagna, sulla questione della
sostituzione, la perplessità sulla sostituzione degli insegnanti di
sostegno, la questione ancora dubbiosa e nebulosa...sulla questione
dei vicari, la questione di come i criteri di assunzione
potranno...cioè di far sentire la voce della scuola valdostana
attraverso i nostri Parlamentari, non solo la clausola di
salvaguardia. I nostri Parlamentari devono andare a portare la voce
degli insegnanti del mondo della scuola valdostana a Roma e non
andare a negoziare magari altre questioni, visto il momento, che
nulla hanno a che vedere con la difesa del sistema scolastico
valdostano: questo noi chiediamo. In modo quindi un po' più
incisivo...ecco, noi eravamo al presidio, eravamo alla
manifestazione "Insieme per la scuola", in questo
slogan
che
il mondo della scuola ha saputo ben interpretare, ci sono anche sul
mondo del
web
grandi movimenti in questa direzione e nel
dossier
molto completo delle organizzazioni sindacali la
questione è trattata in modo abbastanza...come dire? esauriente
proprio per darci la possibilità di lavorare.
Noi quindi esprimiamo soddisfazione per il recepimento di questa
nostra iniziativa, ma chiediamo che sia veramente codificato un
percorso tra le istituzioni regionali, i nostri Parlamentari, la V
Commissione in particolare, e questo Consiglio Valle, affinché si
possa addivenire alla miglior riforma di recepimento o, meglio, di
una riforma valdostana che possa evitare certe sbavature di questa
deriva che la "Buona scuola" vuole portare in una
semi-privatizzazione della scuola pubblica, facendo tesoro
dell'
acquis
del passato, abbiamo parlato in una bella
commemorazione che avete organizzato di Maria Ida Viglino, ecco, la
scuola dell'infanzia, noi crediamo che potrà fare onore a questo
grande personaggio che è stata Maria Ida Viglino, come anche Rita
Decime, con l'onorificenza che ha ricevuto in quest'ultimo periodo,
perché uno dei punti sicuramente salienti è l'
acquis
di
questa nostra scuola, che assolutamente non potrà essere
smantellata da nessuna riforma, tanto meno da una riforma
nazionale, che poco ha a che vedere, secondo noi, con gli interessi
della scuola valdostana.
Presidente
- Grazie. La parola all'Assessore Rini.
Rini (UV)
- Sì, molto brevemente, prima proponendole la
modifica ho guardato l'impegno, la seconda parte del dispositivo,
ovviamente, di conseguenza, nelle premesse al
"constatato"
chiederei di terminare il periodo dopo
"interessate"
. Va
bene? Grazie.
Presidente
- La parola al collega Donzel.
Donzel (PD-SIN.VDA)
- Grazie Presidente.
Intervengo su questo punto perché alcuni passaggi meritano un
po' di chiarezza. Intanto considero molto positivamente la
risoluzione presentata dai colleghi di minoranza, che solo
vagamente riprende il testo dei sindacati, che era molto più netto
e duro, invece in qualche modo apprezzo lo sforzo fatto dai
colleghi al di là delle battutine contro i Governi che sarebbero di
centro-destra. Ricordo che la riforma ha trovato il voto contrario
di Forza Italia, di Lega Nord, di Fratelli d'Italia, quindi,
insomma, a protestare contro siete in buona compagnia a questo
punto. A parte queste battutine, vorrei ricordare che il testo e la
presentazione che fa riferimento a luci e ombre è quella che ben
rappresenta un testo che ha ancora un percorso in Parlamento
piuttosto lungo. Gli stessi presentatori della legge non nascondono
che, fermi restando alcuni punti fermi, il testo sarà modificato al
Senato e dovrà ritornare poi alla Camera. Intanto però un passaggio
politico che, secondo me, è importante fare e che non attiene a
questa risoluzione, ma è il tentativo di sminuire il fatto che sia
stata votata una norma di salvaguardia all'interno di un disegno di
legge nazionale. Ora, capisco che non è più Caveri il Deputato in
questo momento, non è più l'Onorevole Nicco, però è sempre
difficile introdurre norme di salvaguardia, soprattutto quando si
viene da un momento in cui si è raccontato che il Governo Renzi
avrebbe smantellato tutte le autonomie in uno dei provvedimenti di
legge più delicati e che sappiamo quanto a livello nazionale
abbiano sempre avuto un'impostazione della scuola che tende ad
uniformare il territorio nazionale, ad introdurre una norma di
salvaguardia...non è banale e non è normale attività parlamentare,
che la faccia poi un Deputato che milita, penso che sia ancora
iscritto, al partito della Stella Alpina, insomma il movimento
della Stella Alpina...poco importa, è un riconoscimento politico
importante di una specificità che attiene a norme statutarie, ma
che in I Commissione il collega Caveri e qualcun altro mi hanno
insegnato che è sempre bene ribadire in ogni legge...quindi anche
se tu ce l'hai nella norma statutaria, è sempre bene ribadirlo e
segnare il punto, e quindi su questo il punto è stato segnato.
Vorrei ricordare che su questioni che attengono alle
sostituzioni e alle sostituzioni sia nei plessi di montagna e delle
scuole...e degli insegnanti di sostegno, una mia interpellanza,
presentata 15 giorni fa, quindi prima de "La buona scuola", perché
il problema è molto antecedente a "La buona scuola", aveva visto il
riscontro dell'Assessore, poi non so se poi gli incontri
l'Assessore li fa o meno coi sindacati, perché qui, dai testi
presentati dai sindacati, sembrerebbe che urge una concertazione
più stringente, e certamente ben venga la concertazione, perché
sempre abbiamo sostenuto che alcune norme nazionali meritano di
essere adattate alla nostra realtà. Uno dei punti fermi della
riforma però, mi si consenta, è proprio di ribadire il concetto
dell'autonomia scolastica, proprio una cosa su cui in Valle d'Aosta
facemmo una norma specifica, una legge sull'autonomia scolastica,
perché ci fu un tentativo...alcuni sindacati dicevano: "ma c'è la
legge nazionale", non si disse: "no, noi vogliamo fare la legge
regionale sull'autonomia scolastica". Ora, questo Governo
implementa l'autonomia scolastica, implementa la possibilità che
sui territori si diano risposte tramite organico funzionale.
Allora, al di là delle polemiche di chi ha vinto o non ha vinto le
elezioni in Bassa Valle, questa legge può diventare uno strumento
per dare delle risposte a determinati territori attraverso
un'interpretazione regionale che non sia quella che mira a
risparmiare e a ridurre, ma sia quella che consente, invece, di
fornire a territori fragili, come la Bassa Valle, o l'area di
Châtillon/Saint-Vincent quegli organici funzionali che consentono
di far funzionare la scuola.
Altro aspetto non indifferente è il piano delle assunzioni.
Allora qui si giocherà certo una partita tutta regionale, perché
l'organico è regionale, quindi nessuno viene assunto in Valle
d'Aosta dal Governo Renzi, bisognerà fare dei provvedimenti
regionali. Qui si aprono due cose importanti: una su un aspetto
molto dibattuto, perché ovviamente nel mondo del precariato la
parola d'ordine è "tutti assunti", questa cosa la diciamo da
vent'anni, ma è impossibile. Allora, qui si fanno centomila
assunzioni a livello nazionale, vedremo se a livello regionale ci
sarà il corrispondente sforzo, perché a livello nazionale in prima
battuta verranno solo assunti i vincitori di concorso, cosa che
noi, invece, abbiamo già fatto a livello regionale. Per gli idonei
del concorso si rinvia di un anno al 2016, intanto è passato il
principio che vengono assunti anche questi con un anno di ritardo,
qui si può esercitare una specificità. Noi potremmo anticipare
l'assunzione degli idonei un anno prima, per esempio. C'è anche la
necessità di fare qualche proposta concreta, perché, dal mio punto
di vista, al di là di riprendere tutte le discussioni nazionali e
riportarle un po' alla uffa qua in Consiglio regionale, poi servono
le proposte concrete per dire in che maniera vado ad adattare norme
nazionali ad una realtà molto particolare. Questo è un caso in
specie che potrebbe funzionare.
Altro concetto molto importante è quello dei concorsi e dovremo
dimostrare che anche noi in Valle d'Aosta, ahimè, con i nostri
piccoli numeri, riusciremo a tenere il passo dei concorsi. Questa è
una bella sfida, è un impegno molto delicato su cui bisognerà
confrontarsi, per cui io capisco che c'è stato tutto un movimento
in cui sembrava prevalere la tesi del "no", però c'è anche tutto un
movimento su cui forse bisogna riflettere sul "sì" e come non sia
poi così facile applicare quelle cose che sembrano superficiali,
perché fare dei concorsi pubblici ogni tre anni, così com'è
previsto adesso se non verrà cambiato al Senato, eccetera, è una
garanzia di un percorso finalmente chiaro per gli insegnanti nel
rispetto della Costituzione, che prevede il concorso pubblico per
entrare nella scuola. Allora, la Costituzione, che è la nostra
bandiera dei diritti, prevede anche dei doveri e questo è uno di
quelli e ben venga questo passaggio.
Io quindi rinnovo il ringraziamento che feci quindici giorni fa
sull'interpellanza che riguardava la questione delle supplenze nei
piccoli comuni di montagna e, in particolare, sugli alunni
diversamente abili, perché c'è da parte del Governo regionale una
disponibilità ad un confronto fattivo con le delegazioni sindacali
tutte, che naturalmente meritano il massimo di attenzione, perché
l'obiettivo è quello naturalmente di garantire quella qualità della
scuola che in Valle d'Aosta c'è sempre stata e che speriamo possa
solo migliorare in futuro.
Presidente
- La parola alla collega Certan.
Certan (ALPE)
- Sì, grazie Presidente.
Alcune precisazioni giusto per sgombrare il campo da
incomprensioni e da...allora, credo che noi siamo sempre stati
disponibili, abbiamo sempre riconosciuto, quando era il caso, le
azioni che sono state fatte in modo corale. Il collega Viérin
diceva prima che quello che noi chiediamo è un confronto sui
contenuti, ma anche e soprattutto sui metodi di lavoro con i quali
si affrontano delle riforme.
Leggendo i documenti che avrà ricevuto anche lei, credo sia
chiarissimo che tutti gli insegnanti riconoscono la necessità di
una riforma, penso che i dati di abbandono scolastico, i dati delle
statistiche INVALSI, OCSE PISA chiedano una riforma e chiedano di
affrontarla anche in Valle d'Aosta in modo serio, perché, se
vogliamo fare gli struzzi, allora continuiamo a farli, ma credo che
quei dati parlino chiaro, quindi penso che nessuno non riconosca
che era necessario e che qualcosa è stato fatto. L'ho ricordato nel
mio intervento, l'ho citato, che
in extremis
, alle 3,
abbiamo appreso attraverso una nota perché noi apprendiamo anche
attraverso l'informazione, noi non abbiamo sempre le informazioni
di prima mano, il Deputato Marguerettaz non mi ha chiamato per
dirmi...quindi chiedo scusa se l'ho saputo solo alle 3, ma
l'applicazione delle disposizioni del DL alla compatibilità con le
norme statutarie, le relative norme di attuazione, certo che sono
un passaggio interessante a livello parlamentare, lo riconosciamo,
ringraziamo, ma la proposta del Deputato Marguerettaz mi risulta -
ripeto - arrivata oggi. I sindacati in una nota scritta il 18
maggio 2015 - e quindi non il gruppo ALPE o qualcun altro -
scrivono, sottolineano
"come sia indispensabile concertare con
le parti sociali ogni passaggio normativo e tecnico relativo alla
riforma e pertanto invitano il Governo regionale a non procedere in
alcun modo ad atti unilaterali"
, credo sia chiarissimo che cosa
volessero dire. Se i sindacati scrivono:
"gentili
Parlamentari
- eccetera -
ci permettiamo di affidarvi il
compito di tutelare e difendere la nostra scuola pubblica, siamo
fermamente convinti che la scuola, per essere davvero buona, deve
essere costruita insieme da tutti gli attori che la rendono
viva"
, crediamo di non essere noi a banalizzare certe cose, ma
questo dossier, tra l'altro, rivolto ai Parlamentari, fa un'analisi
che, per carità, non sarà oro colato, ma è un'analisi dettagliata,
minuziosa, interessante, forse, quando noi chiediamo un cambio di
percorso, un cambio di metodo di lavoro, è questo che chiediamo.
Per carità, poi, è vero, ha ragione che è stato fatto un confronto
sul testo iniziale de "La buona scuola" con il dottor Chiappetta,
che è arrivato e con il territorio, con una
mail
, dove sono
arrivati tantissimi suggerimenti, glieli chiederemo attraverso un
decreto 116 o, se vorrà fornirceli, sarà interessante leggere
questi interessanti approfondimenti. Certo che il primo documento
de "La buona scuola" era interessantissimo, aveva degli spunti e
dei principi che chi non può condividere?
"Mai più precari nella
scuola; dal 2016 si entra solo per concorso; basta supplenze; la
scuola fa carriera: qualità, valutazione e merito; la scuola si
aggiorna: formazione e innovazione; scuola di vetro: dati e profili
online"
, ma chi è contrario a questo? Chi è contrario? Un conto
è il dibattito su questi che però non devono finire solo per essere
degli slogan, questi poi devono attuati e messi chiaramente in modo
concreto sulla carta, tant'è che questo documento poi si è
ritrovato ad avere, credo, 2 mila più o meno emendamenti e capisco
che sia difficile: ecco perché è necessario che la Valle d'Aosta o
comunque l'Assessore competente abbia delle proposte concrete, già
concertate prima con il corpo docente, non dopo la mobilitazione,
allora si aprono dei tavoli. Non so dove, ma si aprono dei tavoli
di colpo dopo. Allora, noi pensiamo anche...l'ha detto oggi credo
un Assessore, non so se l'Assessore Fosson, che spesso a pensar
male...che si fa peccato a pensar male, ma spesso si azzecca. Lo
diceva...sì, beh, oggi l'ha ricordato l'Assessore, poi lo so che
era Andreotti che faceva scuola, ma giustamente, pensando un po'
male, non vorremmo che questo silenzio parlamentare, questo voto
parlamentare...oggi - ripeto - prendiamo atto e siamo contenti di
questa presa di posizione, ma non avremmo voluto che fosse stato un
do ut des
, cioè uno scambio elettorale all'ultimo momento:
il voto de "La buona scuola" in cambio di qualche trono in qualche
capoluogo regionale.
Presidente -
Mettiamo in votazione il testo emendato?
Allora, com'è stato detto, viene tolto nelle premesse, nel campo
"constatato"...si va fino a
"le parti interessate"
, mentre
nel deliberato al primo comma viene tolta la prima riga:
"ad
aprire un tavolo di confronto con le parti sociali e"
. La
votazione è aperta. Riapriamo la votazione? Grazie. La votazione è
chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Passiamo ora alla sessione europea. Voglio ricordare che vi è la
discussione congiunta dei punti 26 e 27 all'ordine del giorno.
Prego Consigliere Segretario.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK