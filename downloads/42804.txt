Consiglio Regionale della Valle d'Aosta - Oggetto del Consiglio n. 295 del 10 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 295 del 10 febbraio 2021 - Resoconto
OGGETTO N. 295/XVI - Interrogazione a risposta immediata:
"Notizie in merito all'utilizzo del Palaindoor come centro
vaccinazioni anti Covid".
Bertin (Presidente) -
Punto n. 3.01 all'ordine del
giorno. Ha chiesto la parola il consigliere Baccega per
l'illustrazione.
Baccega (PA) -
Avevamo chiuso il Consiglio scorso
parlando di Palaindoor, apriamo quello di oggi parlando di
Palaindoor, non ne parleremo soltanto in questa
question
time
ma certamente ne parleremo ancora nel corso del
Consiglio.
Avevamo chiuso con l'approvazione all'unanimità di un ordine del
giorno che andava nella direzione di aprire un tavolo di confronto
con il Comune di Aosta consapevoli del fatto che bisognava
intervenire sul Palaindoor e quindi si poteva fare anche per lotti
e si doveva cercare di andare in quella direzione. Consapevoli del
fatto che i vaccini vanno fatti e si potevano individuare altre
soluzioni per vaccinare senza avere come sede il Palaindoor e che
questo porta ad allungare ulteriormente la possibilità di riavere
la struttura completa con i lavori che si dovranno fare, quindi c'è
un atteggiamento da parte della Giunta piuttosto discutibile
rispetto a questo Consiglio, anche perché, in occasione del
Consiglio della volta scorsa, sapevate già che erano stati fatti
due sopralluoghi e nessuno ha detto niente. Questo davvero è un
fatto increscioso che ci mette un po' dei dubbi e delle perplessità
rispetto ai rapporti tra Giunta e Consiglio regionale, ma avremo
modo sicuramente di parlarne.
Presidente -
Per la risposta, ha chiesto la parola il
presidente Lavevaz, ne ha facoltà.
Lavevaz (UV) -
Sulla questione Palaindoor, al di là del
fatto che non credo ci sia nulla di increscioso per il semplice
fatto che nulla era deciso, ero a conoscenza di alcuni sopralluoghi
ma assolutamente nulla era deciso, i sopralluoghi erano stati fatti
in tante sedi: il Palaindoor era una di quelle ma nulla era stato
deciso.
Ci sono due temi distinti sul Palaindoor: uno è quello della
fruizione del Palaindoor stesso e l'altra è il suo utilizzo in
quanto centro vaccinale.
Rispetto alla questione che è stata posta del tavolo di
confronto, confermo che il tavolo di confronto è stato avviato,
l'assessore Guichardaz mi ha confermato che è stata fatta una prima
riunione l'8 febbraio nella quale erano presenti: il Sindaco di
Aosta, il Vicesindaco, gli assessori Sapinet e Cometto, erano
inoltre presente l'assessore Marzi e i dirigenti delle strutture
tecniche. Il tavolo è stato chiamato ovviamente ad affrontare le
problematiche di lunga data del Palaindoor, quindi sono stati
chiariti alcuni passaggi, in particolare sono state poste le
problematiche della ricollocazione delle attività che sono
attualmente ospitate. L'assessore Guichardaz ha rassicurato che ci
sono in atto tutta una serie di confronti per trovare soluzioni
alternative, in particolare per Disval e per l'arrampicata
libera.
Quanto alla scelta del Palaindoor come centro vaccinale, questa
struttura è stata individuata dopo un'analisi, come dicevo, e un
confronto con tante altre possibilità, i motivi per il quale è
stato scelto il Palaindoor sono molteplici, da una parte serviva
una struttura capace di accogliere ovviamente flussi di utenti
importanti, che ci auguriamo peraltro di poter vaccinare se le
forniture di vaccini saranno quelle che le ditte si sono impegnate
a dare. Sono ovviamente necessari servizi, spazi, impianti, una
viabilità e un'accessibilità capace di accogliere un flusso
importante di persone.
La scelta quindi non è stata fatta a cuor leggero, però si è
tenuto conto soprattutto del fatto - e lei, collega Baccega, lo sa
benissimo - che la chiusura del Palaindoor era comunque già
prevista inizialmente a fine dicembre, il Comune ha deciso di
spostare questa chiusura al 31 di marzo, ma da fine dicembre al 31
di marzo era il tempo necessario per trovare soluzioni alternative
e per liberare i locali, non per continuare l'attività. Anche sulla
tempistica quindi io sono certo che non ci saranno ritardi per il
fatto che per 5-6 mesi verrà utilizzato come centro vaccinale per
il semplice fatto che attualmente non c'è un progetto pronto a
essere appaltato, il Comune ancora deve fare dei progetti per
l'adeguamento e questi devono essere appaltati, quindi queste sono
delle considerazioni che sono state tenute in conto per la
decisione che è stata presa.
Presidente -
Ha chiesto la parola il consigliere Baccega
per la replica, un minuto, ne ha facoltà.
Baccega (PA) -
È evidente che il fatto che ci siano stati
dei sopralluoghi e che non sia stato detto nulla all'interno del
Consiglio scorso è sicuramente discutibile ed è grave. Lei dice 5 o
6 mesi, noi sappiamo benissimo che, con quello che sta succedendo e
con le varianti che arriveranno, con le possibili aperture, e
guardo l'assessore Barmasse... sono certo che 5 o 6 mesi
assolutamente non basteranno.
Io dico semplicemente questo: con questa mossa avete bruciato
tutto il capitale di fiducia che il mondo dello sport vi aveva dato
e questa è davvero una brutta cosa, perché vi siete riuniti
en
petit Comité
ma non avete sentito il mondo dello sport, non
avete sentito le federazioni, non avete sentito le società, gli
enti di promozione che erano lì a guardare. Tutte le soluzioni che
sono state trovate sono di assoluto precariato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK