Consiglio Regionale della Valle d'Aosta - Oggetto del Consiglio n. 785 del 3 agosto 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 785 del 3 agosto 2004 - Resoconto
OGGETTO N. 785/XII - Disegno di legge: "Approvazione del
rendiconto generale della Regione per l'esercizio finanziario
2003". (Approvazione di un ordine del giorno)
Articolo 1
(Entrate di competenza)
1. Le entrate derivanti da tributi propri, dal gettito di
tributi erariali o di quote di esso devolute alla Regione, da
contributi e assegnazioni dello Stato ed in genere da trasferimenti
di fondi dal bilancio statale, da rendite patrimoniali, da utili di
enti o aziende regionali, da alienazione di beni patrimoniali, da
accensioni di mutui, da prestiti e da altre operazioni creditizie e
per contabilità speciali, accertate nell'esercizio finanziario 2003
per la competenza propria dell'esercizio stesso, sono riassunte e
approvate in euro 1.823.824.033,81 delle quali:
riscosse
Euro
1.263.389.637,67
rimaste da riscuotere
Euro
560.434.396,14
Articolo 2
(Spese di competenza)
1. Le spese correnti, di investimento, per rimborso di mutui
e prestiti e per contabilità speciali della Regione, impegnate
nell'esercizio finanziario 2003 per la competenza propria
dell'esercizio stesso, sono riassunte e approvate in euro
1.813.798.717,60 delle quali:
pagate
Euro
1.375.371.794,33
rimaste da pagare
Euro
438.426.923,27
Articolo 3
(Riepilogo della competenza)
1. Il riepilogo delle entrate e delle spese di competenza
dell'esercizio finanziario 2003 risulta stabilito dal rendiconto
come segue:
entrate
Euro
1.823.824.033,81
spese
Euro
1.813.798.717,60
risultato positivo della gestione di competenza
dell'esercizio finanziario 2003
Euro
10.025.316,21
Articolo 4
(Entrate esercizi precedenti)
1. I residui attivi rimasti da riscuotere alla chiusura
dell'esercizio finanziario 2003 sono approvati in complessivi euro
521.306.496,71 e riassunti come segue:
residui attivi iscritti in conto esercizi 2002 e precedenti
in carico al 1° gennaio 2003
Euro
968.994.421,05
minori accertamenti in conto residui attivi degli esercizi
2002 e precedenti
Euro
20.727.410,64
residui attivi riaccertati al 31 dicembre 2003
Euro
948.267.010,41
residui attivi riscossi al 31 dicembre 2003
Euro
426.960.513,70
residui attivi degli esercizi 2002 e precedenti rimasti da
riscuotere al 31 dicembre 2003
Euro
521.306.496,71
Articolo 5
(Spese esercizi precedenti)
1. I residui passivi rimasti da pagare alla chiusura
dell'esercizio finanziario 2003 sono approvati in complessivi
448.139.321,26 e riassunti come segue:
residui passivi iscritti in conto esercizi 2002 e precedenti
in carico al 1° gennaio 2003
Euro
906.249.407,20
minori accertamenti in conto residui passivi degli esercizi
2002 e precedenti
Euro
112.224.431,44
residui passivi riaccertati al 31 dicembre 2003
Euro
794.024.975,76
residui passivi pagati al 31 dicembre 2003
Euro
345.885.654,50
residui passivi degli esercizi 2002 e precedenti rimasti da
pagare al 31 dicembre 2003
Euro
448.139.321,26
Articolo 6
(Riepilogo dei residui)
1. I residui attivi alla chiusura dell'esercizio finanziario
2003 risultano determinati dal rendiconto nei seguenti
importi:
rimasti da riscuotere sulle entrate accertate nella
competenza dell'esercizio 2003 (articolo 1)
Euro
560.434.396,14
rimasti da riscuotere sui residui degli esercizi 2002 e
precedenti (articolo 4)
Euro
521.306.496,71
totale
Euro
1.081.740.892,85
2. I residui passivi alla chiusura dell'esercizio finanziario
2003 risultano determinati dal rendiconto nei seguenti
importi:
rimasti da pagare sulle spese impegnate nella competenza
dell'esercizio 2003 (articolo 2)
Euro
438.426.923,27
rimasti da pagare sui residui degli esercizi 2002 e
precedenti (articolo 5)
Euro
448.139.321,26
totale
Euro
886.566.244,53
Articolo 7
(Situazione di cassa)
1. Il fondo di cassa alla chiusura dell'esercizio finanziario
2003 è determinato in Euro 33.473.240,06 in base alle seguenti
risultanze del conto reso dal tesoriere:
fondo cassa al 31 dicembre 2002
Euro
64.380.537,52
riscossioni nell'esercizio 2003
Euro
1.690.350.151,37
pagamenti nell'esercizio 2003
Euro
1.721.257.448,83
fondo cassa al 31 dicembre 2003
Euro
33.473.240,06
Articolo 8
(Situazione finanziaria)
1. L'avanzo di amministrazione alla chiusura dell'esercizio
finanziario 2003 è accertato nell'ammontare di euro 228.647.888,38
derivante da:
entrate in conto competenza rimaste da riscuotere al 31
dicembre 2003 (articolo 1)
Euro
560.434.396,14
entrate in conto residui rimaste da riscuotere al 31 dicembre
2003 (articolo 4)
Euro
521.306.496,71
fondo cassa al 31 dicembre 2003 (articolo 7)
Euro
33.473.240,06
spese in conto competenza rimaste da pagare al 31 dicembre
2003 (articolo 2)
Euro
438.426.923,27
spese in conto residui rimasti da pagare al 31 dicembre 2003
(articolo 5)
Euro
448.139.321,26
avanzo di amministrazione alla chiusura dell'esercizio
2003
Euro
228.647.888,38
Articolo 9
(Situazione patrimoniale)
1. La consistenza patrimoniale alla data del 31 dicembre 2003
è approvata nelle seguenti risultanze finali:
attività
Euro
2.607.067.237,94
passività
Euro
1.604.219.230,98
attivo netto patrimoniale al 31 dicembre 2003
Euro
1.002.848.006,96
Articolo 10
(Approvazione del rendiconto generale)
1. Il rendiconto generale dell'esercizio finanziario 2003
della Regione è approvato nelle risultanze di cui agli articoli 7,
8 e 9.
Articolo 11
(Economie di stanziamento su fondi assegnati dallo Stato e
dall'Unione europea)
1. I fondi relativi a trasferimenti dello Stato e dell'Unione
europea, di cui alla tabella n. 1 allegata alla presente legge, non
impegnati alla scadenza dell'esercizio finanziario 2003,
costituiscono economie di spesa e concorrono alla formazione
dell'avanzo di amministrazione di cui all'articolo 8.
Articolo 12
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Allegato
(omissis)
Président - On passe à examiner le projet de loi n° 28; nous
discutons l'ordre du jour qui a été présenté et qui porte la
signature des Conseillers Viérin Marco, Viérin Adriana et Fey
Marco, dont je donne lecture:
Ordine del giorno
Il Consiglio regionale della Valle d'Aosta
Considerato che l'articolo 115 del Regolamento interno del
Consiglio regionale stabilisce che tre consiglieri regionali
debbano provvedere alla revisione del Rendiconto generale al
bilancio annuale della Regione Valle d'Aosta;
Rilevato che la norma non specifica la tipologia dei
controlli da svolgere sul documento contabile che presenta una tale
vastità di vincoli legislativi nonché di parti contabili attive e
passive che richiederebbero un lavoro sistematico e specifico di
revisori contabili professionisti
Impegna
Il Consiglio regionale
a voler esaminare attentamente la questione sopraccitata e
rivedere la norma del Regolamento interno del Consiglio regionale
(articolo 115).
F.to: Viérin Marco - Viérin Adriana - Fey
Je le soumets au vote:
Conseillers présents et votants: 31
Pour: 31
Le Conseil approuve à l'unanimité.
Président - Je rappelle que la IIe Commission, à majorité, a
donné son avis favorable sur le projet de loi n° 28.
La parole au Conseiller Viérin Marco sur l'article 1er.
Viérin M. (SA) - Per correttezza è bene intervenire
sull'articolo 1, perché se la motivazione del voto va fatta, va
fatta prima di esprimere un qualsiasi voto.
Sentendo anche la relazione del Presidente e anche quanto ha
deliberato il nostro movimento, la "Stella Alpina" si rende conto
che questa Giunta ha avuto solo 6 mesi di tempo e che il rendiconto
2003 è un risultato di transizione; riteniamo che la politica debba
guardare non solo al significato dei numeri, ma che ci siano i
tempi e gli spazi per l'Amministrazione e i tempi e gli spazi per
la politica, e in merito ai bilanci come questo spesso prevalgono
le esigenze della politica.
Oggi, "Stella Alpina" ritiene di concedere al Governo regionale
un'apertura di fiducia verso le inderogabili esigenze di
cambiamento che ho esposto, e sulle quali siamo pronti a
collaborare in uno spirito costruttivo che vada oltre il nostro
ruolo di oppositori, ma, come si sa, un'apertura di fiducia, se non
vi sarà una vivacità propositiva di intervento, di realizzazione di
cui la nostra Valle ha bisogno, non può essere illimitata. La
Giunta, dopo questo normale periodo di rodaggio, ha maturato
l'esperienza, ha le risorse, sta calibrando con la legge di
assestamento un nutrito numero di interventi contenuti in un
bilancio, che abbiamo detto di approvare con particolare riguardo
su alcuni punti, in un documento a chiaro contenuto politico che
lei stessa ha costruito. L'autunno sarà una stagione in cui le
verifiche saranno più stringenti, come ha detto bene il Presidente
della Regione, per misurare la capacità di questo Consiglio di
risolvere i reali problemi della nostra Valle.
Sulla base di queste riflessioni, annuncio il voto favorevole
della "Stella Alpina" ai due disegni di legge presentati dalla
Giunta regionale per l'approvazione del rendiconto generale per
l'esercizio 2003 e di assestamento del bilancio di previsione per
il 2004.
Président - Je soumets au vote l'article 1er:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 2:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 3:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 4:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 5:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 6:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 7:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 8:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 9:
Conseillers présents et votants: 31
Pour: 26
Contre: 5
Le Conseil approuve.
Président - En approuvant l'article 10 on approuve aussi le
bilan.
La parole au Conseiller Sandri sur l'article 10.
Sandri (GV-DS-PSE) - Mi sembra sia evidente e ormai è quasi
pleonastico dire che si vota a favore del bilancio consuntivo della
Regione, ma non lo è da parte della nostra forza politica e ci
tengo a precisarlo in questo momento, perché la "Gauche Valdôtaine"
si è impegnata in un lavoro a sostegno della nostra regione, per
raggiungere gli obiettivi che sono di fronte agli occhi di tutti da
molto tempo.
Pensiamo, come ho già detto, che si debba sempre fare
riferimento al momento elettorale, per cui non possiamo che
prendere atto in modo positivo delle disposizioni favorevoli dei
gruppi "Fédération" e "Stella Alpina", tenendo però a precisare, in
riferimento al momento elettorale, che ha visto sconfitto il
progetto dell'altra Valle d'Aosta della "Stella Alpina",
contrapposto a quello di "Gauche Valdôtaine" e "Union Valdôtaine",
che rispetto a quel tipo di giudizio elettorale qualcuno - come
"Fédération" - ha fatto dei passi differenti e, in questi mesi, ha
espresso e praticato una politica che ha avuto una conseguenza, che
merita di essere valutata e portata alla valutazione degli
organismi dirigenti di "Gauche Valdôtaine" e "Union
Valdôtaine".
La posizione espressa stasera dalla "Stella Alpina", proprio
perché calata senza una revisione delle loro posizioni politiche,
senza alcun collegamento pratico con l'attività del Consiglio -
come l'abbiamo vista negli ultimi mesi -, sembra più una manovra di
tipo strumentale che un reale convincimento: questi sono dati che
diamo alla riflessione dei nostri partiti e delle forze politiche,
e che saranno i temi dell'autunno. Credo che innanzitutto si debba
avere il rispetto degli elettori e gli elettori credo abbiano detto
in modo molto chiaro qual era la loro volontà. In questo senso, per
rispettare la volontà degli elettori, la "Gauche Valdôtaine" si
impegnerà nella realizzazione del programma di governo, e credo che
il prossimo anno potremo portare un bilancio consuntivo ancora
migliore di quello che oggi approviamo.
Président - Je soumets au vote l'article 10:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 11:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'article 12:
Conseillers présents et votants: 31
Pour: 26
Contre: 5
Le Conseil approuve.
Président - Je soumets au vote l'annexe 1:
Conseillers présents et votants: 31
Pour: 26
Contre: 5
Le Conseil approuve.
Président - La parole au Conseiller Tibaldi, sur la loi dans son
ensemble.
Tibaldi (CdL) - Devo dire che il nostro gruppo sta rimpiangendo
il passato, perché effettivamente, dal 2003 in avanti, sono
cambiate troppe cose, in peggio! Rimpiangiamo il passato perché c'è
una confusione di ruoli, di significato dei numeri e soprattutto
delle parole, che non ha precedenti! Si potrà anche rievocare il
momento elettorale, è il momento che ha delineato determinate
risultanze, ha determinato la formazione di un'aggregazione
politica che ora governa. Non si può però dimenticare che si è
formato un Consiglio regionale che esprime, attraverso dei voti,
delle linee di indirizzo, motiva o demotiva quelle che sono le
azioni di governo, dà la fiducia e la toglie a chi ha governato o a
chi non ha saputo governare.
Nell'arco di questa ultima settimana è successo tutto e il
contrario di tutto. Abbiamo visto un Assessore sfiduciato dalla sua
maggioranza, non abbiamo capito se - e come - è stato mantenuto al
suo posto, non abbiamo capito, oggi - nonostante il chiarimento
politico che avrebbe dovuto esserci -, qual è l'entità e la qualità
delle sue deleghe, non abbiamo capito come mai il Presidente della
Regione abbia dovuto sottolineare un compito che è
istituzionalmente garantito, quello del coordinamento, e cosa
significhi coordinare il "dossier casinò", quando le deleghe sono
rimaste in capo all'Assessore Marguerettaz! Non abbiamo capito
l'intervento del Capogruppo Borre, che ha smentito in maniera
palese cosa aveva detto poco prima il Presidente della Regione!
Abbiamo proposto quesiti di chiarimento di natura politica, non
abbiamo capito qual è la sostanza dell'intervento politico del
Presidente Perrin, a chiusura della discussione generale, cosa ha
detto di "politico". Non abbiamo capito quale sia stata la portata
delle sue considerazioni politiche, perché più che una ripetizione
in chiave contabile di ciò che era stato detto dall'Assessore
Marguerettaz, non c'è stato.
Non abbiamo capito qual è la linea di demarcazione fra
maggioranza e opposizione in questo Consiglio, perché il voto
favorevole di "Stella Alpina" stride chiaramente con il suo ruolo
di opposizione che aveva nel 2003, sia quando governava la "Giunta
Louvin", quando la "Stella Alpina" era all'opposizione, perché la
"Giunta Louvin" non ha voluto la "Stella Alpina" al governo, sia
nei 6 mesi di "Giunta Perrin" perché la "Stella Alpina" rimane
all'opposizione; quindi questo voto favorevole sul consuntivo non
capiamo quale significato politico abbia!
In sostanza, si è fatta tutta una serie di passaggi che sono
tutto, fuorché politici! Quest'aula sembra quasi la quintessenza
dell'anti-politica, perché la politica si tenta di farla altrove,
ma non si riesce a farla né altrove, né qui, perché comunque non si
può dire che è pleonastico, Consigliere Sandri, il voto su questo
bilancio consuntivo: dite chiaramente che è altrettanto pleonastico
il voto di riconferma di fiducia all'Assessore Marguerettaz e a
questa Giunta, abbiate il coraggio di parlare chiaramente in
quest'aula!
Qui si è fatto di tutto, fuorché politica; di conseguenza, come
può essere il nostro giudizio? Siamo di fronte a posizioni confuse,
ambigue, che si avvicendano, dove non si capisce il ruolo che deve
avere uno piuttosto che l'altro - parlo del Presidente della
Regione e dell'Assessore Marguerettaz - e soprattutto il ruolo
della maggioranza, di qual è la geografia precisa di questa
maggioranza: chi sta dentro e chi sta fuori, chi si avvicenda per
appoggiare l'uno piuttosto che per sfiduciare l'altro! Questo è -
detto con termine pesante - "il meretricio della politica" che,
sommato alle considerazioni fatte di natura economica e contabile,
non può che indurci a confermare il voto contrario ad entrambi i
provvedimenti finanziari, sia il consuntivo, sia l'assestamento di
bilancio, ma soprattutto ad esortare chi ha queste responsabilità
che gli derivano dal risultato elettorale - mi rifaccio al
Consigliere Sandri - di governare la Regione. Inventatevi qualcosa
di "politico", ma portate avanti questa Regione, non lasciatela
retrocedere come avete fatto finora!
Président - La parole au Conseiller Borre.
Borre (UV) - Le ultime dichiarazioni del collega Tibaldi mi
richiamano il panorama italiano... quante volte il Governo è andato
sotto, avrebbe dovuto andare a casa, ma è ancora lì... le
difficoltà che ha al suo interno: un giorno uno dice una cosa, un
altro giorno l'altra forza ne dice un'altra... malgrado quello
continuano a giurare di essere coesi e di lavorare per il popolo
italiano!
Anche quest'anno, intervenendo sul rendiconto generale per
l'esercizio 2003, rischio di ripetermi; ribadisco che abbiamo
esaminato un atto fondamentale per compiere un'analisi o esprimere
un giudizio sull'operato della Giunta e della maggioranza. Il
consuntivo è in effetti un atto che fotografa la gestione
dell'esercizio finanziario, dando un'immediata e chiara lettura
delle entrate, delle spese e del patrimonio della Regione. La
maggioranza lavora all'attuazione di un programma che conviene alle
scelte politiche da porre in atto nel breve e medio termine;
programma che viene trasformato in cifre e diventa documento
contabile e, quindi, bilancio di previsione.
Generalmente, in occasione dell'esame del bilancio di previsione
è di rito l'apertura di un dibattito che si articola, a seconda
della collocazione dei vari schieramenti, in molteplici interventi
a favore o contro le modalità di attribuzione e di spesa delle
risorse finanziarie disponibili. Si dimentica però - ogni volta -
che l'Esecutivo opera sulla base di un programma di legislatura,
frutto dell'insieme delle linee programmatiche presentate agli
elettori dalle forze politiche di maggioranza.
L'opposizione non dovrebbe limitarsi alla contestazione o alla
critica delle scelte operate, ma dovrebbe avanzare proposte o
evidenziare gli aspetti che, a suo modo di vedere, sarebbero
oggetto di scelte diverse, e sulla cui base si candida ad
amministrare in alternativa al Governo in carica. A maggior ragione
l'esame del consuntivo dovrebbe essere un momento di vero
confronto, le scelte della maggioranza, la capacità operativa della
Giunta, si misurano analizzando quanto è stato attuato e con quali
modalità, evidenziando, se del caso, quanto non è stato portato a
termine. È evidente che il metodo di valutazione può variare a
seconda delle priorità o delle interpretazioni che si vogliono dare
alle differenti voci del documento stesso; rimane in ogni caso
questo l'atto che dimostra la validità o le eventuali lacune del
programma di maggioranza, e la capacità della stessa di
attuarlo.
Il consuntivo che stiamo esaminando interessa l'attività di 2
Esecutivi e dimostra come è stata garantita la continuità
dell'azione politico-amministrativa e, nello stesso tempo, è utile
per valutare l'operato di inizio di legislatura. Personalmente non
credo sia corretto fissare l'attenzione sull'avanzo di
amministrazione per valutare la capacità di gestione; l'avanzo di
amministrazione non corrisponde all'utile delle società private!
Nell'ambito di un così ampio ventaglio di operazioni contabili e
finanziarie qual è il bilancio di una Regione, l'avanzo di
amministrazione, depurato dai fondi Stato e dai fondi vincolati,
risulta fisiologico; non è, quindi, una unità di misura delle
capacità o delle incapacità degli amministratori! Credo però che
non sia necessario sottolineare che sarebbe più difficile
affrontare un disavanzo.
In definitiva, l'avanzo corrisponde a un risparmio che ci
permette di integrare i fondi che avremmo a disposizione, il
bilancio corrente e il relativo programma. Il consuntivo, inoltre,
ci permette di creare una base da cui partire per meglio definire
il "PREFIN"; infatti, l'analisi di quanto è stato fatto consentirà
una valutazione corretta di quanto rimane da attuare del programma
di legislatura.
Per quanto riguarda il contenuto, ritengo che il consuntivo sia
in grado di dimostrare che il Governo e la maggioranza hanno
superato bene la fase di rodaggio e le oggettive difficoltà legate
alla riorganizzazione della macchina amministrativa; peraltro, la
relazione presentata dagli organi di informazione, dal Presidente,
dagli Assessori, ad un anno dall'insediamento dell'Esecutivo, ha
fornito un quadro completo della capacità operativa della Giunta e
della ricerca della partecipazione e del confronto in tutti i
settori, voluti fortemente dal Presidente Perrin.
Per concludere, prendo atto con soddisfazione delle
dichiarazioni di "Fédération" e "Stella Alpina" sulle scelte fatte
per valutare non solo questo consuntivo, ma anche il programma
della maggioranza e l'intenzione di valutare e di operare con una
critica costruttiva nei confronti degli atti che questa maggioranza
andrà a presentare per completare il programma di legislatura.
Président - Je soumets au vote la loi dans son ensemble:
Conseillers présents et votants: 31
Pour: 26
Contre: 5
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK