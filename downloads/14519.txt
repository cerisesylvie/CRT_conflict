Consiglio Regionale della Valle d'Aosta - Oggetto del Consiglio n. 2218 del 23 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 2218 del 23 ottobre 1996 - Resoconto
SEDUTA POMERIDIANA DEL 24 OTTOBRE 1996
OGGETTO N. 2218/X Concessione, ai sensi della legge regionale
31/1992, di un contributo di lire 10.000.000 all'Associazione Sport
Ippici Valdostani nelle spese sostenute per l'organizzazione del
concorso ippico di formula 3 e 4, svoltosi ad Aosta il 19 maggio
1996. Approvazione ed impegno di spesa.
Deliberazione Il Consiglio
Premesso che:
L'associazione Sport Ippici Valdostani, ha presentato
all'Assessorato regionale del turismo, sport e beni culturali, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese sostenute per
l'organizzazione e lo svolgimento del Concorso ippico nazionale di
Formula 3 e 4, svoltosi ad Aosta il 19 maggio 1996;
Alla richiesta sopra specificata è stato allegato il consuntivo
delle spese sostenute che ammonta a complessive Lire 25.158.500,
così dettagliate:
- servizio cronometraggio Lire 235.000
- servizio veterinario Lire 364.200
- servizio medico e ambulanza Lire 523.000
- quota iscrizione FISE Lire 768.000
- direzione campo e giuria Lire 388.300
- ospitalità Lire 409.500
- stampa manifesti e programmi Lire 550.000
- premi per 18 gare Lire 2.538.500
- allestimento e preparazione campo
ostacoli-rettangolo Lire 19.057.000
- varie Lire 325.000
============
TOTALE Lire 25.158.500
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta dell'associazione
Sport Ippici Valdostani mediante la concessione di un contributo di
Lire 10.000.000, pari al 40 percento circa delle spese sostenute e
correttamente giustificate per l'organizzazione e lo svolgimento
dell'iniziativa in questione;
Si fa altresì presente che il sostenimento delle spese non
coperte dalle entrate e dal contributo regionale sarà assunto a
carico della società organizzatrice della manifestazione;
Vista la legge regionale n. 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di Lire 10.000.000
(diecimilioni) a favore dell'associazione Sport Ippici Valdostani,
con sede in Aosta, C.F. 80015300074 pari al 40 percento circa delle
spese effettivamente sostenute e regolarmente giustificate per
l'organizzazione e lo svolgimento del Concorso ippico nazionale di
Formula 3 e 4, svoltosi ad Aosta il 19 maggio 1996;
2) di approvare e di impegnare la spesa di Lire 10.000.000
(diecimilioni), con imputazione al cap. 64320 del bilancio
preventivo della Regione per l'anno 1996 ("Contributi e sussidi ad
istituzione e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK