Consiglio Regionale della Valle d'Aosta - Oggetto del Consiglio n. 3366 del 7 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3366 del 7 marzo 2024 - Resoconto
OGGETTO N. 3366/XVI - Interrogazione: "Notizie in merito ai
rapporti di collaborazione tra Finaosta SpA e Cassa Depositi e
Prestiti".
Bertin (Presidente) -
Punto n. 9. Risponde il Presidente
della Regione.
Testolin (UV) -
I Consiglieri interrogano per conoscere
"se i rappresentanti dell'Amministrazione regionale e/o della
Finaosta Spa abbiano partecipato all'incontro organizzato dalla
Cassa Depositi e Prestiti citato in premessa".
In merito al primo quesito, Finaosta comunica di non aver
partecipato all'incontro a cui fa riferimento nelle premesse
l'interrogazione, poiché rappresentata dal professor Michele
Vietti, Presidente dell'Associazione nazionale della finanziaria
regionale, ANFIR. Delle tematiche affrontate è stata ricevuta
informativa nell'ambito della periodica assemblea ANFIR tenutasi in
data 21 febbraio 2024.
Sul secondo quesito (quali siano ad oggi i rapporti di
collaborazione tra la Finaosta e la Cassa Depositi e Prestiti),
Finaosta informa che sono in corso delle interlocuzioni informali
per verificare le potenziali collaborazioni tra i due istituti.
Ciò premesso, occorre ricordare come Finaosta sia intestataria
di due finanziamenti attivati sul mandato regionale in corso di
regolare ammortamento, che sono quelli di cui abbiamo già parlato
alcune volte.
In merito al terzo quesito ("se la nostra finanziaria regionale
abbia mai valutato l'opportunità di attivare forme di
basket
bond
regionali in sinergia con Cassa Depositi e Prestiti"),
Finaosta comunica di essersi già attivata per analizzare lo
strumento di basket bond e che sono in corso da parte delle
strutture tecniche gli opportuni approfondimenti.
Relativamente al quarto quesito, "se sia mai stata valutata
l'opportunità di sviluppare la realizzazione o il completamento di
infrastrutture di interesse regionale in sinergia con la realtà,
quali ad esempio Cassa Depositi e Prestiti", al netto di
collaborazioni, che risalgono ai finanziamenti già citati da
Finaosta e finalizzati agli interventi di cui all'articolo 40 della
legge regionale 40/2010, è attualmente in corso un'interlocuzione
con Cassa Depositi e Prestiti in merito al possibile sviluppo di
una collaborazione che dovrebbe concretizzarsi in una convenzione
con Cassa Depositi e Prestiti stessa, finalizzata ad uno studio da
svolgersi a carico dell'Istituto e propedeutico a fornirci
indicazioni in merito a diverse opzioni programmatorie e di
finanziamento infrastrutturale principalmente nel campo della
mobilità alpina. Consulenza prestata da Cassa Depositi e Prestiti
in coerenza con il suo ruolo di
advisory partner
della
Commissione europea, assunto dalla stessa nel luglio 2022
nell'ambito del polo di consulenza del nuovo programma dell'Unione
europea di sostegno agli investimenti.
Presidente -
Consigliere Aggravi per la replica.
Aggravi (RV) -
Ringrazio per le risposte. Vado per
punti.
Riguardo alla prima domanda, ne prendo atto, è una risposta un
po' formale, nel senso che c'era il Presidente dell'Associazione
delle finanziarie regionali, però, oggettivamente, vedendo anche la
portata di quello che è stato il tavolo di confronto organizzato
appunto da Cassa Depositi e Prestiti e il confronto, soprattutto,
che ha riguardato Regioni e finanziarie, mi sarei aspettato una
presenza non delegata, tenuto conto che spesso e volentieri - mi si
consenta la semplificazione - delegare gli affari non è buona cosa,
è meglio essere presenti a determinati tavoli.
Sono contento di sentir parlare di interlocuzioni, spero che
queste effettivamente possano portare qualcosa e siano fattive; se
sono poi nate anche dopo magari la sollecitazione ancora meglio, se
sono prima, l'importante è che ci siano.
Il tema del
basket bond
sicuramente è particolare, perché
sappiamo, come spesso succede, è un po' come quando si parlò degli
interventi BEI, devono avere dei tagli di un certo tipo, ci devono
essere anche una reattività e una disponibilità da parte delle
imprese - un po' come fu il famoso fenomeno dei
mini bond
,
bisognava avere forse un tessuto non tanto proattivo ma proprio di
taglio maggiore -, però
est modus in rebus,
Presidente. Come
lei ben sa, le banche il taglio lo trovano se c'è una convenienza
ed un reciproco interesse, quindi qualcosa si può fare, anche
perché ci sono alcune Regioni che lo fanno: molto interessante è il
caso del basket bond fatto con la Regione Puglia, anche se
ovviamente è una realtà totalmente diversa.
Per quello che riguarda invece l'ultima domanda, è molto
intrigante il discorso della mobilità alpina, spero che sia una
mobilità a tutto tondo, quindi che tenga anche conto eventualmente
di opere che hanno la necessità magari anche di ristrutturazioni.
Questo lo dico perché comunque sappiamo quali sono i costi della
mobilità alpina, sappiamo quali sono i costi non soltanto in questa
fase di determinati investimenti, trovare dei partners anche
esterni, o comunque dei capitali che vengono dall'esterno,
soprattutto per una realtà che comunque ha capacità di spesa fino
al momento, almeno da quello che leggiamo nei documenti di
bilancio, e ha capacità di rimborso, io penso che possa essere un
atout
in più.
Ogni tanto, ma questa magari è una mia impressione, si rinuncia
o non si perseguono delle strade di questo tipo e si preferisce
"fare da soli".
Non capisco mai perché, ma io penso che dobbiamo sempre più
aprirci e non chiuderci, soprattutto su questi aspetti, e tenuto
conto dei tanti cantieri e delle tante opere importanti e
strategiche, tra cui quelle ad esempio che insistono sulla città di
Aosta e non soltanto, forse potremmo sfruttare un po' di più le
occasioni che ci si presentano, perché no, con
partner
che
comunque hanno una finalità anche più prossima a carattere
pubblicistico e non soltanto di mero
business
.
Io spero che queste interlocuzioni non siano fine a sé stesse ma
portino da qualche parte e ci riserviamo di tornare sul punto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK