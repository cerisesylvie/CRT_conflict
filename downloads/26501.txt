Consiglio Regionale della Valle d'Aosta - Oggetto del Consiglio n. 295 del 31 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 295 del 31 ottobre 1972 - Resoconto
OGGETTO N. 295/72 - Aumento del costo della vita.
Provvedimenti. (Approvazione di Mozione)
Montesano (P.S.D.I.)
- C'è qualcuno che vuole illustrare?
La parola al Consigliere Dolchi.
Dolchi (P.C.I.)
- Ma penso che il Consiglio sia d'accordo
con me che di fronte al vertiginoso aumento dei prezzi e del costo
della vita in questi ultimi mesi, l'ente pubblico non debba
rimanere insensibile ed anche in Valle d'Aosta il suo Consiglio
regionale debba dibattere il problema e suggerire iniziative. Non
so se la Giunta e l'Assessore competente hanno già preso iniziative
concrete, ce lo diranno semmai nel corso del dibattito, ma se così
non fosse penso sia valida e possa riscuotere il consenso dei
colleghi la mozione che il gruppo comunista ha presentato e che
chiede di promuovere opportune iniziative previo contatto con le
Organizzazioni dei lavoratori e degli operatori economici al fine
di troncare la pericolosa spirale del continuo aumento dei prezzi e
del costo della vita.
Vorrei ricordare ai colleghi che già il Consiglio comunale di
Aosta all'unanimità ha adottato un similare provvedimento,
pronunciamento e iniziative comuni da parte dei due enti pubblici,
cioè l'amministrazione regionale e del comune capoluogo potrebbero
risultare positive per ovviare all'aumento dei prezzi e quindi
anche a vantaggio di tutta la popolazione di tutta la Valle.
È indubbio che le ragioni degli aumenti sono varie e complesse e
che mi si dirà e io anticipo questa obiezione, mi si dirà che non
può la Regione valdostana porre rimedi a mali che si manifestano in
tutta Italia, direi in tutta Europa, ma noi diciamo che qualche
cosa comunque può essere fatta a favore dei consumatori, dei
lavoratori a reddito fisso, dei pensionati che sono i più colpiti
ed anche qualcosa può essere fatto per venire incontro alla
necessità dei piccoli commercianti, dei dettaglianti che sono
coinvolti in questa situazione. Qualche rimedio può essere adottato
e lo dimostrano le iniziative politiche realizzate da alcuni
Comuni, da Amministrazioni provinciali, da Amministrazioni di
Regioni a Statuto speciale e a Statuto ordinario.
Ecco non vorrei tediarvi richiamandovi alla lettura di notizie
apparse sui quotidiani in questi ultimi due mesi che ci hanno
informato come a Roma, Milano, Bologna e in altri Comuni della
Repubblica Italiana l'Ente pubblico, l'Amministrazione, la
Provincia, la Regione, ha discusso con le categorie interessate il
problema, ha cercato di fare in modo che alcuni accorgimenti
permettessero di ridurre certi prezzi che incidono notevolmente
sulla formazione del prezzo al dettaglio al consumatore, e quindi
tralascio proprio per venire incontro alla richiesta, alla giusta
richiesta, alla giusta raccomandazione del Presidente del Consiglio
che vorrebbe finire questa sera l'ordine del giorno, tralascio di
enunciarvi quelle che sono state le iniziative che sono avvenute in
altra parte d'Italia e tralascio di fare alcune considerazioni
sulle ragioni che hanno portato all'aumento dei prezzi. Non posso
fare a meno di ribadire comunque che da parte nostra come ritengo
anche da parte vostra non si possa minimamente incolpare o seguire
quella corrente di opinione che vorrebbe incolpare i piccoli
commercianti, i dettaglianti dell'aumento dei prezzi, delle carni,
della frutta e della verdura in genere dei prezzi di prima
necessità. Potremmo fare il discorso squisitamente politico
relativo alla politica del Governo, alla sua tendenza a favorire
l'aumento dei prezzi come già avvenuto per il telefono, per il gas,
per i trasporti che sono provvedimenti che sono in contrasto con le
esigenze delle grandi masse popolari; tralascio questo per dirvi
che per quanto riguarda le iniziative che potremmo prendere in
Valle d'Aosta, è chiaro che la Regione può fare qualche cosa.
Noi richiamiamo l'attenzione della Giunta sulla necessità di
studiare degli interventi che potrebbero essere l'istituzione di un
Ente regionale di consumo democraticamente diretto e gestito, il
quale possa disporre di mezzi, di strutture ed attrezzatture, sono
i punti di vendita che molti Enti pubblici hanno realizzato in
Italia nei vari Comuni e province italiane, e che noi siamo in
condizioni di realizzare in Valle d'Aosta, ad esempio, esaminando
la possibilità di un'istituzione di un Ente regionale di consumo
per l'acquisto all'origine di carni e prodotti ortofrutticoli di
grande smercio e necessità.
L'utilizzazione dei Magazzini generali, voi sapete che una delle
preoccupazioni che assillano soprattutto i dettaglianti, i piccoli
commercianti, sono quelli dell'immagazzinamento per quanto riguarda
grossi acquisti che possono quindi scavalcare il grossista e
l'intermediario e quindi gli oneri che questo passo, questo
trapasso provoca nell'aumento del prezzo.
Noi riteniamo che l'utilizzazione, una migliore utilizzazione
dei Magazzini Generali o la messa a disposizione di questi stabili
a favore di iniziative associazioniste o cooperativistiche di
questo senso possa essere un elemento positivo e caratterizzare
l'intervento dell'Amministrazione regionale.
Il potenziamento dell'associazionismo è uno dei dati
fondamentali che ha riscosso i maggiori consensi ed è stato uno
degli elementi più positivi nelle iniziative che altri Enti
pubblici anche molto più piccoli dei nostri hanno realizzato,
potrei citare il Comune di Verbania che, avendo messo a
disposizione locali per l'immagazzinamento delle merci è stato
quello che ha provocato, che ha aiutato, che ha stimolato la
creazione di associazioni fra commercianti per acquisti
all'ingrosso in Italia ed anche all'estero.
Io non so se qualche cosa in questo settore è già stato fatto,
so che l'Amministrazione comunale di Aosta aveva incaricato la
Giunta di prendere dei contatti con l'Amministrazione regionale per
esprimere quelli che erano anche le preoccupazioni e i suggerimenti
che il dibattito in Consiglio comunale aveva messo alla luce.
Io vorrei concludere dicendo che se non è stato ancora fatto
l'Amministrazione regionale potrebbe, proprio per il carattere
democratico che deve avere una Amministrazione regionale come la
nostra, debba prendere delle iniziative sentendo le Organizzazioni
dei commercianti, dei dettaglianti, le Organizzazioni sindacali,
dimostrare cioè di essere un'Amministrazione pubblica non
insensibile a questi grandi fenomeni che interessano la totalità
dei cittadini, di non essere insensibile ai grandi fatti che
preoccupano la vita degli abitanti della Valle d'Aosta.
Una particolare attenzione alla cooperazione anche nel settore
del consumo del dettaglio è un elemento che potrebbe positivamente
qualificare la Giunta e il Consiglio regionale della Valle d'Aosta
ricordando fra l'altro che la cooperazione è sancita nella
Costituzione della Repubblica e per la cooperazione la Costituzione
richiama i cittadini ad una particolare attenzione di interesse ed
aiuto. Ebbene se proprio da noi questo avvenisse credo che sarebbe
un fatto altamente positivo. E concludo chiedendo che in base a
questi brevissimi accenni di iniziative che potrebbero essere
adottate dall'Amministrazione regionale, rimane importante sentire
consumatori e Organizzazioni Sindacali e commercianti perché da
loro come già è avvenuto in altre parti d'Italia possono venire
delle indicazioni per degli interventi concreti ai quali io
ritengo, il Consiglio regionale, la Giunta regionale non possono
sottrarsi per fare in modo di schierarsi a fianco di tutti quei
cittadini che negativamente sulla propria pelle, sul proprio
bilancio familiare sentono l'aumento dei prezzi.
Montesano (P.S.D.I.)
- Interventi? Assessore...
aspettiamo se ci sono altri interventi in modo che l'Assessore
possa rispondere. Nessun altro? Allora la parola all'Assessore
Albaney.
Albaney (M.A.V.)
- Ritengo di puntualizzare prima di
continuare la discussione su questo oggetto molto importante, di
sottolineare alcune iniziative che la Giunta ha preso per
affrontare questo problema del costo della vita.
Con telegramma in data 10 agosto 1972 il Presidente del
Consiglio dei Ministri invitava i Prefetti a convocare i Comitati
dei prezzi al fine di esaminare la situazione del prezzo nelle
circoscrizioni di sua competenza, di adottare provvedimenti resi
necessari per contenere eventuali giustificativi aumenti specie nel
settore alimentare e di segnalare utili proposte agli Organi
centrali.
In dipendenza di quanto sopra il Presidente della Giunta ha
provveduto con urgenza a convocare il Comitato regionale dei prezzi
che nella riunione del 30 agosto 1972, alla quale sono stati
invitati a partecipare anche i rappresentanti delle Organizzazioni
sindacali, dico, in quella riunione è stato esaminato
dettagliatamente il problema dei prezzi in relazione al fenomeno
del rincaro lamentato negli ultimi tempi e alle ripercussioni
segnalate dagli Organi di stampa.
Nel corso di detta riunione è stato innanzitutto rilevato come
brusche impennate dei prezzi al dettaglio, soprattutto nel settore
che interessi generi alimentari di più largo consumo si verificano
in via pressoché sistematica non solo in concomitanza del periodo
natalizio ma anche a conclusione del periodo di vacanze estive.
Dopo aver constatato che durante l'anno corrente il fenomeno si
è manifestato ancora più in anticipo in relazione alla situazione
turbata da fattori, sia di ordine prettamente economico che di
natura extra economica, il Comitato ha altresì rilevato come
all'origine del fenomeno dell'ascesa dei prezzi vi sia, a parte
l'incidenza dei fattori psicologici, una serie di cause che si
ricollegano da una lato a tendenze analoghe... sui mercati
internazionali o il gioco di particolari congegni comunitari che
come nel caso delle carni si traducono in maggiorazione di prezzo
all'origine e dall'altro a condizione di struttura e di
funzionamento del nostro sistema distributivo e specialmente nella
fase al dettaglio appare lacunoso con conseguenze di economie
dovute ad un eccessivo numero di punti di vendita e alle dimensioni
ridotte degli esercizi commerciali esistenti.
Al riguardo il Comitato ha ancora apposto l'accento sulle
carenze non lievi imputabili a settori di servizi posti a monte del
settore distributivo. In senso alle opportune revisioni e
aggiornamenti e dovuti controlli possono concorrere a creare un
clima favorevole alla lievitazione dei prezzi.
I rappresentanti delle Organizzazioni Sindacali dal canto loro
hanno valutato una serie di proposte sull'argomento specifico
riservandosi di concretizzare attraverso l'adozione di un documento
comune che l'Organizzazione stessa avrebbe stilato e inviato ai
nostri Uffici. Nella seduta del 30 agosto il Comitato ha inoltre
deciso di diramare una apposita circolare ai Sindaci della nostra
Regione, agli Organi di vigilanza per invitarli allo svolgimento di
controlli sempre più approfonditi e sistematici in tutti i settori
con particolare riferimento a quelli alimentari.
Infatti in data 1° settembre da parte del Presidente della
Giunta veniva inviata a tutti i Sindaci della Valle, al Questore
della Valle, al Comandante dei Carabinieri, una circolare in cui si
invitava di pubblicizzare i prezzi.
Così questo è stato fatto e in seguito il Comitato si è trovato
d'accordo sull'opportunità di convocare anche le Organizzazione
commerciali per sentire il parere e per ricercare in comune
possibili rimedi per frenare l'ascesa dei prezzi attraverso
un'azione da svilupparsi in breve tempo.
La riunione di cui trattasi si è tenuta il giorno 4 settembre e
adesso hanno partecipato, oltre ai membri del Comitato prezzi,
anche i rappresentanti delle categorie del settore alimentare.
I commercianti intervenuti, dopo aver affermato che le cause dei
recenti aumenti dei prezzi traggono la loro origine specialmente
alla produzione e provano un successivo incremento nel passaggio
delle merci dell'ingrosso al minuto, hanno ribadito il loro fermo
impegno per un'efficace pubblicità dei prezzi che consenta di
indirizzare opportunamente il consumatore impegnandosi altresì a
mantenere invariati i prezzi attualmente praticati e a comunicare
tempestivamente eventuali ritocchi di prezzi conseguenti a
sensibili aumenti che dovessero verificare nelle quotazioni dei
prodotti all'origine.
Gli impegni di cui sopra da parte dell'Associazione di categoria
sono stati confermati ufficialmente in data 23.9.1972.
Successivamente il Presidente della Giunta convocava in data
12.10.1972 di nuovo i Sindacati e da quella riunione è emersa la
necessità di formulare delle proposte concrete onde ovviare a
questi inconvenienti.
In aggiunta a quanto aveva detto il Consigliere Dolchi vorrei
dire, è stato esaminato con i Sindacati eventuale costituzione di
un Ente regionale per l'acquisto collettivo. Questo è stato
esaminato, però proposte ancora concrete non ci sono state, si è
esaminato anche il problema per quanto concerne i prodotti
ortofrutticoli, si è esaminato anche il problema di creare qui
nella nostra Regione un mercato all'ingrosso da parte
dell'Associazione commercianti. C'è un impegno di mantenere i
prezzi alle quotazioni attuali e per quanto riguarda i magazzini
generali l'Associazione stessa dei commercianti la quale aveva
anche delle azioni nei magazzini generali le ha vendute.
Questo per dire qual è lo spirito associativo che notiamo nei
nostri commercianti.
Comunque io non avrei nulla da aggiungere e per quanto concerne
altri impegni lascio la parola al Presidente della Giunta.
Dujany (D.P.)
- Signori, il problema dei prezzi è un
problema estremamente vasto e estremamente complesso.
Io credo che il problema dei prezzi non si risolve se non si
rivede tutto il sistema di approvvigionamento e di
distribuzione.
Il resto, ritengo che siano dei palliativi gli sforzi validi per
contenere un aumento sconsiderato e irresponsabile, ma credo non
sia il metodo di soluzione del problema e naturalmente il sistema
di approvvigiamento, di distribuzione è un metodo di scelta
politica. Quindi il discorso in questi termini è un discorso
politico.
Se vogliamo affrontare questo problema, naturalmente lo dobbiamo
affrontare a fondo e lo dobbiamo affrontare con questa prospettiva,
però non nascondiamoci qual è la realtà del momento che è quella
che è e cerchiamo naturalmente di trovare delle situazioni che ci
avviano verso una prospettiva di questo tipo che non sono senza
dubbio delle soluzioni a breve termine ma sono soluzioni a termini
lunghi.
Scusate questo mio intervento che può parere molto qualunquista
e pessimistico ma mi pare che è la realtà, che è un discorso anche
realistico.
Quindi, mi pare, da una parte continuiamo questa strada del
contenimento attraverso un dialogo con le Organizzazioni Sindacali
e con le organizzazioni di vendita, però in fondo credo che esista
un altro problema in prospettiva, che sia quello della revisione
dell'approvvigionamento e della distribuzione.
Dolchi (P.C.I.)
- Volevo solo, come presentatore della
mozione visto che il dibattito è rimasto così molto limitato,
Signor Presidente, mi scusi, solo fare due brevi
considerazioni.
Va bene, abbiamo preso atto che l'Assessore e il Presidente
della Giunta come Prefetto hanno fatto quello che, prima, il
Presidente del Consiglio dei Ministri aveva chiesto, quindi la
riunione del 30 agosto, secondo quegli atti burocratici e anche di
contatto che ci sono stati descritti dall'Assessore Albaney.
Ecco, la considerazione che ne viene fuori è che oltre ai
telegrammi, ai documenti e gli eventuali studi, si poteva e si può
fare tempestivamente qualche cosa di più. Ecco, noi riteniamo come
forza politica che al di là del discorso politico che investe tutto
il problema della politica economica nel quadro del MEC e le scelte
politiche del governo Andreotti e Malagodi, per quanto riguarda la
vita economica italiana, al di là di queste cose, le popolazioni si
aspettano qualche cosa dalle pubbliche amministrazioni, le
pubbliche amministrazioni per le popolazioni hanno gli strumenti e
la possibilità di concreti interventi, oltre ai telegrammi, ai
documenti e agli studi.
Il collega Bordon mi ha mandato un ritaglio di giornale in cui
ci sono elencate, poteva fare l'intervento il Consigliere Bordon,
credo che mi ha dato questi elementi...
(voce di Bordon)
...
Questo ritaglio di giornale aggiunge all'elenco di
iniziative che io vi avevo accennato di Bologna, di Roma, di
Milano, di Verbania, di Omegna, anche iniziative di Alessandria e
di Casale per quanto riguarda un settore particolare, quello della
carne, dove l'aumento è stato il più marcato, il più sensibile e
dove l'Amministrazione comunale in accordo con l'Amministrazione
provinciale ha preso dei provvedimenti, per esempio quella della
vendita di carne congelata a prezzi concordati, controllati
dall'Amministrazione in vendita in un certo numero di
macellerie.
Ecco, non dobbiamo essere così pessimisti da dire, va beh!
Questo è solo un palliativo e non risolve il problema, ma facciamo
almeno qualche cosa, facciamo almeno qualche cosa che dimostri alla
popolazione che le assemblee elettive sono al loro fianco quando ci
sono dei grossi problemi che interessano a fondo, tutta la
popolazione, l'aumento del costo della carne è un elemento tale di
sbilancio nel bilancio familiare che merita da parte
dell'Assemblea, da parte dell'Ente pubblico un intervento.
Ecco... la nostra concezione dell'Ente pubblico differisce da
quella di altri in questo senso, noi riteniamo che l'Ente pubblico
debba e possa intervenire. Con provvedimenti limitati, con
iniziative settoriali, ma in qualche modo può e deve intervenire,
sarà per la carne congelata, sarà per l'acquisto, sarà per
modificazione degli orari dei trasporti, sarà con la messa a
disposizione degli orari dei mezzi di trasporto per certi generi di
tipo deteriorabile e che quindi mediante mezzi di trasporto
particolari si possono limitare certi costi di deperimento, ecco mi
sembra che in questo settore ci sono molte iniziative pur piccole,
pur settoriali che comunque possono essere prese.
La nostra critica, la nostra ricerca, la nostra preoccupazione è
che si sono fatti i telegrammi, i documenti, gli studi, si affronta
il problema nel suo complesso, ma qualche cosa di concreto, anche
piccolo non è stato fatto.
La nostra mozione avevo lo scopo proprio di attirare
l'attenzione del Consiglio e della Giunta sulla necessità che in
Valle d'Aosta anche qualche iniziativa pur piccola, pur settoriale,
è indispensabile che venga attuata dalla Giunta.
Montesano (P.S.D.I.)
- Nessun altro chiede la parola?
Allora passiamo ai voti. La mozione rimane quella che è e non c'è
da modificare nulla, no? Allora chi approva alzi la mano, contrari?
Astenuti. Il Consiglio approva.
Si passa all'oggetto 31 con il quale va abbinata l'interpellanza
n. 9, per favore Pedrini.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK