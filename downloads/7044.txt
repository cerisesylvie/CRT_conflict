Consiglio Regionale della Valle d'Aosta - Oggetto del Consiglio n. 1547 del 2 ottobre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1547 del 2 ottobre 1985 - Resoconto
OGGETTO N. 1547/VIII - PRESA DI POSIZIONE DEL CONSIGLIO
REGIONALE CONTRO LA COSTRUZIONE DELLE NUOVE ARMI STELLARI. -
REIEZIONE DI MOZIONE.
PRESIDENTE
: Do lettura della mozione presentata dai
Consiglieri Mafrica, Tonino, Cout, Bajocco e Millet:
MOZIONE
Nel mese di novembre avrà luogo a Ginevra l'atteso vertice
Reagan-Gorbaciov, che dovrebbe servire ad allentare la tensione
attualmente esistente tra le due superpotenze e ad aprire una nuova
fase di distensione nei rapporti internazionali.
Uno dei principali temi in discussione, sia nelle trattative
tra esperti in corso a Ginevra, sia nelle fasi preparatorie del
vertice di novembre, riguarda la nuova generazione di armamenti che
va sotto il nome di armi stellari.
Essendosi già in precedenza pronunciato contro la
proliferazione di armi nucleari, per una politica di disarmo
graduale
e
controllato e per il superamento dei blocchi
militari, il Consiglio regionale della Valle d'Aosta
DENUNCIA
la pericolosità della nuova corsa al riarmo, aperta con la
ricerca e la sperimentazione di armi destinate ad insediare anche
nello spazio arsenali nucleari già sufficienti a distruggere più
volte l'intero pianeta
INVITA
il Governo italiano a non coinvolgere il Paese in alcun
progetto, anche soltanto di ricerca o presentato come difensivo,
relativo alle guerre stellari, perchè così facendo contribuirebbe a
rendere ancora più insicura la delicata situazione
internazionale
DELIBERA
di inviare copia del presente documento al Presidente del
Consiglio dei Ministri, al Ministro degli Affari Esteri, agli
Ambasciatori in Italia di USA ed URSS, ai Capi Gruppo parlamentari
della Camera e del Senato.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
L'argomento è di interesse generale e,
anche se la discussione è nella fase finale della mattinata, io
credo che sia opportuno un pronunciamento del Consiglio regionale
in questa materia. In questi giorni si effettuano i preparativi
dell'incontro di novembre a Ginevra tra il Presidente degli Stati
Uniti e il Segretario Generale del Partito Comunista dell'Unione
Sovietica. Sono riprese anche le trattative di Ginevra e alcune
proposte fatte per riprendere il cammino della distensione possono
servire a facilitare il confronto tra le due superpotenze.
L'elemento di maggior frizione tra l'Unione Sovietica e gli
Stati Uniti è la ricerca, annunciata dal Presidente degli Stati
Uniti e condotta con un certo dinamismo, della possibilità di
dotare gli Stati Uniti di uno "scudo stellare". Grande è stata la
resistenza dell'Unione Sovietica, che considera questa ricerca come
l'inizio di una nuova e costosa corsa agli armamenti, che potrebbe
incrementare i pericoli di una guerra nucleare.
Noi crediamo che il Consiglio regionale della Valle d'Aosta
possa dare un suo modesto contributo anche in questo campo e con
questa mozione chiediamo che il Consiglio regionale, dopo aver già
votato in anni passati contro l'insediamento di armi nucleari nella
nostra Regione, denunci il pericolo di queste nuove armi. Se la
corsa al riarmo porta ad esperimenti, a costruzioni di vettori e di
satelliti, avremo come risultato la dislocazione anche nello spazio
di quelle armi che già ora sono sufficienti a distruggere più volte
l'intero pianeta. Noi crediamo che l'impiego di enormi risorse da
parte dei più grandi paesi del mondo in questo tipo di corsa non
possa aiutare in alcun modo la sicurezza del mondo e pensiamo che
quelle risorse potrebbero essere destinate ad aiutare intere
popolazioni che ancora vivono al limite della sopravvivenza.
La mozione invita il Governo italiano a non entrare in alcun
progetto di ricerca relativo alle armi stellari, così come
all'interno della Comunità Europea esistono Governi che non hanno
accettato le proposte degli Stati Uniti di essere coinvolti in un
programma di ricerca in questo campo. Pensiamo che il Governo
italiano potrebbe prendere una posizione valida se come hanno già
fatto altri Governi europei, e lavorasse per il dialogo tra le
superpotenze e per la distensione, senza dare la propria adesione a
progetti e ricerche che senz'altro non contribuiscono a rendere più
sicura questa terra. Il senso della mozione è di avere un
pronunciamento del Consiglio regionale contro questa nuova corsa al
riarmo, ancora più pericolosa delle precedenti e che sicuramente
non avrà effetti positivi sulle economie mondiali e sul livello di
sicurezza. Pensiamo che il voto del Consiglio regionale,
rappresentando solo un invito, debba essere manifestamente
indicativo, ma non per questo sarà meno significativo.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Il Movimento Sociale Italiano respinge
la mozione presentata dal Partito Comunista, perchè la ritiene
prettamente strumentale e non veritiera. Il Partito Comunista cerca
di strumentalizzare il divario esistente tra l'Unione Sovietica e
gli Stati Uniti, senza tenere in considerazione che il rapporto
degli armamenti a favore dell'Unione Sovietica è di 3 a 1. Non
cita, per esempio, il divario esistente in campo di armamenti
nucleari tra l'Unione Sovietica e gli Stati Uniti.
Il discorso delle guerre stellari portato avanti adesso dagli
Stati Uniti dà l'esatta dimostrazione della differenza di
potenzialità che esiste fra le due nazioni, come testimonia
l'ultima proposta dell'Unione Sovietica di ridurre del 50%
l'armamento nucleare solo se gli americani rivedono la loro
posizione in materia di guerre stellari; fatto questo che è la
dimostrazione più lampante del divario esistente fra le due
nazioni.
Non mi dilungo oltre perché anche le pietre sono a conoscenza
del fatto che tra le due superpotenze c'è un divario enorme a
favore dell'Unione Sovietica, quindi il richiedere, in questo
Consiglio, con una mozione di non accettare il rilancio da parte
degli Stati Uniti delle guerre stellari, che serve unicamente a
sanare il divario esistente, è un atto esclusivamente
strumentale.
Pertanto, come rappresentante del Movimento Sociale Italiano,
voterò contro e mi auguro che anche le altre forze politiche siano
corrette ed obiettive in questa valutazione e respingano la mozione
del Partito Comunista.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMONE (U.V.):
Non vorrei dire delle cose che non posso
dire. Siamo d'accordo sul fatto che le corse agli armamenti siano
pericolose per l'umanità, però riteniamo che questa mozione
contenga alcune imprecisioni. Forse il Partito Comunista è male
informato perchè la Russia non dice niente su questi argomenti e
quindi non può ricevere informazioni direttamente dalla fonte.
(.....INTERRUZIONE.....)
Secondo noi, nella prima frase della mozione c'è un grave
errore, perchè, a quanto pare, gli scudi stellari non saranno
composti da armi nucleari, ma da laser e quindi non verrà creato un
altro arsenale nucleare.
Chiediamo pertanto di apportare alla mozione, sempre se
decideremo di votarla, la seguente modifica:
"la pericolosità della nuova corsa al riarmo, aperta con la
ricerca e la sperimentazione di armi destinate all'insediamento
nello spazio".
Questo è un primo emendamento alla parte deliberativa. Ma
siccome questo campo di ricerca è legato alla scoperta di
tecnologie molto avanzate, ci permettiamo anche di suggerire la
dizione: ...il Governo italiano a non coinvolgere il Paese in alcun
progetto relativo a guerre stellari..."
eliminando:
"anche soltanto di ricerca o presentato come
difensivo"
perchè la ricerca può trovare applicazione anche in altri campi,
come ad esempio nella medicina. Chiediamo quindi queste modifiche e
aspettiamo il parere del Presidente della Giunta.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Sarà compito dei presentatori della
mozione esprimersi sulle precisazioni e sulle richieste del
Segretario dell'Union Valdôtaine.
A me preme invece sottolineare il cambiamento, avvenuto a
livello mondiale, di approccio mentale al problema della guerra
nucleare. Noi possiamo anche fingere di ignorare che il problema
esiste, possiamo anche ridere, però la pericolosità di questa
iniziativa sta nel fatto che si modifica l'approccio mentale al
problema della guerra nucleare.
Dal 1950 al 1970 gran parte delle persone che avevano affrontato
questo tema erano garantite dal fatto che l'eventuale scoppio di
una guerra nucleare avrebbe certamente coinvolto l'intero pianeta e
che con l'aumento degli arsenali aumentavano anche le possibilità
di distruzione del pianeta. Con l'avvento di nuove armi, come la
bomba al neutrone, si è cominciato a parlare di possibili scenari
di guerre nucleari e questo è già stato un pericoloso passo verso
una possibile guerra nucleare limitata: è venuta meno quindi la
mentalità precedente, quella del terrore reciproco e
dell'ineluttabilità della distruzione dell'intero pianeta.
Il proliferare di nuove armi che spostano i possibili teatri di
guerra dal pianeta all'esterno non è un miglioramento, perchè il
problema viene spostato, anzi è un peggioramento, perchè dà la
possibilità alle gerarchie militari, ed anche ad alcuni politici,
convertiti a questo nuovo atteggiamento mentale verso la guerra, di
pensare che è possibile effettuare degli scontri. Se le cose
procederanno in questo modo, arriverà il momento in cui l'Unione
Sovietica e gli Stati Uniti d'America, o altre potenze che nel
frattempo avranno costruito micidiali ordigni, si scontreranno ad
un altro livello. Ma chi ci garantisce che quello scontro non si
ripercuoterà sul nostro pianeta?
Secondo il mio modesto parere noi dobbiamo batterci secondo le
nostre possibilità, lanciando appelli anche se le scelte degli
altri paesi non ci competono, affinché venga sconfitta questa
mentalità di una possibile guerra limitata. I militari hanno in
mano queste pericolose armi e la voglia di poterle usare si fa
sempre più forte: noi dobbiamo batterci perchè i politici
continuino a mantere il controllo proseguendo nelle trattative per
far diminuire gli arsenali, affinché i soldi destinati alla
costruzione di questi ordigni, che non sono di alcuna utilità,
vengano piuttosto destinati a migliorare le condizioni umane delle
popolazioni che vivono in condizioni pietose sul nostro
pianeta.
Quindi noi voteremo questa mozione perchè va nel giusto senso, e
cioè contro quella pericolosa modificazione dell'atteggiamento
mentale nei confronti della guerra nucleare, la quale sarà sempre
distruttiva e, anche se sulla carta la si può limitare ad uno
scenario particolare, non è pensabile che, nella realtà, una volta
iniziata a si possa fermare, così come è impossibile fermare la
reazione a catena nel momento in cui essa supera il punto
critico.
Con questo paragone chiudo il mio intervento che ci vede
schierati dalla parte di chi vuole la pace, la riduzione delle armi
da ogni parte e l'impiego del denaro per migliorare le condizioni
di vita degli uomini e non certo per la loro distruzione.
PRESIDENTE
: Ha chiesto la parola il Vice Presidente De
Grandis; ne ha facoltà.
DE GRANDIS (P.R.I.):
Questo è un argomento di estrema
delicatezza e richiede estrema serietà, perché è particolarmente
pericoloso affrontarlo in maniera parziale, affidandosi a notizie
che non siano sufficientemente provate.
Mi sembra che l'impostazione della mozione, che vede nello scudo
stellare solo l'aggravarsi del problema degli arsenali nucleari tra
le superpotenze, sia inesatta perchè, indipendentemente
dall'equilibrio reale o presunto che noi speriamo che ci sia per la
convenienza di tutti, in fatto di armamenti nucleari esiste fra le
due superpotenze un equilibrio che nessuno di noi è in grado di
confermare in maniera esatta. Credo che una mozione per indurre il
Governo ad agire in favore della pace debba riguardare l'intero
problema e non essere unilaterale.
Non è esatto, almeno per quello che possiamo sapere attraverso
la stampa e la televisione, che gli scudi stellari avrebbero solo
una funzione difensiva e sarebbero senza l'equipaggiamento di un
arsenale nucleare nell'etere, perché la realtà è ben diversa e
certamente c'è motivo di cui preoccuparsi. Ma è anche motivo di
preoccupazione, a mio avviso, non fare pendere la bilancia in
maniera inopportuna da una parte o dall'altra, proprio nel momento
in cui queste trattative sono in fase di ripresa. Ci sono infatti
delle aperture da parte di entrambe le superpotenze che fanno ben
sperare che si possa concordemente arrivare ad una diminuzione
bilaterale degli arsenali nucleari, che è il vero obiettivo per
ognuno di noi che spera di vivere in pace per il resto dei suoi
giorni.
Se le cose stanno in questi termini, il nostro intervento deve
essere più asettico e non deve essere influenzato da una maggiore
simpatia per una parte o per l'altra. Tanto più che, se dovessimo
manifestare simpatia, dovremmo tener conto che noi Partito
Comunista compreso, abbiamo aderito al Patto Atlantico. Non
dobbiamo pensare che tutte le colpe sono da una parte e i meriti
dall'altra. Bisogna guardare le cose con estremo distacco, cercando
di essere il più equilibrati possibile per essere coadiuvanti alla
causa della pace e non essere invece un granellino di sabbia che fa
stridere i meccanismi così delicati che dovrebbero portarci alla
rinuncia dell'armamento nucleare.
Sembra quindi abbastanza difficile opporsi alla ricerca in senso
lato, quando sappiamo benissimo che tutte le grandi scoperte della
scienza hanno applicazioni positive di cui noi beneficiamo
quotidianamente, ma hanno anche, e maledettamente, utilizzazioni
negative perchè non riusciamo a contenerle in limiti tollerabili.
La ricerca deve andare avanti perchè rappresenta il progresso e non
il regresso, anche se comporta il rischio di applicazioni negative
per l'umanità.
PRESIDENTE
: Ha chiesto la parola il Consigliere Ricco; ne
ha facoltà.
RICCO (D.C.):
Il problema posto dai Consiglieri Mafrica,
Tonino, Cout, Millet e Bajocco, è veramente importante. Ritengo
però, data l'ora tarda, che sarebbe opportuno rimandare la
discussione a oggi
pomeriggio, in quanto non ci sentiamo di
approvare così com'è una mozione faziosa e a senso unico. E'
inutile che stiamo a ripetere che il nostro partito è il primo a
volere la collaborazione e la pace fra i popoli. Non abbiamo nulla
da aggiungere, ma vorremmo proporre di discutere seriamente il
problema e di modificare in modo sostanziale questa mozione.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je doit avouer mon ignorance à propos
de ce thème, car au-delà des comptes-rendus des journaux sur les
"guerre stellari", je n'en sais rien du tout. Et j'ajouterai que le
Conseil régional s'est déjà exprimé à ce sujet, comme le dit très
clairement la première partie de la motion:
"Essendosi già in precedenza pronunciato contro la
proliferazione di armi nucleari , per una politica di disarmo
graduale e controllato
e
per il superamento dei blocchi
militari".
On a déjà fait tout ce que le Conseil désirait faire en matière,
et je crois que se prononcer encore en disant qu'il faudrait
examiner encore ce problème est inutile, comme ont déjà dit
clairement les Conseillers qui ont déjà pris la parole, car alors
ne suffirait ni cet après-midi ni demain, car personne ne connaît à
fond le problème.
Quant à la deuxième partie: "Invita il Governo italiano a non
coinvolgere il Paese...", on peut être jaloux d'une autre
compétence et, en même temps, vouloir que soit maintenue notre
autonomie sur certains thèmes: on sait quelles ont été les prises
de position à cet égard. Tout en confirmant qu'on est contre
n'importe quelle guerre, n'importe quel attentat contre l'autonomie
des différents états et tout en considérant d'une façon
progressiste les recherches qui ont été faites jusqu'à présent, et
que je crois, les différentes forces politiques feront encore dans
le futur pour aboutir à des résultats du point de vue scientifique,
malheureusement, comme il arrive très souvent, voir les guerres
chimiques, que ce qui est pour le progrès peut être aussi négatif
pour les populations.
Donc, vu le contenu de cette dénonciation et de cette
délibération, on s'abstiendra sur la motion, car on s'est déjà
clairement prononcé contre n'importe quelle guerre, voir les
guerres nucléaires.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi siamo disponibili a rinviare al
pomeriggio la discussione sull'argomento, perché siamo interessati
ad un pronunciamento del Consiglio regionale e non al fatto che la
mozione venga discussa e bocciata così com'è. Credo che la mozione
non possa essere definita faziosa, perchè in nessuna sua parte
prende assolutamente posizione e non dà nessun giudizio, ma si
riferisce alla situazione complessiva senza fare alcuna scelta,
anzi vi si dice che occorre lavorare per la distensione e per
evitare pericoli futuri.
Qualcuno sostiene che si tratti di uno scudo difensivo, ma io
credo che non esistano armi puramente difensive; i giornali dicono,
non me lo sono inventato, che quando una delle superpotenze ha la
sua sicurezza garantita attraverso uno scudo potrebbe essere
invogliata a dare il primo colpo. Noi non conosciamo la natura di
quelle armi e non sappiamo se si tratterà di satelliti nello spazio
che ordineranno ad altre armi dislocate altrove di muoversi contro
le armi avversarie.
Con la nostra mozione vogliamo sollevare il problema del nuovo
passo che si farà nel settore della ricerca applicata, perchè ci
sono già stati diversi esperimenti nello spazio per la corsa agli
armamenti: chiediamo al Consiglio regionale di pronunciarsi contro
questo nuovo passo. Non diciamo che non venga fatta la ricerca, ma
chiediamo che il Governo non ci coinvolga in ricerche finalizzate a
progetti relativi alle guerre stellari.
La ricerca sui laser, la ricerca nucleare e sulle particelle
devono continuare, perchè danno all'umanità nuove conoscenze e
validi strumenti per la difesa della salute dell'uomo; non
riteniamo giusto invece sprecare enormi risorse per una ricerca
finalizzata a dotare i paesi di un presunto scudo difensivo. Non
entriamo neanche nel merito del divario esistente tra le
superpotenze, in quanto riteniamo che entrambe abbiano armi a
sufficienza per scatenare guerre che distruggerebbero l'intera
umanità.
Le osservazioni fatte prima dal Consigliere Tamone potrebbero
essere raccolte, attraverso una sospensione del Consiglio, in una
mozione che trovi il consenso dell'intero Consiglio regionale:
aderiamo pertanto alla richiesta di concordare, se possibile, un
testo che venga votato dall'intero Consiglio regionale.
PRESIDENTE
: Ha chiesto la parola il Consigliere Ricco; ne
ha facoltà.
RICCO (D.C.):
Ho ascoltato con attenzione quanto espresso
dal Presidente Rollandin, che mi è parso veramente chiaro; pertanto
mi sento in dovere personale di ritirare la richiesta di rinvio
della discussione al pomeriggio.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Comme il avait déjà dit le Conseiller
Tamone, je crois qu'on a fait des déclarations, pour dire de quelle
façon on pourrait donner une interprétation à ce qu'on voudrait qui
soit respecté dans une délibération: mais l'attitude, je le répète,
a déjà été assez claire au moment où on a délibéré ce qui est écrit
dans les prémisses de la motion.
Pour le reste, ne connaissant pas les détails et surtout n'ayant
pas la possibilité d'apprécier la façon dont un système de ce genre
pourrait être installé, je crois que ce serait vraiment inutile de
s'exprimer sur ce thème, surtout en ce moment. Je crois qu'on l'a
dit clairement, peut-être est-ce un hasard, mais la question a été
soulevée de la part de l'Amérique et c'est tout-à-fait clair qu'il
y a une prise de position politique qui ressort de ce document. Je
crois que les Conseillers l'on apprécié et dit clairement, que nous
ne sommes pas à même de faire ces discours à présent.
Je le répète encore une fois: nous sommes contre n'importe
quelle guerre, et nous l'avons déjà dit avec ce document unitaire
du Conseil régional. Je proies donc que ce n'est absolument pas la
peine de répéter ce discours à présent; par conséquent, on
s'abstiendra sur l'ensemble de la votation.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Visto che il Presidente della Giunta ha
parlato a nome della maggioranza e ha respinto di fatto la
possibilità di concordare un testo unitario del Consiglio, ritiro
la precedente richiesta di sospensione e chiedo che la mozione
venga votata.
PRESIDENTE
: Se nessuno chiede la parola pongo in
votazione la mozione presentata dal Gruppo comunista:
ESITO DELLA VOTAZIONE
Presenti: 24
Votanti: 7
Favorevoli: 6
Contrari: 1
Astenuti: 17 (Beneforti, Bondaz, Borbey, Breuvé, De Grandis,
Fosson, Lanièce, Lanivi, Marcoz, Martin, Perrin, Pascale, Ricco,
Rollandin, Stévenin, Tamone e Voyat)
Il Consiglio non approva.
PRESIDENTE
: Ricordo che la I e III Commissione sono
convocate per questo pomeriggio alle ore 15. Il Consiglio è
sospeso. I lavori riprenderanno alle ore 16.
La seduta è tolta.
La seduta termina alle ore 12,56.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK