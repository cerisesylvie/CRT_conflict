Consiglio Regionale della Valle d'Aosta - Oggetto del Consiglio n. 3450 del 21 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3450 del 21 maggio 1992 - Resoconto
OGGETTO N. 3450/IX Disegno di legge: "Normativa per il
personale dipendente dell'Institut Valdôtain de l'Artisanat
Typique".
Presidente
La parola al Consigliere Bajocco, relatore
del disegno di legge.
Bajocco (PCI-PDS)
L'Institut Valdôtain de l'artisanat
typique è stato istituito con legge regionale 10 aprile 1985 n. 10
per sviluppare e incrementare l'artigianato tipico e commerciare i
prodotti artigianali e regionali. L'Ente è retto da un Consiglio di
amministrazione che provvede ad avviare e organizzare
l'attività.
Attualmente ci sono sei punti di vendita nelle seguenti
località: ad Aosta, Courmayeur, Cogne, Valtournenche, Ayas e
Gressoney-La-Trinité.
Al personale dipendente dell'Institut Valdôtain de l'artisanat
typique si applica la legge regionale 9 agosto 1989 n. 63 e quindi
occorre pertanto disciplinare con legge regionale la materia.
Pertanto data l'importanza di regolamentare questo settore, vi
chiedo di approvare, tengo a precisare che c'è il parere favorevole
delle organizzazioni sindacali da parte della CGIL e del SAVT, e
con questo non mi rimane che votare a favore, grazie.
Presidente
La parola all'Assessore dell'Industria,
Commercio e Artigianato, Mafrica.
Mafrica (PCI-PDS)
Innanzi tutto a quanto detto dal
Consigliere Bajocco, era scaduto il contratto di lavoro del
personale il 31 luglio 1991, in occasione del rinnovo di questo
contratto, le organizzazioni sindacali hanno chiesto che venisse
applicata al personale quanto disposto da una legge regionale, la
legge 63, citata dal Consigliere Bajocco, che prescrive che gli
Enti dipendenti dalla regione, debbano avere trattamento analogo a
quello del personale regionale. Questo è il motivo per cui è stato
raggiunto tra l'allora commissario dell'Ivat e le organizzazioni
sindacali, un accordo che fissa la pianta organica dell'Ivat e
stabilisce che questo personale abbia lo stesso stato giuridico e
il trattamento economico del personale regionale.
Dal punto di vista dei costi questo trasferimento ha per la
Regione un costo inferiore di circa 40 milioni, in quanto mentre le
retribuzioni rimangono praticamente corrispondenti, diminuiscono le
spese per contributi. Propongo un emendamento che diciamo, è stato
richiesto dal nuovo Consiglio di Amministrazione dell'IVAT e che è
stato concordato con il sindacato in merito a una figura: per la
figura del Direttore, il nuovo Consiglio di amministrazione,
ritiene che, con la pianta organica che si va a proporre, possa
essere considerato in un ruolo speciale ad esaurimento, in quanto i
compiti potrebbero successivamente essere man mano assunti
dall'economo, in collaborazione con il Consiglio di amministrazione
stesso.
L'emendamento è duplice, per ragioni tecniche, al comma 2
dell'articolo 1, invece che scrivere "nel ruolo", bisogna scrivere
"nei ruoli" e l'allegato A comprende un ruolo unico con l'economo,
il segretario e i coadiutori e un ruolo speciale a esaurimento per
la qualifica del direttore.
Presidente
L'emendamento presentato dall'Assessore
verrà distribuito.
La parola al Consigliere Viérin.
Viérin (UV)
Nous avons déjà eu l'occasion de souligner
plusieurs fois l'importance que l'Institut Valdôtain de l'artisanat
typique revêtait dans le secteur artisanal au Val d'Aoste et ce,
pour différentes raisons.
A cet égard l'année dernière et déjà auparavant, nous avions
sollicité une augmentation du financement que l'Administration
régionale accorde à cet Institut pour son fonctionnement. Une
augmentation qui allait, justement, à l'encontre des exigences du
personnel de cet Institut.
Nous croyons que, avec la présentation de ce projet de loi, ce
problème sera résolu d'une façon optimale et donc, à cet égard,
nous ne pouvons qu'exprimer notre satisfaction pour l'issue que ce
problème a eue par la présentation de ce projet de loi.
Il est donc important à notre avis de souligner encore une fois
la fonction que cet institut doit continuer à jouer du point de vue
de la promotion du secteur artisanal, mais également du point de
vue culturel, du point de vue du maintien de certaines traditions
et de certaines formes artisanales qui caractérisent notre
région.
Avec cette recommandation et en renouvelant notre satisfaction
pour la présentation de ce projet de loi, nous déclarons également
que nous votons pour.
Presidente
Si vota l'articolato.
C'è un emendamento del comma 2 dell'articolo 1.
Emendamento Al comma 2 dell'articolo 1 le parole "nel ruolo"
sono sostituite dalle parole "nei ruoli".
Esito della votazione:
Presenti, votanti e favorevoli: 31
Il Consiglio approva.
Si passa alla votazione dell'articolo 1.
Articolo 1 (Stato giuridico e trattamento economico)
1. Al personale dipendente dell'Institut Valdôtain de
l'Artisanat Typique, istituito con legge regionale 10 aprile 1985,
n. 10, si applicano lo stato giuridico e il trattamento economico
previsti per il personale regionale.
2. Il personale è inquadrato nei ruoli dell'I.V.A.T. e dipende
direttamente dall'Institut Valdôtain de l'Artisanat Typique.
3. La durata massima dell'orario di lavoro giornaliero è di 8
ore.
4. La dotazione organica è quella prevista nell'allegato A alla
presente legge.
5. Il personale di cui al comma 1 è iscritto con decorrenza
dalla data di inquadramento a ruolo, alla Cassa di Previdenza per
le pensioni a favore dei dipendenti degli Enti Locali, nonché agli
altri istituti di Previdenza e di Assistenza previsti dalle leggi a
favore dei dipendenti degli enti pubblici locali.
Esito della votazione:
Presenti, votanti e favorevoli: 31
Il Consiglio approva.
Articolo 2 (Dichiarazione d'urgenza)
1. La presente legge è dichiarata urgente ai sensi del comma 3
dell'articolo 31 dello Statuto Speciale della Regione Valle
d'Aosta, ed entra in vigore il giorno successivo a quello della sua
pubblicazione nel Bollettino Ufficiale della Regione.
Esito della votazione:
Presenti, votanti e favorevoli: 31
Il Consiglio approva.
Presidente
L'allegato A è così sostituito:
Allegato A Dotazione organica dell'Institut Valdôtain de
l'Artisanat typique (art. 1)
Ruolo unico
Livello Qualifica n. posti
---------------------------------------------------------------------------
VIII economo 1
VII segretario 1
V coadiutore 9
Ruolo speciale ad esaurimento
Qualifica n. posti
----------------------------------------------------------------------------
Vicedirigenziale 1
Esito della votazione:
Presenti, votanti e favorevoli: 31
Il Consiglio approva.
Presidente
Si vota sul complesso della legge.
Esito della votazione:
Presenti, votanti e favorevoli: 31
Il Consiglio approva.
Presidente
Possiamo ancora votare, c'è un atto
amministrativo che è stato iscritto d'urgenza, che si riferisce
all'Assessore Mafrica, è stato distribuito?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK