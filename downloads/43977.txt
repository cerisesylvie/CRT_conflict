Consiglio Regionale della Valle d'Aosta - Oggetto del Consiglio n. 1078 del 1° dicembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1078 del 1° dicembre 2021 - Resoconto
OGGETTO N. 1078/XVI - Interrogazione: "Soluzioni attuate per
ovviare ai problemi di applicazione del Green Pass derivanti
dall'utilizzo di alcuni impianti di risalita quali mezzi di
trasporto pubblico".
Bertin (Presidente) -
Punto n. 16. Risponde l'assessore
Bertschy.
Bertschy (AV-VdA Unie) -
Concordiamo con quanto detto
prima dal consigliere Carrel, abbiamo fatto cinque-sei riunioni con
tutte le categorie e con tutte le associazioni per arrivare
preparati alla stagione invernale e purtroppo questa situazione ci
mette in una difficoltà in particolare per il personale. Mi scuso
con la consigliera Foudraz ma credo ci sia anche in questa
interpellanza questa visione. Tra l'altro, quando è stata fatta
l'interpellanza, non era ancora stato approvato il decreto ultimo
che entrerà in vigore dal 6 dicembre, quindi anche su questa
iniziativa siamo a cavallo su due normative diverse e a
interpretare una situazione molto particolare che riguarda noi e
pochissime altre Regioni sulla promiscuità del trasporto
commerciale con quello pubblico. Una buona notizia è che sabato
riaprirà la funivia di Chamois e quindi quanto meno si torna a una
condizione di normalità per la comunità e si sta cercando di
accelerare anche nella giornata di oggi i collaudi per capire se
eventualmente si potrà anticipare anche di qualche ora, però direi
che questa è una cosa molto importante perché sono sempre momenti
delicati quelli delle revisioni, la revisione si completerà poi in
primavera e, come avevate giustamente sostenuto anche voi altri, si
tratta di una situazione molto particolare che va presidiata e
governata al meglio.
Per quanto riguarda le problematiche legate alla promiscuità
dell'esibizione del
green pass
, siamo a cavallo di due
normative. Ad oggi potremmo dire, seppur la prevalenza nei tre
livelli di servizio è differente tra il commerciale e pubblico, che
chi utilizza il biglietto del trasporto, e quindi non il biglietto
commerciale, non è tenuto a esibire il green pass, però siamo a
pochissimi giorni invece dall'entrata in vigore di una normativa
che prevede l'utilizzo del green pass per l'utilizzo del TPL, però
una delle questioni che stiamo discutendo tra Conferenza delle
Regioni e Assessori... c'è stato un incontro anche ieri con il
ministro Lamorgese perché l'applicazione del green pass rinforzato
sul TPL, al di là della questione nostra e delle funivie, sta
creando ovviamente grandissimi problemi, in particolare per il
trasporto pubblico. Nel caso nostro del trasporto pubblico delle
Vallate con ragazzi superiori a 12 anni che rischiano di avere una
carenza di servizio e obbligare i loro genitori a portarli con la
vettura privata. Ieri questo incontro si è concluso, il Presidente
ci ha informato, con un impegno da parte del Ministro a dare
un'indicazione riguardo a questo, speriamo che non succeda come per
la DAD della scuola che un giorno arrivi una circolare e il giorno
dopo la smentiscono. Noi stiamo cercando di sollecitare tutte
queste cose per cercare di avere chiarezza assoluta sulla gestione
dei servizi. La cosa più importante che credo giustamente è
sottolineata è cosa succederà eventualmente a qualcuno che si
troverà in una situazione di scadenza del proprio green pass o
dell'autorizzazione della certificazione se ancora presente a
Chamois dove non ci sono farmacie per dare una risposta. Rispetto a
questo, ovviamente noi non faremo salire nessuno dal 6 in avanti
senza certificazione, per quanto riguarda la discesa, ci
organizziamo qui, come in altri trasporti, per garantire la discesa
a Valle in condizioni di sicurezza sanitaria, quindi un'attenzione
al distanziamento e con l'organizzazione di servizi adeguati. È
chiaro che cerchiamo anche di invitare tutti, un po' come succede
per la scadenza di autorizzazione, a non trovarsi in quelle
condizioni, soprattutto in situazioni particolari come questa.
Tutto questo cerchiamo di governarlo al meglio con le
Amministrazioni comunali.
Chiudo ma senza che questo diventi una lagnanza, cioè abbiamo
veramente bisogno, e lo stiamo sostenendo come Regioni a tutti i
livelli, che ci siano delle indicazioni chiare perché noi di qui a
pochi giorni saremo in una situazione che non è quella dell'autunno
o quella della tarda primavera: è quella della piena stagione e
queste indicazioni ci devono mettere in condizioni noi, le
Amministrazioni comunali e le società di lavorare al meglio.
Presidente -
Per replica, ha chiesto la parola la
consigliera Foudraz.
Foudraz (LEGA VDA) -
Grazie Assessore per la risposta.
Questa iniziativa era stata presentata per capire quali potevano
essere le soluzioni per evitare l'esibizione del certificato verde,
il green pass, per quegli impianti a fune che fungono anche da
trasporto promiscuo. Qui in Valle appunto abbiamo queste tre
situazioni, queste tre telecabine, quella di Champoluc/Crest, la
funivia Buisson/Chamois che siamo contenti che si riesca ad aprire
il 3 e la telecabina Aosta/Pila. Questa iniziativa, io non sapendo
come andava l'evoluzione pandemica e il tutto, l'avevo presentata
in data 19 novembre per poter essere iscritta e discussa
nell'ordine del giorno di questo Consiglio. Qualche giorno fa la
situazione pandemica, sia in Valle d'Aosta che a livello nazionale,
aveva altri numeri e purtroppo i numeri stanno cambiando e il 19 di
novembre non si ipotizzava neanche l'uscita di un nuovo DPCM che
riguardasse il
green pass
rinforzato e il green pass
normale. Con l'uscita di questo comunicato del Consiglio dei
ministri, comunicato stampa 48, si è chiarito appunto che anche sui
mezzi di trasporto locale andrà esibito il green pass. Sono
contenta che vi stiate attivando per poter permettere a coloro che
magari che vivono a Chamois, che abitano a Chamois, mi viene questo
esempio, e gli scade il green pass il sabato sera, di scendere per
poter fare le loro operazioni quotidiane.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK