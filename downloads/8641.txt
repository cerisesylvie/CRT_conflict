Consiglio Regionale della Valle d'Aosta - Oggetto del Consiglio n. 3142 del 21 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3142 del 21 ottobre 1987 - Resoconto
OGGETTO N. 3142/VIII - DISEGNO DI LEGGE CONCERNENTE:
"MODIFICAZIONE DELLA L.R. 9 GENNAIO 1986, N. 4, MODIFICATA CON L.R.
11 GIUGNO 1986, N. 25, RECANTI INTERVENTI A SOSTEGNO
DELL'OCCUPAZIONE E A FAVORE DEI LAVORATORI IN CASSA INTEGRAZIONE
GUADAGNI".
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.) -
Si tratta di prorogare con una modesta
modifica la validità della legge n. 4, che prevede una serie di
interventi e di misure per favorire l'occupazione nella nostra
Regione.
Contemporaneamente, segnalo al Consiglio regionale che
l'Amministrazione regionale ha già provveduto ad incaricare un
esperto in materia per definire l'agenzia del lavoro regionale,
nella persona del prof. Treu. Tale agenzia è già al lavoro e in
tempi relativamente brevi ci dovrebbe consentire la presentazione
di una proposta, tesa a dare sia dal punto di vista della
organizzazione della struttura, sia dei contenuti, una agenzia
regionale per la Valle d'Aosta.
Tale istituzione risponde anche a funzioni e a criteri indicati
nella legge nazionale n. 56, che fra le altre cose consente alle
Regioni di istituire proprie agenzie di lavoro e non di avere a
livello regionale delle strutture decentrate del Ministero.
Questa legge consente di non interrompere la continuità
dell'applicazione di questa legge e di tenere conto di alcune
situazioni che si prospettano, per cui viene previsto
l'allargamento delle misure contemplate dalla legge n. 4 anche ai
lavoratori in cassa integrazione guadagni straordinaria a
rotazione.
Altro non ho da dire, se non accettare l'emendamento che è stato
approvato all'unanimità in sede di Commissioni III^ e I^, che
consiste nell'aggiunta della parola "straordinaria" nella penultima
riga del 10 comma dell'art. 1.
PRESIDENTE:
È aperta la discussione generale.
Se nessun Consigliere intende prendere la parola, si passa
all'esame dell'articolato. Do lettura dell'art. 1:
Art. 1
(Finanziamenti alle imprese)
1. I finanziamenti di cui all'articolo 1 della legge regionale 9
gennaio 1986, n. 4, come modificato con legge regionale 11 giugno
1986, n. 25, recanti interventi a sostegno dell'occupazione e a
favore dei lavoratori in cassa integrazione guadagni, si applicano
anche alle imprese che provvedono ad assunzioni di durata
indeterminata, in nuovi posti di lavoro economicamente fondati, di
lavoratori in cassa integrazione guadagni a rotazione.
2. L'erogazione dei finanziamenti di cui al primo comma è
autorizzata a decorrere dall'entrata in vigore della legge
regionale 9 gennaio 1986, n. 4.
PRESIDENTE:
All'art. 1 vi è l'emendamento proposto dalla
I^ e III^ Commissione, di cui do lettura:
Alla penultima riga del primo comma dell'art. 1 dopo la parola
"guadagni" è aggiunta la parola "straordinaria".
Lo pongo in votazione:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Pongo in votazione l'art. 1 nel testo così
emendato:
Art. 1
(Finanziamenti alle imprese)
1. I finanziamenti di cui all'articolo 1 della legge regionale 9
gennaio 1986, n. 4, come modificato con legge regionale 11 giugno
1986, n. 25, recanti interventi a sostegno dell'occupazione e a
favore dei lavoratori in cassa integrazione guadagni, si applicano
anche alle imprese che provvedono ad assunzioni di durata
indeterminata, in nuovi posti economicamente fondati, di lavoratori
in cassa integrazione straordinaria guadagni a rotazione.
2. L'erogazione dei finanziamenti di cui al primo comma è
autorizzata a decorrere dall'entrata in vigore della legge
regionale 9 gennaio 1986, n. 4.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 2:
Art. 2
(Validità di progetti)
1. La validità dei progetti per ottenere i finanziamenti di cui
ai titoli I, II e III della legge regionale 9 gennaio 1986, n. 4, è
prorogata al 31 dicembre 1988.
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 3:
Art. 3
(Norma finanziaria)
1. Per l'applicazione della presente legge è autorizzata la
spesa di £. 400.000.000 per l'anno 1987 e di £. 3.000.000.000 per
l'anno 1988.
2. Gli oneri previsti nel comma precedente graveranno per il
1987 sul capitolo 36475 del bilancio di previsione stesso e per il
1988 sui sottoindicati capitoli del bilancio di previsione medesimo
corrispondenti ai capitoli 22704, 35602, 36475, 36477 e 36705 del
bilancio di previsione per l'anno 1987, nel modo seguente:
per Lire 1.000.000.000 al cap. 22704
per Lire 400.000.000 al cap. 35602
per Lire 1.000.000.000 al cap. 36475
per Lire 200.000.000 al cap. 36477
per Lire 400.000.000 al cap. 36705
3.
Alla copertura degli oneri indicati nei commi
precedenti si provvede:
per il 1987, mediante utilizzo dell'autorizzazione di spesa già
iscritta nel cap. 36475 del bilancio di previsione stesso;
per il 1988, mediante utilizzo per Lire 3.000.000.000 delle
risorse disponibili iscritte nel programma 2.2.3.02. "Sanità -
Strutture sanitarie" del bilancio pluriennale 1987/1989.
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE: Do lettura dell'art. 4:
Art. 4
(Dichiarazione di urgenza)
l. La presente legge è dichiarata urgente ai sensi del terzo
comma dell'articolo 31 dello Statuto speciale delle Regione Valle
d'Aosta ed entra in vigore il giorno successivo a quello della sua
pubblicazione nel Bollettino Ufficiale della Regione.
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 21
Contrari: 4
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK