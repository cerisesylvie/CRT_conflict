Consiglio Regionale della Valle d'Aosta - Oggetto del Consiglio n. 317 del 25 gennaio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 317 del 25 gennaio 1984 - Resoconto
OGGETTO N. 317/VIII - ISCRIZIONE, DA PARTE DELL'INPS, NEI
RUOLI CONTRIBUTIVI DEI LAVORATORI AUTONOMI, DEI SOCI DI IMPRESE
ARTIGIANE COSTITUITE IN FORMA COOPERATIVA. (Interpellanza).
PRESIDENTE:
Do lettura dell'interpellanza presentata dal
Consigliere De Grandis:
INTERPELLANZA
CONSTATATO
-
che le leggi 1533 del 1956 e 463 del 1959 hanno esteso
l'obbligo delle assicurazioni sociali di malattia e per
l'invalidità, la vecchiaia ed i superstiti per i titolari delle
ditte che abbiano i requisiti di cui agli artt. 1,
2
e 3
della legge 25 luglio 1956, n. 860, recante norme sulla disciplina
giuridica delle imprese artigiane (per la Valle d'Aosta; artt.
1,
2
e 3 della L.R. 10.5.1957, n. 2);
-
che l'art. 3 della legge 860/56 considera artigiana anche
l'impresa costituita in forma cooperativa, purché la maggioranza
dei soci partecipi personalmente al lavoro e, nell'impresa, il
lavoro abbia funzione preminente sul capitale: infatti il
regolamento delle prestazioni (emanato a norma dell'art. 17,
lettera "C" della legge 1533/56) all'art.
2,
lettera "A",
include esplicitamente tra i soggetti assistibili i soci delle
cooperative;
-
che infine la Commissione regionale per l'artigianato di
cui agli artt. 12
e 13 della L.R. 10.5.1957, n.
2,
ha
il compito, demandatole dall'art.
2
della legge 1533/56, di
compilare l'elenco dei soggetti alle assicurazioni obbligatorie
suddette;
RILEVATO
- che l'INPS di Aosta non solo non ha dato corso all'iscrizione
dei soci della "Derby legno cooperativa artigiana a r.l." corrente
in La Salle (per l'esercizio di produzione di oggetti artistici e
artigianali) nei ruoli contributivi dei lavoratori autonomi sulla
base degli elenchi nominativi citati ed in applicazione delle
relative delibere della Commissione regionale per l'artigianato, ma
ha effettuato ispezioni rivolte a determinare le evasioni
contributive che si sarebbero verificate per non avere corrisposto
sui compensi erogati ai soci i contributi assicurativi previsti per
i lavoratori dipendenti;
- che tale situazione si protrae dal 24 febbraio 1982 e non
consente alla cooperativa di cui si tratta di sviluppare la propria
attività prima di un chiarimento al riguardo anche perché l'onere
contributivo, derivante dall'inquadramento dei soci come lavoratori
subordinati, non permetterebbe all'azienda di contenere il prezzo
dei prodotti entro i limiti consentiti dal mercato;
INTERPELLA
l'Assessore regionale all'Industria, Commercio, Artigianato e
Trasporti per sapere:
1)
che azione intende intraprendere per indurre l'INPS
di Aosta ad attenersi alle decisioni della Commissione regionale
per l'artigianato;
2)
se non ritiene opportuno richiedere la consulenza di un
esperto della materia per ottenere un parere autorevole e
qualificato sul caso prospettato e per analoghe situazioni future
riguardanti l'artigianato e la cooperazione.
PRESIDENTE:
Ha chiesto di illustrare l'interpellanza il
Consigliere De Grandis, ne ha facoltà.
DE GRANDIS - (P.R.I.):
L'interpellanza mi pare che abbia
sufficientemente messo a punto la situazione che tuttavia merita
alcune precisazioni.
Si dà il caso che nel nostro paese, con leggi diverse, si sia
provveduto ad estendere l'assicurazione contro l'invalidità e la
vecchiaia, contro le malattie e contro gli infortuni sul lavoro, a
categorie di lavoratori autonomi fra i quali gli artigiani.
Questi provvedimenti sono stati assunti in tempi diversi e con
leggi diverse, il che ha determinato criteri di individuazione di
queste categorie e di forme di assicurazione fra di loro non
omogenee. Questo, oltre a determinare difficoltà di
interpretazione, provoca anche un altro fatto e cioè che a seconda
dell'Ente che è chiamato ad applicare queste leggi, ci sono
interpretazioni che di volta in volta cambiano addirittura nel
tempo a seconda di quello che è l'andamento finanziario dell'Ente
erogatore della prestazione.
Tutti sappiamo che l'INPS attraversa periodi di difficoltà
economiche anche gravi e c'è quindi la tendenza da parte di questo
Istituto ad una interpretazione letterale, restrittiva delle norme
che regolano questi rapporti assicurativi, e ciò sta creando delle
grosse difficoltà non tanto agli artigiani in sé o ai lavoratori
autonomi in sé, quanto a quelle forme di lavoro artigianale, di
lavoro autonomo che si consociano sia attraverso i Consorzi che
attraverso le Cooperative.
Poiché ritengo che l'attività cooperativa e la forma cooperativa
sia sempre da incoraggiare, ma in particolare in questo momento, e
poiché essa rappresenta anche un modo per il lavoratore autonomo di
meglio tutelarsi, di meglio organizzare la propria attività, specie
per quanto riguarda la ricerca, il reperimento dei mercati e la
collocazione dei prodotti, evidentemente è necessario che queste
norme di legge da parte degli Enti preposti alle varie forme di
tutela previdenziale ed assicurativa siano interpretate più secondo
lo spirito del legislatore che non secondo quella che è la lettera
vera e propria della legge.
Per questo motivo chiedevo all'Assessore se non riteneva
possibile, in via preliminare, in accordo con quanto aveva
stabilito la Commissione per l'Artigianato per la Valle d'Aosta,
che garantiva e che chiedeva l'iscrizione di questi artigiani
riunitisi in Cooperativa come lavoratori autonomi alle Casse
previdenziali e non come lavoratori dipendenti, un intervento
presso l'INPS per cercare di dirimere questa questione e in via
subordinata di affidare un incarico di consulenza ad un esperto
della materia, di modo che si possa resistere alle richieste
dell'INPS per conto delle Cooperative o le Cooperative stesse
attraverso la conoscenza di questa consulenza di un esperto, per
evitare che - come sta avvenendo per esempio per la Cooperativa
Derby Legno di La Salle - ci sia un contenzioso che si trascina
quasi da due anni e che se non viene risolto in senso positivo
mette la Cooperativa in condizioni di dover chiudere, non solo, ma
di dover sopportare delle spese di contribuzioni non pagate e di
penalità amministrative estremamente gravi che metterebbero a terra
questo gruppo di lavoratori.
So che l'Assessore era molto interessato a questo problema,
perché me ne aveva parlato quando gli avevo presentato
un'interpellanza, si era dichiarato disponibile ad assumere le
iniziative del caso, per cui chiedo al Presidente della Giunta se
può darci l'assicurazione in questi termini.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Avant tout, je partage l'avis du
Vice-Président De Grandis sur la question de la validité des
Coopératives: on est tout à fait d'accord et en effet les questions
qu'on discutera tout à l'heure sont justement dans cette
direction.
Donc nous sommes disponibles de suivre le conseil que le
Conseiller De Grandis a donné, c'est-à-dire de voir avec l'INPS si
c'est possible de faire accepter directement le conseil que la
Commission pour l'artisanat avait déjà donné, tout particulièrement
pour le cas qu'a présenté le Vice-Président.
Pour le restant, s'il aura de la part de l'INPS des questions
particulières qu'il faudra voir d'une autre façon, sans doute on
suivra la deuxième possibilité de défendre cette hypothèse qui a
déjà eu l'approbation des différents organes pour avoir le conseil
d'un légal et pouvoir donc soutenir la question soulevée par le
Vice-Président De Grandis.
PRESIDENTE:
Ha chiesto di parlare il Consigliere De
Grandis; ne ha facoltà.
DE GRANDIS - (P.R.I.):
Sono soddisfatto della risposta
del Presidente della Giunta e lo ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK