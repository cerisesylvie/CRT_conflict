Consiglio Regionale della Valle d'Aosta - Oggetto del Consiglio n. 2334 del 12 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2334 del 12 novembre 1986 - Resoconto
OGGETTO N. 2334/VIII - EROGAZIONE DA PARTE DELLA REGIONE, DI
GETTONI DI PRESENZA AL PRESIDENTE DELLA COMMISSIONE DI
COORDINAMENTO. (Interpellanza)
PRESIDENTE:
Do lettura dell'interpellanza presentata dai
Consiglieri Mafrica, Cout e Dolchi:
INTERPELLANZA
RICORDATO che la Commissione di Coordinamento esercita il
controllo sugli atti amministrativi della Regione e che il suo
Presidente, rappresentando il Ministero dell'Interno, ha il potere
di vistare o rinviare le leggi approvate dal Consiglio
regionale;
CONSTATATO con meraviglia che, con deliberazione n. 6658 del 5
settembre 1986, la Giunta regionale ha liquidato al Presidente
della Commissione un gettone di Lire 80.000 per ogni seduta della
Commissione di Coordinamento a cui egli ha partecipato nel corso
del secondo quadrimestre 1986;
SOTTOLINEATO come sollevi sempre perplessità, in ogni tipo di
rapporto, l'erogazione finanziaria al "controllore" da parte del
"controllato";
VERIFICATO che l'art. 66 delle norme di attuazione dello Statuto
speciale testualmente prescrive: "La spesa per gli assegni
spettanti al rappresentante del Ministero dell'Interno, Presidente
della Commissione di Coordinamento, è a carico del bilancio dello
Stato";
CONSIDERATO
inoltre che l'art. 50 della legge 748/72
fa esplicitamente divieto di corrispondere indennità o compensi
connessi con la caria a funzionari direttivi delle amministrazioni
dello Stato (alla cui carriera appartiene, a norma dell'art. 66
della legge 196/78, il Presidente della Commissione di
Coordinamento);
i sottoscritti Consiglieri regionali
INTERPELLANO
la Giunta regionale per sapere:
1)
attraverso quali modalità la Commissione di
Coordinamento ha esercitato i suoi poteri di controllo sulle
deliberazioni concernenti il suo Presidente;
2)
per quali motivi la Giunta ha adottato un
provvedimento che solleva forti perplessità non solo dal punto di
vista politico ma anche da quello legislativo;
3)
se non è intenzione della Giunta revocare un atto
amministrativo, sostanzialmente illegittimo, che può facilmente
prestarsi a interpretazioni negative nelle più diverse
sedi.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi abbiamo visto con notevole
meraviglia una iniziativa della Giunta regionale che, a nostro
giudizio, è del tutto illegittima. I Colleghi sanno quali sono i
compiti della Commissione di Coordinamento e del suo Presidente.
Egli ha dei poteri riconosciuti dallo Statuto e dalle Norme di
attuazione dello Statuto per ciò che riguarda le leggi della Valle
d'Aosta. La Commissione, nel suo complesso, ha poi ulteriori poteri
per gli atti amministrativi.
Abbiamo constatato che una deliberazione della Giunta
attribuisce al Presidente della Commissione di Coordinamento un
gettone di presenza di 80.000 lire per ogni seduta della
Commissione di Coordinamento. A noi sembra che questo sia del tutto
illegittimo per una serie di ragioni che possiamo illustrare.
Queste vicende sono collegate alle Norme di attuazione dello
Statuto. Ora, la legge 146 (Norme di attuazione dello Statuto) dice
in modo esplicito all'art. 66 che: "La spesa per gli assegni
spettanti al rappresentante del Ministero dell'interno, Presidente
della Commissione di Coordinamento, è a carico del bilancio dello
Stato". Quindi, anche se l'articolo 45 dello Statuto affermava che
le spese erano da ripartirsi tra Regione e Stato, le Norme di
attuazione dello Statuto dicono in modo chiaro che le spese per gli
assegni del Presidente della Commissione di Coordinamento sono a
carico del bilancio dello Stato.
C'è ancora un altro aspetto. Il Presidente della Commissione di
Coordinamento è un funzionario dirigente di ruolo B
dell'Amministrazione dello Stato. La legge dello Stato n. 748 del
1972 vieta in modo esplicito di corrispondere indennità o compensi,
connessi con la carica, a funzionari direttivi dell'Amministrazione
dello Stato. Questa legge, anzi, prevede che, nel caso siano state
indebitamente corrisposte delle indennità, le stesse vadano
recuperate da parte dell'Ente che le ha erogate.
Quindi noi abbiamo appreso con stupore prima, che il Presidente
della Commissione di Coordinamento "ha chiesto" (dalla
deliberazione di Giunta 2727 si apprende che il Presidente della
Commissione di Coordinamento ha richiesto questa indennità), e poi
che la Giunta ha accettato di concedere al Presidente della
Commissione di Coordinamento questa indennità che noi sosteniamo
essere illegittima, anche se da un punto di vista formale, sia
questa deliberazione che stabiliva il principio che quella che
eroga il gettone, sono state approvate dalla stessa Commissione di
Coordinamento. Formalmente quindi queste deliberazioni saranno
anche legittime. Sostanzialmente, però, dal nostro punto di vista
esse sono illegittime.
Pertanto chiediamo prima di tutto come ed in che forma la
Commissione di Coordinamento ha potuto approvare delle
deliberazioni che riguardavano il suo Presidente. In secondo luogo
vorremmo conoscere i motivi che hanno indotto la Giunta a violare,
a nostro giudizio, delle norme esistenti, per andare incontro a
delle esigenze che non avevano alcuna motivazione ed infine se non
sia intenzione della Giunta revocare questo provvedimento
illegittimo che, oltretutto, solleva perplessità di carattere
politico perché i rapporti tra la Regione ed il Presidente della
Commissione di Coordinamento sono di un certo particolare tipo.
Egli infatti ha la funzione di vistare o rinviare le leggi e non ci
sembra assolutamente opportuno che sia in qualche forma compensato
dalla Regione, dalla quale deve verificare gli atti.
Queste sono le domande che rivolgiamo all'Amministrazione
regionale ed in modo particolare al Presidente della Giunta.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
J'aurais préféré en discuter en
d'autres termes.... Il s'agit d'une personne et j'espère ne pas
avoir à faire l'enquête d'une séance secrète.
Je voudrais tout de même préciser à M. Mafrica qui a commencé en
disant: "Je me suis étonné de l'"iniziativa": avant tout ce n'est
pas une initiative de la Junte. Le 17 août, le Président de la
Commission de coordination a adressé une lettre à l'Administration
régionale dans laquelle il demandait "corresponsione del gettone di
presenza al Presidente della Commissione di coordinamento"...
Con lettera del 30/5/85 è stato richiesto l'avviso della
Presidenza del Consiglio dei Ministri in ordine alla questione in
oggetto,
(
l'objet je l'a lu
)
allegando alla citata
nota il parere reso sull'argomento dalla sezione prima del
Consiglio di Stato in data 26/11/81. La Presidenza del Consiglio
dei Ministri, con la nota 1 0/90 del 7 agosto '85 ha reso noto che:
in relazione al quesito posto ritiene la scrivente che in
uniformità al parere espresso dal Consiglio di Stato sia da
corrispondere al Presidente della Commissione di coordinamento
della Valle d'Aosta, il gettone di presenza venendosi egli a
trovare in posizione analoga a quella del Commissario di Governo
nelle regioni a Statuto ordinario, il quale presiede la Commissione
di controllo dell'Amministrazione regionale.
(
Je suis en
train de lire la lettre envoyé par le Président
)
Ciò
premesso si prega di volere fissare anche per il Presidente della
Commissione un'indennità già prevista per gli altri componenti.
Si ringrazia".
A cette lettre j'avais répondu par la suivante: "3 settembre
1985. Nel prendere atto della nota si rimane in attesa, ai sensi
dell'articolo 66 (qu'avait déjà cité M. Mafrica) della legge 196
del 16 maggio 1978 delle determinazioni che il Ministero
dell'Interno deciderà di assumere in merito alla questione in
oggetto, anticipando la disponibilità dell'Amministrazione
regionale a partecipare nella spesa di cui trattasi ai sensi
dell'articolo 45, 3° comma dello Statuto Speciale".
Par cette lettre on s'était dit que si cela était dû, que ce
soit le Ministère de l'Intérieur à en indiquer le montant et vu que
l'on participe aux frais de la Commission en raison du cinquante
pour cent, on participera comme indiqué par le Statut.
"12 settembre 1985. Corresponsione del gettone di presenza al
Presidente. Con lettera si pregava di voler fissare anche per il
Presidente un'indennità già prevista per gli altri componenti. In
riscontro si è ricevuto soltanto la lettera; a tale proposito si
osserva: il Ministero dell'Interno non ha alcuna competenza al
riguardo disponendo il sottoscritto nell'espletamento delle
funzioni di Presidente della Commissione di Coordinamento dalla
Presidenza del Consiglio dei Ministri alla quale appunto è stato
sottoposto apposito quesito (j'ai lu le résultat) con nota ecc....
Con il predetto quesito, dopo aver espressamente osservato che gli
altri due componenti della Commissione: 1% intendente delle Finanze
e quindi dipendente, 2° rappresentante eletto ecc..., già
percepiscono da tempo a carico del bilancio gettone di
presenza.....
La Presidenza del Consiglio dei Ministri con nota a firma del
capo gabinetto..... ha espresso il parere.(que j'ai lu) Con la
medesima nota si richiamava l'attenzione sul fatto che non esiste
attualmente nello stato di previsione della Presidenza del
Consiglio dei Ministri, un capitolo di bilancio cui imputare la
spesa per la corresponsione dei gettoni di presenza", mais "la
Presidenza del Consiglio dei Ministri ha provveduto" etc.
Proprio nella presunzione che alla corresponsione del gettone al
Presidente avrebbe provveduto la Regione come per gli altri due
componenti. (je suis encore en train de lire la lettre) il richiamo
al disposto dell'articolo 66, comma terzo non sembra pertinente in
quanto il gettone di presenza non pare classificabile nella dizione
"assegni spettanti al rappresentante del Ministero dell'Interno",
per una serie di ragioni consequenziali:
1) La dizione assegni è sempre stata legata al concetto di
compensi fissi, determinati con legge o atti aventi forza di legge
nella periodicità e nell'ammontare". ("Gettoni" ne sont pas
"assegni!")
2) Come chiaramente evidenziato dal Consiglio di Stato nel
parere allegato, (Il y a l'avis ici) l'articolo 50 del D.P.R.
30.6.72 n° 748 (que citait le Conseiller Mafrica) vieta di
corrispondere ai dirigenti statali ulteriore indennità dovuta a
qualsiasi titolo in connessione con la carica o per prestazioni
comunque rese in rappresentanza dell'Amministrazione di
appartenenza; soltanto dopo il suddetto parere si è ammesso alla
possibilità della corresponsione del gettone di presenza ai
commissari di Governo, quali presidenti delle commissioni di
controllo sugli atti della Regione. Il legislatore non poteva
quindi comunque intendere di comprendere nella voce assegni un
gettone di presenza per il Presidente nelle riunioni della
Commissione di Coordinamento.
4) L'articolo 45, comma terzo recita testualmente: le spese per
il funzionamento della Commissione sono ripartite in parti uguali
tra lo Stato e la Regione. Sembra del tutto pacifico che la norma
costituzionale non possa trovare una così limitata applicazione
come l'ambito della corresponsione dei gettoni di presenza ai
componenti della Commissione di coordinamento e per di più nei soli
confronti del Presidente della Commissione. Dovrebbesi, se tale
risulterà l'intendimento, procedere nella ricognizione analitica di
tutte le spese di qualsiasi titolo sostenute dallo Stato ecc...."
Cela est pour la répartition des frais entre les deux.
"Tutto quanto sopra premesso, in attesa delle eventuali
iniziative, si rinnova la preghiera di voler intanto, nel
frattempo, sottoporre all'organo la proposta dell'assegnazione,
anche per il Presidente di un'indennità non inferiore, per evidenti
ragioni di perequazione nonchè di prestigio a quella già prevista
da anni per gli altri componenti".
La lettre date du 12 septembre 85.
Lettre suivante: 24
octobre 86
:
"Si prende atto e si condivide la precisazione
circa la dipendenza della Presidenza della Commissione di
coordinamento per la Valle d'Aosta dalla Presidenza del Consiglio
dei Ministri, malgrado l'espressa qualificazione del medesimo quale
rappresentante del Ministero dell'Interno. Non si hanno
osservazioni da sollevare circa l'interpretazione estensiva data
alla Presidenza del Consiglio dei Ministri nel parere 397
dell'81..... la sezione prima della sezione del Consiglio di Stato
considerando che essa è... specificamente riferita alle funzioni di
Presidenza dell'organo di controllo sugli atti amministrativi della
Regione. Ciò premesso si conferma che questa Presidenza non ha
nulla da obiettare all'eventuale corresponsione del gettone di
presenza al Presidente della Commissione di Coordinamento perchè lo
stesso venga attribuito dall'organo da cui dipende, in quanto al di
là di una interpretazione su una omnicompatibilità o meno del
trattamento economico per i dirigenti statali l'attività svolta in
qualità di Presidente della Commissione rientra completamente nei
compiti istituzionali affidati ai rappresentanti del Ministero
dell'Interno dal medesimo espletati a differenza degli altri
componenti la Commissione, la cui attività svolta insieme alla
Commissione stessa esorbita dai rispettivi compiti istituzionali
espletati nell'ambito dell'ufficio di appartenenza. Naturalmente
viene altresì confermata la disponibilità di quest'Amministrazione
regionale a partecipare all'eventuale relativo onere, in conformità
al dettato dell'articolo 45."
Lettre suivante: 24 octobre 85. On va répéter à nouveau toute
une série d'observations (il y en a six pages et j'espère que le
Conseil n'en prétendra pas la lecture), où l'accent est mis sur
l'exigence du jeton de présence pour le Président de a Commission
de Coordination. Après toute cette série de lettres, on arrive
enfin à la délibération où l'on fixe le jeton également pour le
Président de la Commission de Coordination, d'une façon assez
simple:
"Preso atto dell'istanza presentata"
(je crois que
dans cette double charge le Président avait présenté cette requête)
nous avons accepté de faire cette délibération. Je veux souligner
que, parallèlement, nous avions prévu toute une série d'avis à ce
sujet pour voir s'il était possible de démontrer que le jeton
n'était pas nécessaire. Etant donné l'insistance de cette requête
(presque une année) nous avons adopté la délibération que M.
Mafrica connaît. Je ne veux pas faire de commentaires sur la
légalité. La délibération de base avait été approuvée avec
l'abstention du Président qui était directement concerné. Pour le
restant, je n'ai rien à ajouter, j'ai lu les lettres pour donner
une idée de toute l'histoire de cette délibération et pour donner
une idée de l'initiative de la Junte régionale. S'il y a d'autres
requêtes nous sommes disposés à examiner n'importe quel avis. Les
Conseillers communistes doivent savoir qu'il y a une interpellation
au niveau du Gouvernement, qui a le même objet.
Il s'agit bien entendu d'une coïncidence, vous l'avez tous
compris. Pour le reste, nous attendons de connaître la réponse du
Ministère compétent.
PRESIDENTE:
Prima di dare la parola per la replica e
visto che il Presidente della Giunta ha fatto un'allusione alla
eventuale necessità di trattare questo argomento in seduta segreta,
tengo a precisare che il Regolamento prevede che il Consiglio si
riunisca in seduta segreta quando si tratta di persone.
L'interpretazione più corrente è che il trattare di persone debba
intendersi nel senso di esprimere apprezzamenti, giudizi sulla
persona e sulla sua attività. In questo caso, invece, si tratta di
esaminare la corresponsione o meno del gettone ed io pregherei il
Consigliere Mafrica, al quale do la parola, di attenersi a questo
aspetto dell'argomento.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Non credo di aver fatto alcun
apprezzamento e neppure mi sembra che l'abbia fatto il Presidente
della Giunta. Qui stiamo parlando del ruolo e delle funzioni di
determinati incarichi e non si parla, nel modo più assoluto, delle
persone.
Io prendo atto della corrispondenza (della quale, sempre che sia
possibile, chiedo di avere copia) intercorsa tra la Giunta
regionale ed il Presidente della Commissione di Coordinamento in
merito ala corresponsione dell'indennità.
Mi sembra che in qualche modo la Giunta abbia cercato di
esprimere il proprio dissenso ma alla fine, comunque, ha acceduto
alla richiesta. La ragione fondamentale che viene addotta, e che mi
sembra non valida, è l'analogia tra la funzione di Presidente della
Commissione di Coordinamento e la funzione di Commissario di
Governo. Ora, tra queste due funzioni non esiste assolutamente
alcuna parentela. Le funzioni di Presidente della Commissione di
Coordinamento sono limitate e prescritte dallo Statuto e dalle
Norme di attuazione dello Statuto. I Commissari di Governo hanno
invece ben altre funzioni ed infatti l'art. 21 della legge 16
maggio 1978 n. 196 dice che: "Le funzioni del Commissario di
Governo sono esercitate dal Presidente della Giunta regionale".
Non vorrei ora che il Presidente della Giunta chiedesse
l'indennità per le funzioni che esercita. Sempre lo stesso articolo
dice infatti: "Il Presidente della Giunta regionale della Valle
d'Aosta è delegato ad esercitare per il territorio della Valle
d'Aosta anche la funzione che la legge affida al Commissario di
Governo". Si tratta in ogni caso di tutta una serie di funzioni
affidate al Presidente della Giunta, perché il Presidente della
Commissione di Coordinamento ha il compito, in rappresentanza del
Ministero degli Interni, di presiedere la Commissione di
Coordinamento, di vistare o meno le leggi, e di chiedere
osservazioni, ma non ha altre funzioni oltre a quelle previste
dallo Statuto e dalle Norme di attuazione.
Noi, quindi, riteniamo che il provvedimento debba essere
revocato ed in questo senso invitiamo la Giunta regionale ad
intervenire, ed attendiamo per vedere la risposta
all'interrogazione parlamentare presentata dai deputati Migliasso,
Violante ed altri, per vedere come poi dovremo procedere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK