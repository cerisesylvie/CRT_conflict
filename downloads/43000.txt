Consiglio Regionale della Valle d'Aosta - Oggetto del Consiglio n. 468 del 25 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 468 del 25 marzo 2021 - Resoconto
OGGETTO N. 468/XVI - Dibattito sulle misure per fronteggiare
l'emergenza epidemiologica da Covid-19.
Bertin (Presidente) -
Riprendiamo i lavori. Come
anticipato a inizio del pomeriggio, il Presidente della Regione ha
chiesto di fare alcune brevi comunicazioni riguardo la situazione
legata alla pandemia, agli incontri di oggi e alle determinazioni
dei prossimi giorni. Presidente della Regione Lavevaz a lei la
parola.
Lavevaz (UV) -
Come ho accennato poc'anzi durante la
seduta, non per non voler anticipare alcunché, questo pomeriggio
semplicemente eravamo ancora in corso di valutazione di alcuni
aspetti più tecnici che adesso vi illustro brevemente.
Come ho detto questa mattina abbiamo riunito l'unità di supporto
di gestione dell'emergenza per valutare un pochettino la situazione
generale aggiornata ad oggi, con i dati di oggi e sostanzialmente
abbiamo preso atto che sia l'incidenza dei casi, quindi dei contagi
settimanali ad oggi, ha superato ormai ampiamente i 250 casi ogni
100 mila abitanti, che era uno dei parametri previsti nel DPCM
sostanzialmente come discrimine per il passaggio dalla zona
arancione alla zona rossa.
Abbiamo in più ricevuto, come di consueto il giovedì, i dati
informali per quanto riguarda il
report
settimanale della
settimana scorsa e anche qui sostanzialmente abbiamo preso atto che
anche il nostro RT ormai è da zona rossa, come peraltro era
attendibile guardando i dati dell'incidenza.
Come sapete, è sufficiente una di queste due condizioni per il
passaggio in zona rossa. Noi attualmente li abbiamo tutti e due,
quindi abbiamo sostanzialmente preso atto della certezza di essere
classificati con la prossima revisione, quindi da lunedì, in una
zona rossa. Peraltro poi abbiamo preso atto di alcune altre
questioni, in particolare dell'incidenza dei casi all'interno
dell'Ospedale, che sono aumentati in maniera abbastanza importante
negli ultimi giorni, ormai è cosa nota in questo anno, ahimè, di
esperienza si è visto e si è ripetuto nel tempo che dopo un aumento
di contagi segue abbastanza in maniera regolare dopo una settimana
circa un aumento dei casi di ospedalizzazione, eccetera, quindi
effettivamente ad oggi siamo in una situazione in cui è
sostanzialmente necessaria l'apertura del terzo reparto Covid.
Oltre a questo, abbiamo anche preso atto del fatto che ci sono
alcune situazioni un pochettino più critiche, ne abbiamo già
parlato ieri mattina nell'ambito delle comunicazioni, in alcuni
comuni in particolare dove l'incidenza ha superato abbastanza
ampiamente i 250 casi ogni 100 mila abitanti. In più oggi c'è stata
l'individuazione di una variante che è stata isolata nel comune di
Ayas: la cosiddetta "variante nigeriana", per la quale al momento
non si conoscono ancora troppo le ricadute dal punto di vista
sanitario. Sembra essere una variante un pochettino più resistente
ai vaccini, però è tutto ancora un po' da verificare.
Quello che è stato evidenziato in maniera abbastanza chiara è
che un po' tutti i
cluster
, i focolai che si sono creati in
queste ultime settimane si sono creati sostanzialmente in ambito o
familiare o comunque in ambito di momenti di svago o di
convivialità, si è parlato addirittura anche a livello nazionale
del caso di Ayas del cosiddetto "cluster", che sembrerebbe, ma ci
sono ormai evidenze abbastanza chiare, legate a una partita di
bocce, che sembra essere stata il punto di partenza di tutta una
serie di contagi che al momento danno il comune di Ayas come il
comune con più alta incidenza in Valle d'Aosta.
Come sapete, anche l'ultimo DPCM e anche il decreto-legge in
realtà prevede che al raggiungimento di determinati indici di
incidenza siano le Regioni a poter o, meglio, dover prendere delle
iniziative restrittive per arginare il contagio, ovviamente sempre
con i passaggi poi settimanali di riclassificazione, che rimangono
ovviamente validi. Con l'unità di supporto quindi questa mattina
abbiamo fatto dei ragionamenti su delle iniziative da mettere in
atto già durante il week-end, inizialmente avevamo pensato ad
anticipare la zona rossa a sabato avendo comunque la certezza di
partire da lunedì, poi abbiamo trovato una mediazione, che va un
po' nella logica di salvaguardare quelle attività economiche che
sono ancora aperte nell'attuale zona arancione e che poi sarebbero
comunque dovute chiudere lunedì, in particolare penso alle attività
dei servizi alla persona, agli esercizi di vicinato, quindi
parrucchieri, eccetera. La mediazione che abbiamo trovato quindi è
di istituire da sabato mattina una limitazione sugli spostamenti e
sostanzialmente da zona rossa, quindi dove gli spostamenti possono
essere fatti solo per ragioni di necessità, che sono le famose
necessità ormai ripetute: salute, lavoro o necessità legate alle
attività che si possono svolgere. Ovviamente in questo caso anche
le attività che sono aperte possono essere considerate spostamenti
per necessità, faccio l'esempio: se il parrucchiere è aperto, come
sarà, l'andare dal parrucchiere diventa una necessità possibile con
questi spostamenti, quindi nella sostanza fino a domenica lasciamo
le attività così come sono oggi, andiamo a introdurre un divieto di
spostamento laddove non ci sia l'effettiva necessità di farlo. Per
intenderci, quindi un divieto di spostamento che è nell'ambito di
quello che il DPCM individua nel capo V, quindi nella cosiddetta
"zona rossa". Questo è legato proprio al fatto che, come dicevo
prima, l'evidenza dei contagi in ambito familiare e non in ambito
lavorativo e neanche in ambito scolastico, di cui adesso parleremo
in seguito, chiede questo tipo di limitazione per il week-end,
perché il week-end ovviamente è il momento in cui le attività anche
familiari sono più libere, quindi è necessario introdurre una
limitazione che anticipi un pochettino le misure della zona rossa.
Si è invece poi discusso ampiamente di cosa fare da lunedì, perché
da lunedì, avendo comunque la certezza di avere un'ordinanza poi
del ministro Speranza che ci colloca in una zona rossa, come
abbiamo fatto con le altre ordinanze, abbiamo cercato di capire
quali potessero essere le misure di mitigazione, o comunque di
adeguamento, come abbiamo sempre fatto, della norma nazionale al
nostro territorio. Per quanto riguarda gli spostamenti, quindi
l'idea è di mantenere la possibilità di muoversi nei comuni vicini
sempre e soltanto per necessità, come avevamo già fatto nelle altre
zone rosse, quindi non andiamo a introdurre limiti di comuni
confinanti, piuttosto che altre cose, stiamo nell'ambito dei comuni
vicini, però deve esserci ovviamente lo stato di necessità per
muoversi, così com'era prima.
L'ambito su cui ci siamo concentrati di più questa mattina però
è l'ambito della scuola, perché, come abbiamo detto ieri mattina
nell'ambito delle comunicazioni, l'attività di
screening
che
è stata fatta ha portato dei risultati comunque incoraggianti e
quindi questo credo sia utile da mettere in campo in un
ragionamento come questo dove c'è un passaggio in una fascia di
rischio più alta e quindi con l'unità di supporto si è
sostanzialmente convenuto di forzare un pochettino la mano
sull'apertura delle scuole.  Mi spiego: prendendo proprio come
base di partenza il risultato degli
screening
, che ha dato
appunto un tasso comunque di incidenza abbastanza basso sulle
scuole, ovviamente, come sapete, gli screening sono stati fatti
sulle scuole degli ordini più elevati, delle scuole superiori
sostanzialmente, però possono essere con buona approssimazione
ampliati anche agli ordini di scuola inferiore, quindi vorremmo
aprire con la nostra ordinanza la scuola primaria, la scuola
dell'infanzia e gli asili nido, questo ovviamente per venire
incontro innanzitutto alle esigenze dei bambini, perché anche qui
ci sono, ahimè, delle evidenze scientifiche per le quali - e ne
abbiamo anche parlato in quest'aula con diverse iniziative -
soprattutto i più piccoli hanno patito in maniera molto importante
tutta la prima fase di
lockdown
soprattutto dell'anno
scorso, dall'altro lato mettere a frutto un pochettino questo
risultato di questo screening e - perché no? - ampliarlo anche un
pochettino, nel senso che, nel momento in cui dalla settimana
prossima le scuole superiori e le scuole medie saranno in didattica
a distanza, avremo anche le squadre che abbiamo predisposto per lo
screening che comunque saranno libere e quindi potranno essere
utilizzate eventualmente o per uno screening sulle scuole primarie
o - questa sarà una valutazione che dovremo fare nelle prossime ore
- piuttosto effettuare degli screening sulle zone, in particolare
penso al comune di Ayas, piuttosto che Pont-Saint-Martin, Donnas e
Courmayeur anche, che hanno delle situazioni un pochettino più da
tenere sott'occhio. Da un lato, quindi, apriamo queste scuole,
questi ordini di scuola; dall'altro, cerchiamo di fare degli
screening o sulla scuola o, meglio, sulla scuola e sui territori
che sono maggiormente da attenzionare in questa fase.
A essere precisi, per quanto riguarda la questione scuola, la
questione è un pochettino più complicata perché sia il DPCM che il
decreto-legge prevedono che, per quanto riguarda le misure più
restrittive, ci sia la necessità di una comunicazione della Regione
al Ministero, per quanto riguarda invece le misure più ampliative,
quindi quella della scuola oggettivamente è una misura ampliativa
rispetto al DPCM e al decreto-legge, che esse possano essere fatte
previa intesa con il Ministro, quindi io mi sono premurato questo
pomeriggio di scrivere al ministro Speranza spiegando la
situazione, spiegando il perché vorremmo aprire la prossima
settimana, motivando ovviamente, questi ordini di scuola, mettendo
eventualmente anche a disposizione del Ministero lo screening che
abbiamo fatto, perché peraltro si sta parlando anche a livello
nazionale di fare degli screening sulla popolazione scolastica e
quindi sostanzialmente chiedendo l'intesa. Io non so se da qua a
lunedì riusciremo a chiuderla, però è un passaggio che andava fatto
anche per motivare questo sforzo che facciamo rispetto al mondo
della scuola per la prossima settimana.
Questo è un pochettino il quadro generale, quindi andremo a fare
un'ordinanza per il sabato e la domenica per dare questa
restrizione sugli spostamenti e poi sarà fatta una nuova ordinanza
per la prossima settimana, che non poteva essere la stessa
ordinanza per il semplice fatto che ad oggi non abbiamo lo
strumento su cui appoggiare la nostra ordinanza, che sarà
l'ordinanza del ministro Speranza che verrà fatta domani, quindi la
nostra ordinanza può operare solo nei due giorni che rimangono da
qua a domenica e poi l'altra ordinanza chiamiamola interpretativa,
come abbiamo sempre detto negli ultimi mesi, sarà fatta da lunedì
appoggiandosi all'ordinanza di Speranza che verrà fatta nella
giornata di domani.
Spero di essere stato chiaro nell'illustrazione seppure in
maniera sintetica.
Presidente -
La parola al consigliere Manfrin, ne ha
facoltà.
Manfrin (LEGA VDA) -
È con un po' di difficoltà che
intervengo dopo le sue parole, Presidente, per dirle ovviamente per
quanto concerne il nostro gruppo che non condividiamo nel merito e
nel metodo quello che lei ha appena comunicato a quest'aula.
Cominciamo dal metodo dove torniamo a comunicare le cose, ovvero
le chiusure, gli sbarramenti, le limitazioni, la limitazione di
movimento il giovedì sera per il sabato. Non è sicuramente la
modalità migliore di comunicazione per qualcuno che deve ovviamente
programmare le sue attività, sa benissimo che se lei dispone anche
soltanto le aperture delle attività e poi limita gli spostamenti,
avrà comunque un effetto inevitabile su quelle che saranno le
attività e non condividendo nel metodo appunto di comunicazione, di
tempistica e quant'altro, non condividiamo nemmeno nel merito, nel
senso che, da una parte, è evidente che ci si nasconde sempre più,
ma questo non solo lei, Presidente, dietro le unità di emergenza, i
comitati tecnici scientifici non utilizzandoli per avere dei dati
sulla base dei quali decidere ma lo si fa dicendo: "lo ha detto lui
e quindi noi lo facciamo", abbiamo preso visione dei dati che
attualmente ci riportano gli organi di informazione, perché noi non
disponiamo di altri dati dove scrivono che ci sono 24 ricoverati di
cui due in terapia intensiva, quindi non mi pare ci siano numeri da
seconda guerra mondiale, peraltro vedevo una statistica nazionale
che diceva che la Valle d'Aosta era ultima come numero di
occupazione di terapie intensive con solo il 10 percento degli
spazi occupati.
Riteniamo quindi, a fronte di questi dati, che evidentemente
chiusure frettolose abbiano poco senso e hanno poco senso
soprattutto, Presidente, nel momento in cui... non è chiaro perché
ci ha detto, Presidente, che lei chiude gli spostamenti ma le
attività rimangono aperte, quindi se io devo andare dal
parrucchiere, lo posso fare perché è un'attività essenziale, però
gli spostamenti sono chiusi.
Allora io sinceramente non capisco se sia un'operazione di
facciata dove lei dice che chiude e in realtà non chiude, oppure un
metodo per scoraggiare gli spostamenti, non è ben chiaro qual è il
suo modo di muoversi, invece mai come in questo momento i
Valdostani hanno bisogno di chiarezza, lasciamo perdere le partite
di bocce e
cluster
e quant'altro che sfiorano il limite del
ridicolo, ma questa è una considerazione personale.
Credo che invece i dati dello
screening
siano evidenti,
cioè il fatto di avere 2.000 screening con 3 soli positivi sulla
scuola credo sia un dato che parla da solo, quindi evidentemente
quello che abbiamo detto e sostenuto è che in sicurezza, e
continuiamo a sostenerlo, le attività non possono essere
fermate.
Sono lieto che lei citi l'articolo 33 al comma 2 ovviamente del
DPCM, così come l'articolo 38, sempre al comma 2, che le permettono
di aprire ulteriormente, caso vuole però che lei si ricordi di
questi compiti del DPCM e del decreto soltanto quando lei vuole
chiudere, ma se ne dimentichi nel momento in cui le danno anche la
facoltà di poter aprire. È straordinario, cioè lei si ricorda che
noi abbiamo facoltà di negoziare con il Ministero soltanto quando
vuole chiudere e non quando vuole aprire. È un po' curioso ma credo
che sicuramente di questo ovviamente i Valdostani le chiederanno
conto.
Presidente -
La parola al consigliere Carrel.
Carrel (PA) -
Abbiamo ascoltato le parole del presidente
Lavevaz e avevamo già letto, come alcuni colleghi avevano già
anticipato, certe notizie sui giornali. Certo che la confusione è
tanta, chiudiamo lo spostamento ma permettiamo di andare nelle
varie attività che rimangono aperte e poi da lunedì chiudiamo ma
nei confini o, meglio, nei Paesi, comunque nei comuni ci si può
muovere per determinate ragioni. Lo abbiamo chiesto dall'inizio
dell'emergenza, chiediamo di essere molto chiari, questa è la prima
volta che abbiamo avuto modo di confrontarci prima che l'ordinanza
venga emessa e quindi questo è un vantaggio forse anche perché
capita proprio in un giorno di Consiglio, ma chiediamo appunto che
questa ordinanza sia più chiara possibile e che le comunicazioni
vengano fatte e siano molto chiare e lineari perché chiudere agli
spostamenti, ma permettere di andare dal parrucchiere e al
ristorante anche solo per l'asporto capite bene che crea molta
confusione e rischia di essere una non chiusura o, meglio, una
chiusura finta. Dobbiamo quindi capire se stiamo dalla parte delle
chiusure oppure dalla parte delle aperture.
Io non ho i dati, i dati che abbiamo sono i dati che riportano i
giornali e non voglio assolutamente sostituirmi né a lei, né ai
comitati che sono composti dalle persone che devono prendere delle
decisioni, perché hanno delle competenze specifiche per prendere
delle decisioni, però il nostro compito, e in questo caso il suo
compito
in primis
, è appunto quello di essere chiaro e di
definire al meglio qual è questa situazione.
Mi preme sottolineare, come gruppo, che proprio ieri abbiamo
discusso un'interpellanza sulla richiesta di tenere aperte le
scuole o comunque di contrattare, d'intesa con i Ministeri, e di
cercare di capire quali fossero le possibilità dell'apertura delle
scuole o almeno di alcuni gradi di scuola anche in zona rossa, l'ha
presentata il collega Rollandin e, rispetto a quanto avevamo
intuito ieri, cioè che non si poteva fare assolutamente niente in
caso di zona rossa, siamo contenti di aver svolto al meglio il
nostro ruolo di pungolo e quindi abbiate avuto modo di rifletterci
e almeno di provare a tenere le scuole aperte per questi tre giorni
che mancano prima della pausa pasquale.
Presidente -
Non vedo altre richieste di intervento. Per
la replica, ha chiesto la parola il presidente della Regione
Lavevaz, ne ha facoltà.
Lavevaz (UV) -
Ringrazio i colleghi per le
sollecitazioni, ovviamente provo a rispondere nel merito, è chiaro
che le comunicazioni dal giovedì al sabato vorremmo evitarle tutti
ma, la situazione è tale per cui la gestione dell'emergenza
richiede, come abbiamo visto nell'ultimo anno, anche una tempistica
molto spesso anche molto, molto peggiore rispetto a iniziative dal
giovedì al sabato.
Ho trovato sinceramente l'intervento del collega Manfrin
alquanto contraddittorio perché ha fatto tutta un'elencazione di
misure che abbiamo preso in maniera restrittiva quando di fatto
siamo qua a parlare di ampliamenti delle misure, sia di quelle che
abbiamo preso, e parlo di spostamenti... non so, chiedo a lei,
collega Manfrin, se le risultano che ci siano altre Regioni che
hanno dato la possibilità di muoversi all'interno di tutto il
territorio regionale in zona arancione o che in zona rossa abbiano
almeno tentato l'apertura delle scuole. Questo non credo che sia
stato fatto, così come non è stato fatto nessun tipo di forzatura
sulle attività, ad esempio, di
personal trainer
e di tante
altre cose che in queste settimane abbiamo cercato, come abbiamo
sempre detto, di utilizzare con il buon senso nell'ambito della
nostra realtà territoriale, quindi cercando di adeguare le norme
alla nostra realtà territoriale.
Ovviamente non dobbiamo neanche fermarci all'analisi dei dati,
ad esempio, dell'Ospedale che lei citava ad oggi perché sennò non
faremmo un buon servizio alla popolazione.  Come ho detto già
nell'illustrazione, i dati ospedalieri seguono in maniera molto
precisa e con una cadenza temporale abbastanza definita l'andamento
delle curve dei contagi, quindi abbiamo delle curve predittive sia
per quanto riguarda le curve dei contagi che i dati
sull'ospedalizzazione che ci dicono che il nostro Ospedale potrebbe
già, dopo Pasqua, andare nuovamente in crisi se non cerchiamo di
appiattire queste curve, perché le curve predittive si basano sulla
situazione dei dati attuali e cercano di estrapolare l'andamento e
quindi di predire quello che avviene nei giorni successivi. Anche
qui ormai abbiamo circa un anno di esperienza per dire che
effettivamente queste curve predittive, se non si cambiano le
condizioni a contorno - così si dice in matematica -, cioè gli
aspetti che stanno portando la curva a comportarsi in questo modo,
e quindi vuol dire i nostri comportamenti, questa curva non cambia
il proprio andamento. L'unica cosa quindi che possiamo fare è
cercare di porre delle misure che in qualche modo cambino
l'andamento di questa curva, quindi appiattiscano e facciano di
nuovo scendere questa curva. Queste quindi sono le motivazioni per
le quali abbiamo cercato di porre in essere queste misure così come
quando abbiamo deciso di porre delle limitazioni sugli spostamenti
intraregionali.
Se non c'è chiarezza - e qua vengo anche alla risposta del
collega Carrel -, io lo capisco che ci possa essere ovviamente una
non lineare conseguenza tra quello che si fa il sabato e la
domenica e quello che si fa il lunedì, questo lo si è fatto
soltanto perché si è cercato, per quanto possibile, di
salvaguardare quello che era possibile salvaguardare il sabato e la
domenica, perché l'alternativa era, ed era molto più semplice,
molto più lineare e molto più facile da spiegare, di anticipare la
zona rossa a sabato mattina, però si è detto: "siccome queste
attività sono comunque attività che con la zona arancione sono
comunque aperte, sono comunque gestibili dal punto di vista della
sicurezza sanitaria, faccio l'esempio sempre del parrucchiere,
perché è semplice da spiegare e da capire, se io ho il parrucchiere
che è aperto sabato e domenica, lo spostamento sarà ammesso per
andare dal parrucchiere semplicemente perché il parrucchiere è
aperto il sabato o la domenica, così com'è ammesso in zona rossa lo
spostamento verso il negozio di alimentari, perché il negozio di
alimentari è aperto il sabato e la domenica, quindi questo è il
ragionamento che abbiamo fatto. Sono assolutamente d'accordo che
sarebbe stato più lineare e più facile da spiegare una zona rossa
tout court
dicendo che è tutto bloccato, i parrucchieri sono
chiusi perché in zona rossa sono chiusi, gli esercizi di vicinato
sono chiusi perché in zona rossa sono chiusi. Se uno sforzo è stato
fatto, è stato per cercare di salvaguardare per il possibile ancora
in questi due giorni queste attività. L'alternativa semplicemente
era l'altra, quindi questo è.
Spero di aver risposto alle suggestioni.
Presidente -
Vedo una richiesta da parte del consigliere
Manfrin a cui passo la parola, invitandolo a non trasformare in un
"botta e risposta" le sue valutazioni, a lei la parola.
Manfrin (LEGA VDA) -
Se le regole che ci siamo dati in
Capigruppo valgono, non era previsto una replica da parte della
Giunta per cui io a quello stavo. Dal momento in cui viene prevista
una replica della Giunta, penso che possiamo utilizzare i minuti
rimanenti per la discussione.
Presidente -
Non per porre altre domande.
Manfrin (LEGA VDA) -
No, non pongo nessuna domanda ma
sono stato chiamato in causa e quindi correttamente rispondo.
Presidente -
Assolutamente risponda pure.
Manfrin (LEGA VDA) -
Vede, Presidente, lei ritiene che io
sia contraddittorio, però le dimostro brevemente che non è così,
perché, vede, effettivamente la Valle d'Aosta ha avuto una
possibilità di spostamento superiore rispetto alle altre Regioni,
ma lei si è domandato perché è stata concessa questa possibilità di
spostamento? Lo sa benissimo perché: perché la conformazione del
nostro territorio ci permette evidentemente di non avere le
possibilità che tutte le altre Regioni e tutti gli altri centri,
ovviamente dalle altre parti del nostro Paese hanno, perché ci sono
località, ci sono comunità che non hanno accesso ad alcune
attività, ci sono località soprattutto che sono molto isolate e che
evidentemente non risentono, per esempio, delle curve di contagio
che possono risentire le zone maggiormente antropizzate, a meno che
lei non mi voglia dire che i dati del contagio, dati, per esempio,
di Aosta e
Plaine
sono perfettamente sovrapponibili a quello
che accade nella comunità di Rhêmes o nella comunità di Chamois,
non credo che sia così evidentemente. È quindi per questo motivo
che la nostra comunità ha goduto e gode di una possibilità di
movimento maggiore.
Quello che però effettivamente è contraddittorio invece nel suo
atteggiamento è esattamente questo, cioè lei dice: adesso non si
muove più nessuno, limitiamo gli spostamenti ma se voglio andare
nelle attività, posso spostarmi. Oggettivamente quindi è un
comportamento contraddittorio perché con una mano lei dice: gli
spostamenti non si possono più fare ma se devo spostarmi per andare
nell'attività, posso farlo. Quale delle due? Glielo ha già detto il
collega Carrel, o c'è della chiarezza, oppure evidentemente si
vogliono applicare delle misure ma si vuole dire che non lo si fa e
quindi questo stare nel mezzo evidentemente non fa bene a nessuno.
Questo è quello che abbiamo contestato e questo è quello che
continuiamo a contestarle.
Presidente -
La parola al consigliere Marguerettaz.
Marguerettaz (UV) -
Ovviamente non siamo qua a fare
polemica e nel legittimo confronto credo che si debba dare atto al
Governo regionale, al presidente Lavevaz, laddove ci sono stati i
margini, di interpretare nel modo più estensivo le norme per
consentire una certa movimentazione all'interno della nostra
regione, solo per dire che nella zona arancione in cui siamo ancora
oggi tutta una serie di spostamenti nelle altre regioni non erano
consentiti, questi spostamenti non erano consentiti salvo il
ragionamento del raggio, per cui tutta una serie anche di controlli
che sono stati fatti in Valle d'Aosta, per esperienza personale,
delle Forze di Polizia le hanno contestate, salvo poi prendere atto
di un'ordinanza che era quella fatta dal Governo regionale che
consentiva questo spostamento, così come tutta un'altra serie di
attività.
Allora io capisco la difficoltà di chi deve prendere delle
decisioni perché abbiamo tutti memoria, c'è un'inchiesta della
Procura di Bergamo perché contesta agli Enti locali, alla Regione,
piuttosto che al Governo, di non aver chiuso tutto quando c'era una
certa crescita nei contagi. Allora io credo che, dal punto di vista
dell'onestà intellettuale, sia dare atto che si sta facendo di
tutto per poter coniugare le necessità sanitarie con le esigenze di
condurre e di soddisfare le esigenze primarie, per cui ci si può
spostare per andare nei negozi, ci si può spostare per acquistare
dei beni di prima necessità, dopodiché se si vuole trovare la
contraddizione, si può trovare, dice: "ma perché è aperta la
ferramenta e non è aperto il negozio dei vestiti?", per carità di
Dio, potremmo fare delle pagine, però, da questo punto di vista, io
credo che il Governo regionale, coloro che devono prendere delle
decisioni le prendono non a cuor leggero, le prendono con la
consapevolezza di limitare la libertà delle persone, ma dall'altra
parte cercare di salvaguardare la salute pubblica.
Io quindi chiederei, da questo punto di vista... è troppo
facile, l'ho detto in un'altra circostanza cavalcare il malumore,
perché effettivamente questa cosa è veramente pesante, coloro che
hanno dei rapporti con farmacisti sanno benissimo che stanno
aumentando gli utilizzi di psicofarmaci, di calmanti, di prodotti
per l'insonnia. Allora anche noi come istituzione credo che
dobbiamo dare un messaggio, c'è un Governo regionale, ci sono delle
strutture che stanno cercando di dare una risposta affinché questa
pandemia si fermi e dall'altra parte un plauso all'assessore
Barmasse e a coloro che stanno seguendo l'aspetto dei vaccini
perché siamo ai primi posti in Italia con la percentuale più alta
di vaccinazioni.
Da questo punto di vista, quindi, perlomeno acquisiamo una volta
tanto il fatto che abbiamo delle persone che lavorano bene.
Presidente -
Non vedo altre richieste, possiamo chiudere
questo punto all'ordine del giorno... il consigliere Rollandin
in extremis
, ne ha facoltà. Ha i cinque minuti restanti.
Rollandin (PA) -
L'aspetto che emerge questa sera è uno
solo: la difficoltà di capire come ci siamo spinti, perché si
vorrebbe quasi dire che noi ci siamo spinti ad andare oltre a
quello che dalle altre parti fanno. Io francamente, da quello che è
stato detto, non la vedo questa spinta, cosa abbiamo noi in Valle
oggi di diverso? Dov'è? Io non voglio speculare su niente, però
dico solo che se c'erano delle possibilità di poter far valere
quello che alcuni hanno già detto, credo che non fosse andare
contro quello che è il sistema, anzi. Non entro nel merito del
fatto se devono essere aperti i parrucchieri piuttosto che altre
situazioni, però... è stato detto che bisogna modificare la curva
in base alla quale poi vengono fatti determinati calcoli,
giustamente, ma chi è che fa quel lavoro? Chiaramente non potrà
farlo solo lei, dovrà farlo tenendo conto di una serie di fattori e
stamattina, quando si sapeva già ormai che saremmo arrivati a
questo punto, ho detto: prendiamo del tempo per vedere che cosa
possiamo fare. Prendiamo atto che non si è potuto fare nulla,
perché anche sul discorso delle scuole dove si era fatto un
ragionamento, tutta una serie di considerazioni che andavano nella
direzione di poter "essere nel giusto", lasciando che le scuole
potessero agire, c'erano tutti i presupposti, sennò non capisco chi
è che gestisce il "sì" o il "no". Questo è l'unico spunto che
diventa difficile poi spiegare perché non si riesce già
difficilmente a capire. Gli aspetti principali li conosciamo tutti
ormai tra televisione e radio, però qui oggi, a parte quello che è
successo ad Ayas, e siamo tutti dispiaciuti, sul resto, sugli altri
Comuni, su quello che si è fatto cos'è che abbiamo voluto in più? A
me non risulta. Non abbiamo mica chiesto nessun atteggiamento
particolare. Io quindi dicevo: visto che il sistema Valle d'Aosta
per quel poco che stiamo dicendo, correttamente è stato detto, ha
funzionato bene e ne siamo orgogliosi, allora perché noi non
possiamo attenerci a delle situazioni che sono nostre, che possiamo
garantire e che possono essere fatte? Così però non c'è, è solo
questo che ci dispiace. Poi siamo in questa situazione e
francamente è un po' difficile da spiegare non perché uno voglia
speculare... ben lungi, sono tutti o un po' per una cosa o per
un'altra... c'è obiettivamente un po' difficoltà nella gente di
adeguarsi, subito di dover leggere che cosa posso fare, che cosa
non posso fare, non posso andare a trovare l'amico o devo andare a
prendere il pane per trovare l'amico. Non tutti riescono a capire
il perché e questo è l'unico aspetto che francamente ci lascia un
po' perplessi.
Non entro nel merito perché tanto è inutile, ormai è così. Anche
il fatto che si debba aspettare l'autorizzazione, se non ho capito
male, è stato detto che, per quanto riguarda l'autorizzazione, si
aspetta ancora domani un'autorizzazione che deve arrivare per la
scuola, ho capito male? Mi sembra che sia stato detto così, quindi
bisogna ancora aspettare che... per il resto ci diciamo delle cose
che non aiutano niente.
Presidente -
Consigliere Planaz per i minuti restanti al
suo gruppo, credo due minuti.
Planaz (LEGA VDA) -
Cercherò di essere il più breve
possibile.
Oggi siamo tutti qua e adesso in questo momento qua il
presidente Lavevaz ha fatto le sue dichiarazioni e io so già che
quando uscirò mi chiederanno: "cosa facciamo con il rosso? Cosa
facciamo con l'arancione?".
Ci sono delle attività... sono stati consentiti certi lavori
tipo lei ha fatto l'esempio del parrucchiere che la domenica è
chiuso, abbiamo consentito il servizio mensa, sarà consentito anche
nella zona rossa, che differenza c'è... in questi due giorni creare
questa "piccola confusione" che forse se certe attività sono
consentite, certi spostamenti sono consentiti nella zona rossa
com'è successo prima... perché, quando è successo un po' di tempo
fa a zona rossa, poi alla fine tra l'arancione e il rosso c'era
pochissima differenza... il collega Marguerettaz ha detto:
"parleremo fino a domani", dispiace a tutti, però bisognerebbe
essere chiari per quali attività è consentito fare determinate
scelte perché la gente che deve lavorare lo deve sapere: "apro, non
apro, faccio l'asporto, faccio il domicilio". È solo quello,
presidente Lavevaz, io non è che voglio essere più polemico, l'ho
già detto ieri che la situazione è grave, lo stiamo vedendo adesso,
fortunatamente in Ospedale non abbiamo tanti ricoverati, però ci
sono molte altre persone che hanno delle patologie gravi che non
possono essere curate e a volte rischiano anche il peggio, perché
sapete benissimo anche voi che non si muore solo di Covid ed è per
quello... io non è che voglio essere polemico, però se è chiaro
quando fa le ordinanze cosa si può fare e cosa non si può fare,
perché se, come ho capito, blocca i Comuni nella zona rossa,
bisogna capire e spiegare alle attività cos'è consentito fare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK