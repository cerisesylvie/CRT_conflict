Consiglio Regionale della Valle d'Aosta - Oggetto del Consiglio n. 1389 del 29 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1389 del 29 luglio 2015 - Resoconto
OGGETTO N. 1389/XIV - Interpellanza: "Iniziative per la
rivalutazione della tratta ferroviaria
Aosta/Pré-Saint-Didier".
Presidente
- Per l'illustrazione, ha chiesto la parola la
collega Certan; ne ha facoltà.
Certan (ALPE) -
Grazie Presidente.
Penso che questa mattina il dibattito che si è sviluppato in
aula si sia concentrato sui punti critici o comunque su punti
importanti che, per noi di ALPE, possono anche essere, potrebbero
anche essere considerati nostri gioielli. Abbiamo parlato di
ferrovia, di Skyway, abbiamo parlato di Casinò, abbiamo parlato,
nella precedente interpellanza, delle autostrade, aggiungo...come
nel dibattito in questo momento anche i siti, i centri termali, in
particolare quello di Pré-Saint-Didier...credo che abbiamo proprio
trattato di questi argomenti, che, ripeto, noi vorremmo essere
valorizzati e soprattutto essere coordinati, perché credo che la
Valle d'Aosta abbia questo grande patrimonio, ma che spesso non lo
coordini. C'è un altro gioiello, che la Valle d'Aosta ha, quello è
la natura e il nostro territorio, di cui noi non disponiamo, noi
siamo semplici ospiti per un periodo della nostra vita, e diciamo
che siamo davvero solo ospitati su questo territorio, però abbiamo
il dovere, il compito, di preservarlo e di, comunque, conservarlo.
Questo è sicuramente un
atout
che abbiamo. Tutti gli altri,
invece, di tutti gli altri possiamo, come dice lei, Assessore
Marguerettaz, possiamo disporre di tutti gli altri aspetti di
letteratura. E noi questa letteratura, su questi aspetti, l'abbiamo
tutta letta. Quello che non possiamo leggere, perché ancora non è
scritto, e a mio avviso non c'è ancora nel vostro pensiero, vostro,
dico, di maggioranza e di Governo, è come coordinare questi
gioielli, come integrarli e come valorizzarli. Allora, credo che
tantissime volte abbiamo parlato di... nel futuro della nostra
Regione sicuramente dovrà essere data importanza all'agricoltura,
l'agricoltura di un certo livello, a tutto quello che viene, che
già c'è, ma che può essere ancora potenziato, e soprattutto al
turismo.
Ecco, ci chiediamo, però, oltre alle parole e alla direzione che
vorremmo che la nostra Regione assumesse, ecco, ci chiediamo quali
sono le azioni. In particolare, nella nostra interpellanza andiamo
abbastanza diretti nelle richieste che facciamo e le chiediamo,
Assessore Marguerettaz, di non parlarci in politichese, come sa
fare molto bene lei, come ha fatto con il collega
Bertschy...sappiamo, l'abbiamo analizzato, l'abbiamo sviscerato
tutti insieme nelle varie Commissioni...tutti gli aspetti
contrattuali, sappiamo che il servizio ferroviario è gestito da
Trenitalia, la proprietà è RFI, c'è lo Stato, ci sono le norme di
attuazione, però non ci venga a dire che noi non possiamo fare
nulla.
E quindi nelle domande, nello specifico, proprio tenendo conto
anche degli ultimi investimenti che la Regione ha fatto, di cui
abbiamo parlato prima, in particolare della funivia Skyway, che
chiaramente è sita a Courmayeur e del sito termale di
Pré-Saint-Didier, che comunque è un sito molto apprezzato e anche
molto frequentato, riguardo... le chiediamo quali sono le
intenzioni che il Governo ha per il futuro della tratta ferroviaria
Aosta/Pré-Saint-Didier, perché comunque sia, a parte i vari
progetti che sono stati fatti e poi regolarmente accantonati e
messi nel cassetto, quali sono le reali intenzioni e se è vostra
intenzione valutare al più presto delle iniziative che sostengano
lo sviluppo turistico ma, ripeto, legato proprio a tutta
questa...per gli aspetti che le ho evidenziato prima, anche
utilizzando questa tratta.
Sappiamo anche che i numeri sono esigui, che i numeri di
frequentazione sono esigui, però le chiediamo, oggi ha parlato
con...nell'interpellanza riguardo al tratto ferroviario
Aosta/Torino, chiaramente più dei residenti...dell'utilizzo di
questa tratta più per i residenti. Ecco, noi crediamo che si debba
anche mettere sul piatto anche l'altro aspetto, quello turistico,
che in questo momento noi non stiamo prendendo in considerazione
come Valle d'Aosta, né nella tratta Torino/Aosta, né nella tratta
Aosta/Pré-Saint-Didier.
Sappiamo che...fossimo in altre Regioni, in altre Province
avrebbero valorizzato in altro modo, li abbiamo gli esempi. Certo
l'hanno fatto in altri periodi, in periodo molto più favorevoli dal
punto di vista di reperimento di risorse, ma noi crediamo che in
questo momento non sia il problema del reperimento di risorse, ma
sia un problema anche di idee.
E per questo invitiamo anche a tenere in considerazione tutte le
iniziative che vengono fatte, ad esempio sulla tratta
Aosta/Pré-Saint-Didier, ma anche Aosta/Torino, da volontari o
comunque da associazioni, da...ce ne sono diverse di cui si può
leggere le varie attività, e credo anche parlare con loro delle
varie iniziative che fanno. Certo, sono piccole iniziative, di
piccoli numeri, però sappiamo anche che spesso le grandi iniziative
vengono anche fuori da queste idee di piccoli numeri e di direi
anche numeri di nicchia. Ecco, credo che le iniziative che ad
esempio sono state fatte, dimostrando...anche
une Route des
vins,
che potrebbe anche essere fatta sulla linea ferroviaria,
con la linea ferroviaria, proprio perché, comunque, su quest'asse
si trovano anche tanti siti e tante
Caves coopératives
, ai
quali la Valle d'Aosta e la nostra Regione hanno creduto. Credo che
queste iniziative che sono state fatte, ad esempio in occasione di
Caves ouvertes
, potrebbero essere prese come esempio. Ecco,
grazie per le idee che vorrà porci oggi sul tavolo. Grazie.
Presidente -
Per la risposta, ha chiesto la parola
l'Assessore Marguerettaz; ne ha facoltà.
Marguerettaz (UV) -
La collega fa un'introduzione e
soprattutto pone l'attenzione su una serie di flussi turistici,
probabilmente è una questione di fortuna, ma questo è un argomento
che riteniamo possa essere affrontato con una certa serenità,
perché abbiamo arrivi e presenze che sono in continua crescita nel
2014, nell'inverno 2015; quindi vuol dire che probabilmente la
forza e l'appetibilità turistica della Valle d'Aosta è merito di
tutti coloro che operano nel settore, anche se la meteo purtroppo
non è stata particolarmente favorevole per il 2014: un inverno con
scarse precipitazioni nevose, un'estate, quella del 2014, con
invece tantissime precipitazioni piovose. Non è un merito
dell'Assessorato
Poi sicuramente possiamo dire "possiamo fare meglio su tutto",
questo è indubbio, e non è neanche un dato assoluto, perché si
parla di persone, di presenze, potremmo ovviamente parlare di
volume d'affari, probabilmente il volume d'affari, gli incassi,
sono sicuramente molto più critici, la gente viene, ma spende di
meno.
Però, parlando di trasporti, i numeri hanno un significato. Ora,
mi permetto solo, nelle premesse, di ragionare in termini pratici,
per cui se parliamo di terme di Pré-Saint-Didier, qualsiasi persona
che o arriva da Torino o arriva da Milano, deve, se immagina di
servirsi della ferrovia, di passare dalle 7 alle 9-10 ore in treno.
E questa situazione, collega Certan, non è modificabile, non è
modificabile se non facendo degli investimenti molto molto
importanti. Quando qualcuno mi dice che possiamo andare da Aosta a
Torino in un'ora, io gli rispondo tranquillamente che è
"fantascienza". Fantascienza con l'infrastruttura di oggi. Chiaro
che posso andare in un'ora se faccio un collegamento veloce. Se
faccio una nuova ferrovia è possibile, ma con questa ferrovia non è
possibile. Allora, purtroppo io credo che la collega Certan, vista
la conoscenza dettagliata, abbia coscienza che dall'inizio di
luglio, addirittura sulla tratta Aosta/Pré-Saint-Didier hanno
diminuito la velocità. Da Aosta ad Arvier, visto che
l'infrastruttura è fragile, le nuove norme hanno imposto delle
riduzioni di velocità. Oggi ho avuto modo di sentire anche i
sindacati perché questo è un problema, perché potrebbe far saltare
tutta una serie di coincidenze, ma addirittura da RFI sembrerebbe
che questo è solo il primo passo, ma il secondo passo sarà un
ulteriore riduzione di velocità nei mesi futuri.
Quindi la situazione infrastrutturale è molto molto critica, che
molto probabilmente imporrà delle riflessioni che andremo a fare.
Dal punto di vista del futuro dell'Aosta/Pré-Saint-Didier, ricordo
che noi abbiamo avuto un documento che abbiamo analizzato nella
precedente legislatura, che era uno studio fatto con i fondi
PARFAS, che metteva in evidenza che sulla tratta sarebbero state
necessarie importanti attività, investimenti notevoli, con dei
possibili aumenti di utenza molto contenuti. Questo argomento è
rimasto lì, io credo che adesso con l'evoluzione, con le
valutazioni che potremo fare, con l'acquisizione delle competenze,
questo dossier dovrà essere ripreso, dovremo riconfrontarci con
RFI, per capire quali sono le necessità, perché questo è un dato di
fatto, la diminuzione della velocità è partita dal 3 luglio, quindi
ormai è un mese che la diminuzione della velocità è atto formale, e
come da un confronto che abbiamo avuto con RFI, è solo il primo
passo, ce ne saranno altri. E analizzeremo con più calma le
indicazioni di RFI, ma sembrerebbe che per superare questi problemi
gli investimenti da fare siano molto, molto importanti. Bisognerà
poi decidere, cari colleghi, dove indirizzare le risorse, se
indirizzare le risorse prima di tutto sulla ferrovia, e sulla
ferrovia su quali tratte, sull'Aosta/Torino o
sull'Aosta/Pré-Saint-Didier. Bisognerà fare delle valutazioni. Noi
abbiamo un documento che ha delle chiarezze, quindi c'è ormai ampia
documentazione, immagino che si possa andare avanti con le
definizioni e con il confronto che potremo fare con RFI, con i
Ministeri, sulle risorse che ci metteranno a disposizione.
Quindi, direi che questa è la risposta, dal punto di vista
turistico, glielo ribadisco, io credo che nessun utente delle terme
di Pré-Saint-Didier sia disposto a passare 7 ore in treno per stare
3-4 ore alle terme. Quindi, questa è un'affermazione totalmente
teorica. Così come immagino non sia disposto a stare dalle 7 alle 9
ore sul treno per andare a Skyway, immaginando di fermarsi a
Pré-Saint-Didier e prendere ancora un pullman per arrivare a
Skyway. Io dico, con tutta serenità e con tutta calma che ad oggi
noi sappiamo che questa è una tratta che interessa i residenti. Per
farla diventare una tratta turistica, molto probabilmente saranno
necessari degli investimenti, che sono di svariate centinaia di
milioni di euro, se non di miliardi.
Presidente
- Per la replica, ha chiesto la parola la
collega Certan, ne ha la facoltà.
Certan (ALPE) -
Guardi, Assessore, non so da che parte
iniziare a rispondere, perché, veramente, rimango un po'
sconcertata da questo suo passaggio...è vero che la miglior difesa
è l'attacco, quindi lei dice innanzitutto ci vogliono da 7 a 9 ore
per venire in Valle d'Aosta e per raggiungere Pré-Saint-Didier da
Milano o dalla Liguria, ad esempio, e questo ce lo dà lei come dato
di fatto. È un dato che purtroppo noi abbiamo, purtroppo, c'è quasi
da vergognarsi: lei è sette anni che è Assessore, io mi chiedo: in
questi anni non abbiamo mai fatto nessun passo avanti, nessuna
riflessione? Le faccio un passaggio di semplici cittadini liguri,
che la scorsa estate mi hanno detto...vabbè, tra l'altro non è che
con il servizio su gomma funzioni meglio, per esperienza sono
partita più o meno alle due da San Remo, grazie ad un pullman la
cui agenzia ha sede, credo, a Casale Monferrato, comunque non in
Valle d'Aosta, e sono arrivata alle 11 di sera ad Aosta, quindi su
gomma dalla Liguria ci vogliono 9 ore! Quindi non è che siamo messi
tanto meglio. Le faccio questo passaggio, di semplicissimi
cittadini che mi hanno detto: "sì, è il pullman che ogni tanto
utilizziamo per andare a Pré-Saint-Didier, alle terme, perché una
volta, quando guidavamo, eravamo più giovani, guidavamo e andavamo
in macchina molto più spesso a Pré-Saint-Didier, adesso ogni tanto
utilizziamo il pullman, in effetti ci impiega tantissimo" ma...poi
lei giustamente ha il numero e lo ricorda continuamente, di numeri,
di presenze in costante crescita, di partenze, non so, non mi
interessa in questo momento delle partenze. Però volume d'affari ha
detto che è...invece ha altri tipi di cifre, e allora noi ci
chiediamo...ecco, è proprio quello, perché non bastano solo gli
aumenti, i numeri in aumento delle presenze e poi il volume di
affari che cala e i costi che aumentano.
Quello che noi avremmo voluto sentire dire da lei, non è ci
vogliono...ci vuole un'infrastruttura diversa, perché lo sappiamo,
lo sapevamo e l'abbiamo già, credo, detto, sviscerato, questo
aspetto dell'infrastruttura, tantissime volte. Adesso lei in
quest'ultimo, in questo...oggi è una novità, sì...è una novità di
questi giorni questo decreto degli Enti locali nel maxi
emendamento. Lei oggi ce l'ha ricordato più volte, quindi
confidiamo in queste norme di attuazione che arriveranno spero
velocissime, molto più...spero che non abbiano i tempi dei
treni...e quindi sistemato il pregresso riusciremo finalmente a
fare una programmazione del futuro. Ci vuole una nuova ferrovia,
certo lo sappiamo, avessimo la ferrovia, non è...è un po' da Far
West, ma non abbiamo il territorio del Far West, dove passare a
cento metri di là o di qua è la stessa cosa. Noi abbiamo un
territorio diverso, lo sappiamo, probabilmente devono essere fatte
delle azioni concrete su quello che abbiamo, con dei tratti che
magari possono anche essere sviluppati in un modo diverso, ma
dobbiamo fare qualcosa!
Sono sette anni che ci ripetiamo le stesse cose, io sono due
anni che sento ripetere che è un problema degli uni e degli altri!
A me dà l'idea che su questo argomento ci sia un senso
dell'impotenza totale, cioè di non poter mai andare fino in fondo,
perché comunque o è colpa dello Stato, poi è colpa di RFI, poi è
colpa di Trenitalia, poi è colpa di qualcosa che avviene anche nei
Comuni, perché spesso sono stati i Comuni che avevano fatto una
nota, che hanno bloccato tutta questa nuova
elettrificazione...pare, a volte, che viene utilizzato anche
quello, anche se sa benissimo che noi non siamo d'accordo, perché
non consideriamo che questo possa aver mai inciso in niente. Però
ci chiediamo, ecco, fin dove noi possiamo...cioè quand'è che
prenderemo in considerazione questo aspetto? Lascio un attimo alla
collega Morelli.
Presidente
- Ha chiesto la parola la Consigliera Morelli;
ne ha facoltà.
Morelli (ALPE)
- Trenta secondi, una battuta,
rapidissimamente...
Presidente
- Prego, prosegua. Grazie.
Morelli (ALPE)
- ...beh, finalmente, forse, le competenze
passeranno alla nostra Regione, quindi potremo avere uno sguardo
più di prospettiva. L'Assessore ha detto una cosa sacrosanta, che
bisognerà decidere dove andare ad allocare i soldi per il trasporto
pubblico e saranno decisioni che sicuramente ci vedranno tutti
partecipi.
Lascio solo un argomento di riflessione: sulla linea
Aosta/Pré-Saint-Didier, in tutti questi anni, si è continuato a
fare dei lavori, per mantenerla in efficienza, può darsi, ordinaria
amministrazione. L'ultima novità, però, che mi è giunta, è che
adesso si sta pensando di sostituire i binari. Punto interrogativo:
che senso ha? Chiedo.
Presidente -
Grazie Assessore. Grazie. Proseguiamo con
l'ordine del giorno. Punto 20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK