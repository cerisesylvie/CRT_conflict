Consiglio Regionale della Valle d'Aosta - Oggetto del Consiglio n. 2985 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2985 del 8 gennaio 1992 - Resoconto
OGGETTO N. 2985/IX Iscrizione di nuovi oggetti all'ordine del
giorno dell'adunanza.
Presidente
Prima di passare alla discussione e alla
votazione dell'oggetto successivo n. 18, vorrei ricordare al
Consiglio che sono state presentate tre risoluzioni firmate dalla
maggioranza dei consiglieri, una sulle difficoltà finanziarie in
cui si sono venute a trovare le aziende facenti capo ai gruppi
Bertino, Follioley e Freydoz, una sul referendum abrogativo di
ministeri competenti in materia che dovrebbero essere gestiti dalle
regioni, e una terza risoluzione per il riassetto organizzativo
delle cattedre di educazione tecnica e di educazione
fisica.
Io chiedo se i consiglieri sono d'accordo per l'iscrizione in
via d'ur-genza della risoluzione sulle difficoltà finanziare in cui
si sono ve-nute a trovare le aziende Bertino, Follioley e Freydoz.
Poniamo in votazione l'iscrizione in via d'urgenza all'ordine del
giorno, ricor-dando che è richiesta la maggioranza di ventiquattro
consiglieri.
La votazione è aperta.
Esito della votazione:
Presenti, votanti e favorevoli: 33
Il Consiglio approva all'unanimità.
Siccome mi risulta che c'è una urgenza di deliberare in rapporto
a questa questione chiederei al Consiglio se è d'accordo per la
discussione immediata della risoluzione che è appena stata iscritta
all'ordine del giorno.
Ha chiesto la parola il Consigliere Riccarand, può parlare.
Riccarand (VA)
Io non sono d'accordo sulla discussione
immediata. Abbiamo previsto tre giorni di Consiglio. Iscriviamo
pure le risoluzioni ma discutiamole dopo che abbiamo esaurito
l'ordine del giorno. C'è tempo domani per discutere le risoluzioni
e non vedo nessun motivo per cui si debba discutere questa
risoluzione oggi.
Presidente
Ha chiesto la parola il Presidente della
Giunta, può parlare.
Bondaz (DC)
La giunta chiede che questa risoluzione
venga discussa immedia-tamente.
Presidente
Ha chiesto la parola il Consigliere
Riccarand, può parlare.
Riccarand (VA)
A me era parso di capire che il Presidente
del Consiglio aveva fatto una premessa con cui annunciava la
richiesta di mettere in discussione l'iscrizione di tre
risoluzioni. Dopo aver iscritto la prima risoluzione ci siamo
bloccati; secondo me bisognava quanto meno completare l'iscrizione
delle tre risoluzioni, dopodiché bisognava aprire la discussione
per stabilire quando discuterle. Io personalmente non sono
d'accordo sul fatto dell'immediata discussione e non capisco quali
siano i motivi urgenti per cui la Giunta chieda l'immediata
discussione; tra l'altro la Giunta non è proponente di questa
risoluzione, quindi dovrebbe spiegare quali sono questi motivi.
Presidente
Visto che ci sono problemi di procedura,
proporrei al Consiglio di iscrivere immediatamente all'ordine del
giorno le altre due risoluzioni; dopodiché discuteremo sull'urgenza
di questa. Penso che non modifichi molto, però se la procedura deve
essere questa procediamo in questo modo. Quindi c'è una seconda
risoluzione sull'iniziativa assunta dalla Regione Veneto di un
referendum abrogativo dei ministeri competenti in materia che
dovrebbero essere gestiti dalle regioni e chiederei che venga
iscritta all'ordine del giorno. Se qualche consigliere intende
intervenire.
Pongo in votazione l'iscrizione urgente della risoluzione.
Esito della votazione:
Presenti, votanti e favorevoli: 33
Il Consiglio approva all'unanimità.
L'altra risoluzione che è stata firmata dai vari gruppi e da
alcuni consiglieri è sul riassetto organizzativo delle cattedre di
educazione tecnica.
Pongo in votazione l'iscrizione urgente della terza
risoluzione.
Esito della votazione:
Presenti, votanti e favorevoli: 33
Il Consiglio approva all'unanimità.
Essendo state iscritte tutte e tre le risoluzioni ed essendoci
la richiesta sulla discussione immediata della prima risoluzione,
direi che possiamo continuare la discussione su questa richiesta
dando la parola al Vicepresidente Bich che l'aveva chiesta.
Bich (Ind)
Semplicemente una mozione d'ordine per
vedere se è possibile stabilire un calendario dei lavori o quanto
meno una serie di precedenze, perché mi sembra che nell'ordine del
giorno di stasera ci sia materia alquanto consistente, tipo il
punto 21. Quanto richiesto per capire, se discutiamo le risoluzioni
presentate, come si procederà nella disamina dell'ordine del
giorno.
Presidente
Ha chiesto la parola il Consigliere
Riccarand, può parlare.
Riccarand (VA)
Io ribadisco...
Presidente
... sulla proposta di Bich o ...
Riccarand (VA)
...sulla proposta di immediata discussione
della risoluzione e di conseguenza anche sulla proposta di
Bich.
Presidente
Io direi di discutere sulla proposta di
Bich, se è il caso eventualmente di sospendere il Consiglio per
metterci d'accordo sull'ordine del giorno.
Riccarand (VA)
Vorrei solo far presente che noi abbiamo
al punto 18 una petizione popolare riguardante la questione dello
svincolo di Signayes e che fra l'altro c'è una delegazione di
firmatari di questa petizione che da questa mattina è presente ai
lavori del Consiglio e vorrà sapere l'esito di questa discussione.
Non mi sembra giusto saltare i punti dell'ordine del giorno. Ci
sono precise esigenze anche da parte di chi segue i lavori del
Consiglio, siano essi giornalisti o pubblico. Inoltre subito dopo
abbiamo il punto relativo alla convenzione della casa da gioco, ed
anche quello è un punto saliente che non possiamo rimandare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK