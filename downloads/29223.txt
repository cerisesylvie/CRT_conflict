Consiglio Regionale della Valle d'Aosta - Oggetto del Consiglio n. 224 del 7 ottobre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 224 del 7 ottobre 1967 - Resoconto
OGGETTO N. 224/67 - Commemorazione generale Chatrian.
Bionaz (D.C.)
- Signor Presidente, Signori Assessori,
Signori Consiglieri,
il 22 settembre, dopo brevissima malattia si è spento a Roma il
Cav. di Gran Croce, On. Dott. Luigi Paolo Antonio Chatrian,
Generale di Corpo d'Armata, Consultore costituente, ex
sottosegretario alla difesa, Presidente di Commissione legislativa
permanente alla Camera dei Deputati e Presidente dell'Opera
nazionale degli orfani di guerra.
Valdostano di nascita, essendo nato ad Aosta il 7 settembre 1891
da Giuseppe Chatrian e da Farinet Antonietta, e valdostano di
sentimenti, il Generale Chatrian è sempre stato strettamente legato
alla Valle d'Aosta, pur se i suoi numerosi impegni lo hanno tenuto
lontano dalla sua terra natia per lunghissimi anni. Ma ogni estate,
puntualmente, ritornava quassù dalla sua gente che amava, ritrovava
i suoi ex alpini e poteva parlare con tutti il nostro patois.
Anche quest'anno ha voluto passare le sue vacanze in Valle
d'Aosta; da alcuni anni le sue condizioni di salute non gli
consentivano più un soggiorno in alta montagna e allora ha scelto,
quale sua residenza estiva, Aosta, pur continuando a tenersi in
ogni occasione in contatto con i montanari, fra i quali si sentiva
particolarmente a suo agio; è con animo particolarmente commosso
che oggi, in questa aula, io lo commemoro dinnanzi a voi, Signori
Consiglieri regionali.
Certamente questa è la sede migliore, perché il Generale
Chatrian si è strenuamente e validamente battuto per la nostra
autonomia, e ha provveduto, insieme con il compianto Prof. Federico
Chabod, e con i rappresentanti della Valle d'Aosta, alla stesura di
una bozza di Statuto regionale, di quello statuto che qui oggi ci
consente di poter discutere liberamente i nostri problemi, di
approvare le nostre leggi e di attuare gli interventi necessari a
favore delle nostre popolazioni.
In molti paesi della Valle vivono ancora ex combattenti della
guerra 1915-1918, che hanno combattuto sotto la guida dell'On.le
Chatrian e che ancora oggi ricordano la sua bontà, la sua capacità
e soprattutto il suo amore per la Petite Patrie.
Nel ricordare con queste brevi parole lo scomparso Generale
Chatrian, esprimo alla vedova e ai figli rinnovati sensi di
cordoglio, e chiedo al Signor Presidente del Consiglio di fare
osservare un minuto di raccoglimento, in memoria di un grande
figlio della Valle d'Aosta che, pur nelle molteplici ed impegnative
incombenze della sua vita militare e di politico, non si è mai
dimenticato della sua Valle, e ad essa ha saputo dimostrare il suo
attaccamento in modo valido e concreto in ogni occasione.
Montesano (P.S.D.I.)
- La Presidenza del Consiglio si
associa sentitamente alle parole di cordoglio espresse dal
Presidente della Giunta e invita i Signori Consiglieri a tenere un
minuto di raccoglimento in memoria del Generale Chatrian.
Qualcuno che chiede la parola?
Caveri
(U.V.)
- Au nom des Conseillers de l'Union
Valdôtaine je m'incline devant la mémoire, la figure du Général
Chatrian dont nous rappelons les qualités éminentes.
Manganoni
(P.C.I.)
- Il gruppo dei Consiglieri
comunisti si associa.
Berthet
(D.C.)
- A nome del gruppo
democratico-cristiano ringrazio il Presidente per aver voluto
commemorare in questa sede il Generale Chatrian e ci associamo con
deferenza al lutto della famiglia.
Balestri (P.S.I.)
- A nome dei Consiglieri del P.S.I. ci
associamo commossi alla commemorazione del Generale Chatrian.
Pedrini
(P.L.I.)
- I Liberali si associano alle
parole del Presidente Bionaz per il decesso del Generale
Chatrian.
Chamonin
(U.V.)
- Ci associamo alle parole di
commemorazione del Presidente.
Caveri
(U.V.)
- Déjà en d'autres occasions nous
avons remarqué l'inconvénient de ces commémorations à surprise et
nous avions demandé au Président du Conseil qu'il serait mieux de
mettre dans l'ordre du jour, quand on veut commémorer quelqu'un; ou
ancien Conseiller régional, ou ancien administrateur, ou valdôtain
éminent ou quiconque, ce serait bien d'insérer dans l'ordre du jour
cette matière comme les autres et il me semble que Monsieur
Montesano, avait adhéré à cette proposition.
Or, j'insiste parce que ce n'est pas de bon ton de procéder de
la sorte.
Montesano (P.S.D.I.)
- Io credo d'interpretare il
pensiero di tutti i Consiglieri nel decidere di inviare un
telegramma di cordoglio ai familiari, riprendendo appunto la
commemorazione fatta quest'oggi in Consiglio regionale.
Caveri
(U.V.)
- Je désire de savoir quel est, si
le Président du Conseil entend de prendre ou non un engagement dans
ce sens, ou non, et quelles sont les remarques que fait Monsieur le
Président du Conseil à ce que j'ai dit.
Montesano (P.S.D.I.)
- Senta Avvocato Caveri, io non ho
preso prima nessun impegno di questo genere; non è niente di
trascendentale che io possa mettere all'ordine del giorno, Lei vede
che questo ordine del giorno non è stato fatto da me, però prendo
tutta la responsabilità di questo ordine del giorno, e sarà in
seguito, quando ci sarà una commemorazione di qualche personaggio,
oppure vecchio amministratore di questo Consiglio, sarà riferito in
Consiglio; quindi è un impegno che io prendo oggi, ma non l'ho
preso prima. Ecco, per chiarire le cose.
Si passa al secondo punto dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK