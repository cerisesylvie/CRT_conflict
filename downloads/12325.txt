Consiglio Regionale della Valle d'Aosta - Oggetto del Consiglio n. 3241 del 22 aprile 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3241 del 22 aprile 1992 - Resoconto
OGGETTO N. 3241/IX Comunicazioni del Presidente della
Giunta.
Presidente
Ha chiesto di parlare il Presidente della
Giunta, ne ha facoltà.
Bondaz (DC)
E' stata tenuta ieri una riunione di
livello tecnico sulla realizzazione degli svincoli del raccordo tra
la A 5 e la strada statale n. 27 tra questa Presidenza, l'Assessore
ai Lavori Pubblici ed i tecnici della regione e della S.A.V. per
esaminare le possibili soluzioni. Il geologo Gregori incaricato
dalla Giunta regionale in attuazione del voto dato dal Consiglio il
1° aprile ha consegnato una relazione nella quale si sostiene la
fattibilità da un punto di vista geologico di un tracciato
alternativo per lo sbocco della statale 27 con la realizzazione di
alcune opere di consolidamento.
Questa soluzione è ora all'esame della S.A.V. che si è impegnata
a valutare in tempi brevi la fattibilità tecnica tenuto conto anche
delle pendenze che in galleria non possono superare certi limiti.
Entro la prossima adunanza consiliare saremo in grado di conoscere
tutti gli aspetti tecnici della questione.
Nella riunione abbiamo richiesto alla S.A.V. che ha dato assenso
in attesa di conoscere l'esito di questa verifica tecnica che,
l'esercizio del diritto di possesso dei terreni attualmente
soggetti all'espropriazione non verrà esercitato.
Debbo altresì comunicare che il Consiglio dei Ministri a cui ha
partecipato in mia assenza il delegato Beneforti ha approvato il
decreto legge che prevede l'armonizzazione della legge 142 sulle
autonomie locali rispetto allo statuto regionale.
Presidente
Ha chiesto la parola il Consigliere Louvin,
ne ha facoltà.
Louvin (UV)
Juste une courte remarque pour ce que
vient de déclarer le Président, quant au problème de la liaison
entre l'autoroute et la route de l'Etat n° 27. Nous avions
connaissance de la réunion qui s'est tenue hier, mais le problème
qui tient à coeur cette opposition a été celui de Pâques qui ont dû
passer certaines familles de Signayes qui avaient fait confiance à
un voeu exprimé par ce Conseil de la Vallée il y a quelques jours,
le premier avril plus précisément dans lequel on disait:
"Si
impegna a sospendere in attesa della definizione del progetto le
procedure espropriative "
.
Il est connu que à la veille de Pâques ces procédures
d'expropriation ont eu lieu. Il est vrai que actuellement on parle
d'un sursis dans l'exercice des droits qu'ont été désormais acquis
par la société S.A.V. sur ces terrains. Mais nous avons le
sentiment que ce qui aurait dû être fait pour rassurer ces
personnes et pour créer les conditions pour un choix alternatif
aurait dû être fait d'une toute autre façon. Ce n'est pas par un
télégramme qui n'est arrivé que quinze jours après la résolution du
Conseil à la S.A.V. dans lequel on invitait à suspendre, que le
Président aurait dû faire un emploi correcte de ses pouvoirs vis à
vis d'un décret d'expropriation que lui-même avait signé pour ces
terrains.
Nous avons à l'ordre du jour de ce conseil un examen plus
détaillé de toute cette question au point 42 et là on discutera du
fond de la question de l'embranchement, mais ce qui doit être
dénoncé est l'inactivité de ce gouvernement vis à vis d'un voeu
exprimé unanimement par le Conseil de la Vallée qui a demandé
expressément de suspendre une procédure d' expropriation et que
cette procédure malgré ce voeu a été portée de l'avant.
Nous ne savons pas de quelle façon se sont passées les choses et
dans quelle circonstance par un télégramme juste à la veille le
Président faisant fonction l'Assesseur Beneforti a bien voulu
informer la S.A.V. qu'il y avait eu un accord à l'occasion d'une
réunion du 26 mars
"in attesa di conoscere l'esito della perizia
geologica"
, mais nulle mention de la résolution de ce conseil,
nulle mention du voeu exprimé ici.
Officiellement la S.A.V., Société des Autoroutes Valdôtaines,
n'était même pas au courant de ce qui s'était passé dans cette
salle. Si telle est l'attitude d'un gouvernement vis à vis d'un
conseil qui lui donne un mandat précis nous nous demandons bien
quel doit être le climat de respect réciproque qui peut encore
régner.
Nous faisons ce relief en ce moment, en nous réservant toutes
autres considérations à la suite du débat quand nous toucherons du
fond de la question.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Anche il nostro gruppo voleva esprimere
alcune osservazioni rispetto alla questione dello svincolo di
Signayes e del raccordo per il Gran San Bernardo. Dopo la
risoluzione votata dal Consiglio il 1° aprile eravamo convinti che
la questione si sarebbe avviata verso una soluzione positiva,
perché il Consiglio aveva modificato precedenti posizioni e con
voto unanime dei consiglieri presenti si era espresso per una
sospensione delle procedure di espropriazione e per una revisione
del progetto in modo da modificare tutta una serie di elementi
negativi che più volte erano stati denunciati in questo consiglio,
erano stati oggetto di petizioni da parte degli abitanti di
Signayes, erano stati oggetto di esposti vari eccetera.
Con sorpresa siamo venuti a conoscenza grazie agli abitanti
della zona di Signayes che la settimana scorsa sono state messe in
atto queste procedure espropriative in assenza di un intervento
della Presidenza della Giunta regionale che avrebbe dovuto
bloccarle.
Noi diamo un giudizio negativo rispetto ad un comportamento che
ci è sembrato abbia omesso di applicare quelle che erano le
deliberazioni espressamente decise da parte del Consiglio
regionale. Temiamo anche che questa sospensione che ci ha
comunicato oggi il Presidente della Giunta, sospensione del diritto
di esercizio e del diritto di possesso che è stata rivolta alla
S.A.V. è un provvedimento del tutto interlocutorio.
Noi chiediamo che si vada con molta più decisione nella
direzione di una revisione del progetto in modo da rendere
definitiva questa che è soltanto una procedura di sospensione
momentanea.
Ci sembra che, nelle discussioni che ci sono state in Consiglio
regionale anche tra i vari tecnici, sia stata individuata una
soluzione che è migliorativa dal punto di vista della viabilità e
risolve problemi grossi che sono stati posti a molti abitanti di
Signayes. Si tratta di procedere con risoluzione in questa
direzione, superando le resistenze della S.A.V. che sta cercando in
tutti i modi di ostacolare una soluzione che è positiva e
migliorativa sotto tanti punti di vista.
Gli interessi finanziari della S.A.V. e gli interessi
burocratici delle sue procedure non devono essere anteposti a
quelle che sono le esigenze della frazione e degli abitanti e ad
una buona organizzazione della viabilità. Quindi, noi chiediamo
alla Presidenza della Giunta che ci sia un cambiamento di
comportamento, un atteggiamento molto più serio rispetto a questo
problema che stiamo trascinando da mesi e che può essere risolto,
ma sicuramente non con i metodi usati durante queste ultime
settimane.
Presidente
Ha chiesto di parlare il Presidente della
Giunta Bondaz, ne ha facoltà.
Bondaz (DC)
Credo che su questo problema di Signayes
si siano spese tante parole giustamente per un verso, e tante solo
per fare della demagogia. Non ho nessuna remora nel sostenere che
bisogna prima di tutto che i consiglieri regionali si rendano conto
di una cosa, e specialmente il Consigliere Riccarand, che nella
S.A.V. esiste anche un pacchetto azionario della regione e
bisognerebbe fare molta attenzione nel dire che gli interessi della
S.A.V. non sono gli interessi dell'Amministrazione
regionale.
E' vero che l'Amministrazione regionale potrebbe anche andarsene
dalla S.A.V. e vendere il suo pacchetto azionario... Il problema di
Signayes riveste una situazione del tutto particolare, che si è
voluto dimenticare.
Io ho cercato di illustrare nella riunione che là si è tenuta la
situazione e le modalità giuridiche in base alle quali verrà
costruito questo raccordo, passando attraverso la cosiddetta legge
delle colombiadi, che permette determinate velocità di appalto.
Questo ha creato altresì delle difficoltà da parte dell'ente
concessionario sul tipo di tracciato perché era necessario da parte
della S.A.V. provvedere a presentare un tracciato adeguato alla
circolazione autoveicolare che riguarda in particolare la città di
Aosta.
Il progetto può aver avuto anche delle manchevolezze, ed i
tecnici della S.A.V. non hanno mai affermato il contrario. Il
sentir dire che ci troviamo di fronte a sospensioni particolari,
che si dovevano adottare altre soluzioni... Io credo che una cosa è
stata detta molto serenamente, e chi vuole capire capisca, che il
problema vero non è quello del tempo o dei metodi come qui è stato
detto, ma è quello che sarà la risoluzione del problema. Quello che
conta è che alla fine gli abitanti della frazione siano soddisfatti
compatibilmente con le esigenze dell'Amministrazione.
In accordo con i proprietari di Signayes, i quali si sono mossi
ritenendo di tutelare i propri interessi adoperandosi in molti
modi, il problema era quello di trovare una soluzione alternativa.
La S.A.V. sosteneva che, e gli abitanti della frazione non erano
d'accordo, una variante di quella strada non era possibile, perché
trasportando o modificando il tracciato si andava ad interessare
una parte geologicamente difficile.
Questa posizione si basava sulle carte geologiche. Gli abitanti
sostenevano che questo era tutto da dimostrare. Abbiamo di
conseguenza nominato un tecnico, in accordo con gli abitanti, di
loro fiducia. Il tecnico ha dato delle risposte, sostenendo che la
possibilità di modificare il tracciato esiste, senza che questo
comporti delle grosse difficoltà, salvo quelle di fare delle opere
di contenimento, forse con dei costi superiori da parte della
S.A.V.
Ma questo non ci interessa, perché la soluzione deve essere
funzionale, quindi non bisogna guardare ai costi, soprattutto
quando si va ad abbattere una casa che è sul tracciato stesso della
strada. Gli abitanti hanno accettato questo tipo di soluzione, in
attesa di sapere quale era la soluzione tecnica e quello che
avrebbe detto il tecnico che oggi ha presentato la sua
proposta.
Ieri abbiamo dato ai tecnici della S.A.V. la proposta avanzata
dal geologo, abbiamo dato anche la prospettiva di un nuovo
tracciato fornito dal geometra Duclos che era stata avanzata in
quella riunione, in modo che la questione possa esser esaminata. I
tecnici della S.A.V. daranno una risposta massimo entro il prossimo
Consiglio regionale per cui a quell'epoca, credo, avremo una
soluzione tecnica differenziata. Non dimenticando che a monte di
tutto questo esistono dei decreti ministeriali di cui la S.A.V. è
in possesso che le danno la possibilità di costruire la strada in
un certo modo, per cui da un punto di vista giuridico, la S.A.V. si
trova dalla parte della ragione e noi stiamo facendo in accordo con
gli abitanti una battaglia per modificare questo tipo di tracciato,
che comporterà sicuramente dei costi differenti, sempre che ciò sia
possibile, perché l'organo ministeriale competente in base alla
legge sulle colombiadi dovrà comunque dare il suo benestare, perché
si tratta di una legge speciale.
Per evitare che vengano fatte valutazioni puramente demagogiche,
vi dico che l'Amministrazione regionale ed io stesso abbiamo preso
il problema particolarmente a cuore e cercheremo di arrivare alla
definizione delle opere, ed uno dei passi attraverso il quale
potevamo arrivare a questa soluzione diversa era di avere una
relazione geologica differenziata rispetto a quanto sostenevano i
tecnici della S.A.V.
Oggi abbiamo la possibilità di trattare con la S.A.V. in una
maniera diversa. Io sono convinto che, al di là dei costi, che la
S.A.V. addosserà all'Amministrazione regionale, oggi abbiamo le
carte in regola per proporre soluzioni alternative e definire la
cosa con la S.A.V. in modo diverso.
Se ciò non dovesse avvenire nulla vieta al Presidente della
Giunta, nella sua qualità di Prefetto, di revocare gli espropri che
sono stati fatti, al di là degli stadi di consistenza che sono
stati fatti, che hanno una valenza di carattere amministrativo, ma
che non hanno alcuna valenza di carattere tecnico, nel senso di
utilizzo attuale, immediato dei terreni.
Nasceranno problemi di altro genere se ciò avvenisse, perché le
imprese hanno i loro lavori, hanno le sospensioni, la strada
potrebbe non essere fatta, ma sono problemi che mi auguro non
dovremo affrontare. Gli abitanti di Signayes trovano ed hanno
trovato malgrado le demagogie fatte qui e fuori di qui,
l'Amministrazione regionale attenta e compatta per sostenere le
loro esigenze.
Il problema non è quello della sospensione immediata o
temporanea, quel che importa è la soluzione definitiva, che è ciò
che interessa la popolazione di Signayes, che è quello che importa
all'Amministrazione regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK