Consiglio Regionale della Valle d'Aosta - Oggetto del Consiglio n. 399 del 12 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 399 del 12 luglio 1982 - Resoconto
OGGETTO N. 399/VII - RIAPPROVAZIONE CON MODIFICAZIONI DELLA
LEGGE REGIONALE CONCERNENTE: "NORME PER LO SMALTIMENTO DEI RIFIUTI
SOLIDI".
PRESIDENTE:
Ha chiesto di parlare l'Assessore alla Sanità
ed Assistenza Sociale Rollandin, ne ha facoltà.
ROLLANDIN - (U.V.):
Purtroppo, ancora una volta si deve
tornare su questa legge. Ritengo che le motivazioni elencate nella
relazione siano sufficienti ad illustrare le cause di questo
ulteriore rinvio e che le modifiche apportate possano fugare
eventuali dubbi interpretativi sulle possibili competenze. Nel
ripresentare questa legge modificata ci riproponiamo di sanare una
questione legata a problemi di finanziamento a livello di gestione,
non prevista dalla legge in quanto non è ipotizzabile che per
questo anno entri in funzione, per cui si pensava di poter
addivenire a questo chiarimento con più precisione nel corso
dell'anno.
Come è detto nella relazione, il rinvio è legato alla
imprecisione degli articoli 33, 6 e 8; con le modifiche apportate
agli articoli 5-6-8 si precisa che le competenze comunali sono
fatte salve, in quanto sia a livello di prima che di seconda
raccolta sono precisate le possibilità di delega, specificatamente
menzionate nella legge 22.1.1980, n. 2.
Per quanto riguarda la gestione, si è ipotizzata una prima
tranche, che potrà essere modificata tenuto conto delle possibilità
di verifica che sono legate all'effettivo inizio di gestione.
PRESIDENTE
: E' aperta la discussione. Ricordo che
trattandosi di riapprovazione di provvedimento con modificazioni
non sono richieste maggioranze speciali.
Ha chiesto di parlare il Consigliere Tonino, ne ha facoltà.
TONINO - (P.C.I.):
Credo debba essere rilevato come
negativo l'atteggiamento che ha tenuto anche in questa occasione il
Presidente della Commissione di Coordinamento, nel senso che è
difficile ogni volta ridiscutere concetti nuovi. Ancora una volta
si sono fatte delle osservazioni, alcune delle quali di merito, che
non erano state fatte precedentemente; tuttavia l'osservazione
principale stavolta è abbastanza vicina ad una nostra critica al
disegno di legge presentato dalla Giunta, a proposito dell'obbligo
ai Comuni di esercitare le loro funzioni attraverso la Associazione
dei Comuni, di cui alla legge n. 2 del 1980. Avevamo obiettato in
quest'aula che era più opportuno lasciare ai Comuni una libertà
associativa, magari individuando anche il ruolo che avrebbero
potuto svolgere le Comunità Montane intese come momento associativo
ed organizzativo dei Comuni.
La formulazione che ci presenta l'Assessore oggi è ancora
ambigua, perché si fa coesistere questa competenza associativa con
il riferimento ai sensi della legge regionale 22.1.1980, n. 2. A
nostro avviso, se i Comuni devono esercitare le loro funzioni in
forma associata, devono essere liberi di esercitarla come meglio
credono, quindi quell'inciso all'interno del ° comma dell'articolo
5 ci è del tutto incomprensibile. Come giudizio complessivo però
devo dire che rispetto a questo problema la legge oggi riproposta è
migliore della precedente.
Sulle altre osservazioni, alcune ritengo siano marginali, come
quella relativa ai finanziamenti; mi sembra giusto inoltre non
rispondere ad alcune osservazioni di merito, rivendicando il
principio di questo Consiglio di decidere nel merito.
Sul complesso del disegno di legge, anche dopo le modifiche
apportate oggi, manteniamo un atteggiamento negativo. Le riserve
sono quelle espresse già altre volte, che riguardano il modo con
cui viene proposta la raccolta differenziata; è ancora
"pasticciato" il problema della definizione istituzionale dei
compiti; non ci ha convinto - anzi riteniamo inopportuno stabilirlo
in una legge quadro - il sistema di trattamento che si sceglie. I
sistemi di trattamento dei rifiuti si stanno rapidamente evolvendo,
per cui sarebbe stato meglio se la legge quadro avesse previsto la
formazione di piani annuali per il trattamento dei rifiuti soggetti
a verifica e controllo annuale.
Non ci sono garanzie oggi che quel sistema di trattamento
incentrato unicamente sulla compattazione, dia dei risultati validi
e significativi.
Tuttavia questo è un discorso aperto, ne discuteremo nel merito
quando prenderà l'avvio l'applicazione di questa legge. Votiamo
perciò contro; ribadiamo l'urgenza di una rapida applicazione del
provvedimento, perché la situazione nella Regione sta diventando
critica e richiede un intervento in tempi molto brevi. Ci auguriamo
pertanto che con queste ulteriori modifiche il testo sia
definitivamente approvato.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Ribadisco
l'opposizione a questa legge, come espresso in prima istanza, in
quanto ritengo che non sia modificata la sua essenza. Spero che non
si verifichi il caso di doverla votare nuovamente, perché anche in
quel caso continuerei a votare contro, in quanto sono convinto che
non sia intenzione né dell'Assessore né della Giunta di modificare
la falsariga della legge.
PRESIDENTE
: Passiamo all'esame dell'articolato. Do
lettura dell'articolo 1.
TITOLO I
Disposizioni generali
Art. 1
(Principi generali)
La presente legge disciplina lo smaltimento dei rifiuti
solidi e semisolidi nelle varie fasi di conferimento, raccolta,
trasporto, trattamento e recupero come stabilito negli articoli
seguenti.
Lo smaltimento dei rifiuti solidi e semisolidi costituisce
attività di pubblico interesse, ai fini della tutela della salute e
del benessere della collettività e dei singoli, della protezione
dall'inquinamento dell'aria, dell'acqua, del suolo, del sottosuolo
nonché da ogni inconveniente derivante da rumori ed odori, della
salvaguardia della flora e della fauna, della tutela dell'ambiente
e del paesaggio.
Lo smaltimento dei rifiuti deve tener conto delle necessarie
interazioni con le disposizioni regionali di risanamento delle
acque, applicative della legge 10 maggio 1976, n. 319 e successive
modifiche ed integrazioni.
PRESIDENTE
: Metto in approvazione l'art. 1 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE
: Do lettura dell'art. 2.
Art. 2
(Classificazione dei rifiuti)
I rifiuti solidi e semisolidi vengono classificati nelle
seguenti categorie:
1) Rifiuti urbani:
a)
rifiuti interni: le immondizie e gli ordinari
rifiuti della vita civile provenienti da fabbricati a qualsiasi uso
adibiti ed insediamenti turistici di qualsiasi tipo;
b)
rifiuti esterni: le immondizie e i rifiuti
provenienti dalla pulizia delle aree pubbliche o comunque anche
temporaneamente destinate ad uso pubblico;
c)
rifiuti voluminosi: i rifiuti insoliti per volume e
dimensione, quali i beni di consumo durevole di arredamento o di
impiego domestico.
2) Rifiuti speciali:
a) residui di lavorazioni industria artigianali e agricole,
partite di merci avariate od obsolète;
b) rifiuti provenienti da ospedali, case di cura, ambulatori,
laboratori di analisi ed affini;
c) residui di olii combustibili, lubrificanti o materiali
impregnati di tali sostanze;
d) residui delle macellazioni;
e) fanghi provenienti dalla depurazione delle acque di rifiuto
urbano ed industriali;
f)
materiali provenienti da demolizioni e
scavi;
g)
carcasse di autoveicoli e pneumatici;
h)
rifiuti prodotti nei rifugi alpini;
i) altri rifiuti con caratteristiche particolari e insolite per
qualità e quantità.
3) Rifiuti assimilabili ai rifiuti urbani interni:
residui provenienti da attività industriali, artigianali,
commerciali ed agricole aventi la composizione di rifiuti urbani
interni.
PRESIDENTE:
Metto in approvazione l'art. 2 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art. 3.
Art. 3
(Definizione della attività)
Agli effetti delle presenti norme valgono le seguenti
definizioni:
1) conferimento: le modalità secondo le quali i rifiuti vengono
temporaneamente accumulati e successivamente consegnati al servizio
di raccolta da parte del produttore;
2) raccolta: le operazioni di prelievo e ritiro dei rifiuti
nell'ambito del perimetro entro cui è istituito il servizio di
raccolta;
3) trasporto: le operazioni di movimentazione dei rifiuti per
portarli al luogo di trattamento o di recupero;
4) trattamento: le operazioni di eliminazione, trasformazione e
recupero dei rifiuti;
5)
smaltimento: il complesso delle attività
sopradescritte;
6) impianto di smaltimento: il complesso della struttura
immobiliare e degli apparati meccanici e tecnici di ammasso atti a
riutilizzare, riciclare, recuperare, confinare o rendere innocui i
rifiuti.
PRESIDENTE:
Metto in approvazione l'art. 3 testè
letto.
ESITO DELLA VOTAZIONE
Presenti:3
Votanti:2
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE
: Do lettura dell'art. 4.
Art. 4
(Criteri di smaltimento)
Lo smaltimento dei rifiuti urbani e assimilati, nonché dei
rifiuti speciali di cui alla lettera a), punto 2), dell'articolo 2
deve assicurare, nel quadro delle finalità di cui all'art. 1, il
recupero dei materiali riutilizzabili ed il loro utilizzo a fini
economici. A tale scopo, fin dal conferimento, lo smaltimento dei
rifiuti deve essere differenziato a seconda che si tratti
di:
- carte;
- metalli;
- vetro;
rifiuti organici.
PRESIDENTE
: Metto in approvazione l'art. 4 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14
Contrari:8
Il Consiglio approva
PRESIDENTE
: All'art. 5 c'è l'emendamento sostitutivo per
il 1 comma, proposto dall'Assessore. Visto che si tratta di
emendamento che tende a superare le osservazioni, do lettura
dell'articolo emendato già dalla proposta dell'Assessore. Questo
vale anche per tutti gli altri articoli emendati.
Art. 5
(Gestione dei rifiuti)
Le attività inerenti allo smaltimento dei rifiuti urbani e
assimilati, nonché dei rifiuti speciali di cui alla lettera a),
punto 2), dell'articolo 2, competono ai Comuni che le esercitano,
preferibilmente in forma associata, ai sensi della legge regionale
22 gennaio 1980, n. 2, secondo le modalità previste dalla presente
legge.
Allo smaltimento degli altri rifiuti speciali sono tenuti a
provvedere a propria cura e spese i produttori dei rifiuti stessi,
secondo i criteri e le modalità di cui agli articoli 16, 17, 18, 19
e 20.
PRESIDENTE:
Metto in approvazione l'art. 5 emendato.
ESITO DELLA VOTAZIONE
Presenti:23
Votanti:22
Astenuti: 1 (Minuzzo)
Favorevoli: 14 Contrari:8
Il Consiglio approva
PRESIDENTE
: Do lettura dell'art. 6 emendato.
Art. 6
(Competenze dei Comuni)
I Comuni esplicano le attività del conferimento e della
raccolta dei rifiuti direttamente o mediante concessione ad imprese
specializzate. Tali attività sono disciplinate con apposito
regolamento deliberato dal Consiglio comunale. In particolare detto
regolamento, nel rispetto del criterio della raccolta differenziata
di cui all'art. 4 deve stabilire:
a)
i perimetri entro i quali è istituito il servizio
di raccolta dei rifiuti;
b)
le modalità per il conferimento differenziato e di
raccolta;
c)
le modalità atte ad assicurare la tutela
igienico-sanitaria nell'esercizio delle attività espletate con
particolare riguardo alle stazioni di raccolta;
d)
la tassa per l'operazione di smaltimento, ivi
comprese le attività espletate dall'Associazione dei Comuni ai
sensi dell'art.
5,
nei limiti consentiti dalla vigente
legislazione statale.
I regolamenti sono soggetti alla omologazione della Giunta
regionale su proposta dell'Assessore alla Sanità ed Assistenza
Sociale, il quale, a tal fine, può avvalersi della consulenza del
servizio di igiene pubblica ed ambientale, dell'alimentazione e
della sicurezza nei luoghi di lavoro dell'U.S.L. della Valle
d'Aosta.
I regolamenti vigenti devono essere adeguati alla presente
legge entro sei mesi dalla sua entrata in vigore.
PRESIDENTE
: Metto in approvazione l'art. 6 emendato.
ESITO DELLA VOTAZIONE
Presenti:3
Votanti:2
Favorevoli: 14
Astenuti: 1 (Minuzzo)
Contrari:8
Il Consiglio approva
PRESIDENTE
: Do lettura dell'art. 7.
Art. 7
(Forme di gestione delle attività)
Per l'esercizio delle attività di cui all'articolo 6, i
Comuni possono fare ricorso ad una delle seguenti forme di
gestione:
a)
gestione autonoma da parte di ciascun
Comune;
b)
gestione in forma associativa mediante convenzione
fra Comuni;
c)
affidamento dell'attività ad altro
Comune adeguatamente attrezzato.
I criteri di ripartizione delle spese delle gestioni di cui
al precedente comma devono essere tali da attribuire equamente a
tutti i Comuni interessati i benefici ottenibili dalle economie di
scala. A tal fine i criteri devono essere commisurati a parametri
quali la popolazione, la quantità dei rifiuti prodotta, la distanza
fra le stazioni di raccolta.
PRESIDENTE
: Metto in approvazione l'art. 7 testè
letto.
ESITO DELLA VOTAZIONE
Presenti: 23
Votanti: 22
Favorevoli: 14
Astenuti: 1 (Minuzzo)
Contrari :8
Il Consiglio approva
PRESIDENTE
: Do lettura dell'art. 8 emendato.
Art. 8
(Competenze dell'Associazione dei Comuni)
Fermo restando quanto disposto al primo comma del precedente
articolo 5, le attività di smaltimento dei rifiuti espletate
dall'Associazione dei Comuni di cui all'art. 2 della legge
regionale 22.1.1980, n.
2,
concernono le operazioni di
trasporto ed il trattamento.
Compete altresì alla Associazione lo smaltimento dei rifiuti
speciali derivanti dalla depurazione delle acque di scarico urbane
o dal trattamento dei rifiuti solidi e semisolidi urbani, nonché lo
smaltimento dei fanghi residuati da processi produttivi o da
impianti di depurazione di acque industriali.
Per l'esercizio di tali attività l'Associazione dei Comuni
opera anche mediante gli organi dell'Unità Sanitaria Locale di cui
all'art. 19 della legge regionale 22.1.1980, n. 2, ferme restando
le vigenti norme che disciplinano l'attività di tali organi in
quanto compatibili con la presente legge.
PRESIDENTE:
Metto in approvazione l'art. 8 emendato.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari:8
Il Consiglio approva
PRESIDENTE
: Do lettura dell'art. 9.
Art. 9
(Esercizio delle attività dell'Associazione)
L'Associazione dei Comuni, nell'osservanza dei criteri della
differenziazione e della economicità dell'utilizzo dei rifiuti,
espleta le attività di cui all'art. 8 direttamente o mediante
concessione.
Apposito regolamento, approvato dall'Assemblea
dell'Associazione su proposta del Comitato di gestione dell'Unità
Sanitaria Locale, disciplina l'esercizio delle attività attribuite.
In particolare detto regolamento deve stabilire:
a)
le modalità di trasporto dei rifiuti dalle stazioni
di raccolta all'impianto di trattamento;
b)
le modalità per la conservazione, la cessione ed il
trasporto dei rifiuti inorganici e dei compatti;
c)
le modalità per la manutenzione ed il funzionamento
dell'impianto di trattamento.
Il regolamento è omologato dalla Giunta regionale secondo le
modalità di cui al penultimo comma del precedente art. 6.
PRESIDENTE:
Metto in approvazione l'art. 9 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE
: Do lettura dell'art. 10.
Art. 10
(Personale addetto allo smaltimento dei rifiuti)
Il Comune e l'Associazione dei Comuni, per l'assunzione in
servizio e la disciplina del rapporto di lavoro del personale
addetto allo smaltimento dei rifiuti, applicano le norme e gli
accordi vigenti per i dipendenti degli enti locali.
Il personale addetto allo smaltimento dei rifiuti deve essere
selezionato con visita medica da parte dei competenti servizi
dell'U.S.L. della Valle d'Aosta diretta ad accertare l'idoneità
fisica al particolare tipo di lavoro e deve essere sottoposto a
visita di controllo ogni sei mesi onde accertare la persistenza
della suddetta idoneità fisica.
Il personale deve essere dotato a cura del datore di lavoro di
indumenti igienicamente idonei e delle attrezzature necessarie
all'espletamento dell'attività cui è destinato.
Al personale addetto a qualunque fase dello smaltimento dei
rifiuti è fatto obbligo delle vaccinazioni e di tutte le misure di
profilassi previste da leggi e regolamenti vigenti in materia di
igiene e sanità pubblica nonché di prevenzione e tutela della
salute nei luoghi di lavoro.
PRESIDENTE:
Metto in approvazione l'art. 10 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE
: Do lettura dell'art. 11.
TITOLO II
Conferimento, raccolta e trasporto rifiuti urbani
Art. 11
(Conferimento)
I rifiuti urbani e assimilati sono conferiti a cura del
produttore mediante preventiva selezione, separando la carta, i
metalli ed il vetro, fra loro e dai rimanenti rifiuti prodotti.
A tal fine i Comuni provvedono a collocare, in punti
prestabiliti igienicamente idonei e di facile accesso per la
raccolta, appositi cassonetti per l'immissione separata dei
rifiuti.
I cassonetti possono essere collocati in numero pari al tipo
omogeneo di rifiuti da immettere di cui al primo comma, ovvero,
possono essere predisposti in maniera che la carta, i metalli ed il
vetro siano immessi nello stesso cassonetto, in spazi separati a
seconda del tipo di rifiuto immesso, ed in un cassonetto apposito
siano destinati i restanti rifiuti.
Il cassonetto per la carta e quello per i rifiuti in genere
devono essere dotati di contenitori di plastica.
I contenitori ed i cassonetti devono essere di colore diverso a
seconda del tipo di rifiuti da immettere. I colori adottati devono
essere unici per tutto il territorio regionale e tali da non recare
pregiudizio al paesaggio.
All'acquisto dei contenitori e dei cassonetti provvede,
secondo le indicazioni dei Comuni, l'Associazione dei Comuni ai
sensi delle norme di cui al Capo VIII della legge regionale 22
dicembre 1980 , n. 61 in quanto compatibili.
Il produttore è tenuto a conservare i rifiuti in modo tale da
evitare qualsiasi dispersione o effetto maleodorante.
E' fatto divieto di conferire assieme ai rifiuti interni anche i
rifiuti voluminosi o speciali di cui alla presente legge.
PRESIDENTE
: Metto in approvazione l'art. 11 testè
letto.
ESITO DELLA VOTAZIONE
Presenti: 23
Votanti :22
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE
: Do lettura dell'art. 12.
Art. 12
(Rifiuti voluminosi)
Alla raccolta ed al trasporto dei rifiuti voluminosi, provvedono
i Comuni. I detentori che intendono disfarsi di tali rifiuti sono
tenuti a conferirli secondo modalità stabilite dal regolamento di
cui all'articolo 6.
PRESIDENTE:
Metto in approvazione l'art. 12 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE:
Do lettura dell'art. 13.
Art. 13
(Raccolta e trasporto dei rifiuti urbani)
La raccolta e trasporto dei rifiuti urbani od assimilati
prodotti all'interno del perimetro di raccolta stabilito ai sensi
del precedente articolo 6 devono essere eseguiti in modo da
mantenere differenziati i rifiuti conferiti ai sensi dell'art. 11 e
da evitare ogni dispersione o sversamento di materiale, effetto
maleodorante o pericoli per l'igiene.
La frequenza della raccolta ò stabilita dal regolamento di cui
all'art. 6 e può essere diversificata a seconda del tipo di rifiuto
da raccogliere.
I Comuni, in relazione alle modalità ed alle forme di gestione
stabilite nell'esercizio delle attività attribuite con la presente
legge costituiscono, in appositi luoghi igienicamente idonei e di
facile accesso ai mezzi di trasporto, stazioni di raccolta per
l'ammasso dei rifiuti ai fini del trasporto all'impianto di
smaltimento o del prelevamento per la riutilizzazione.
Le stazioni di raccolta consistono in aree coperte destinate
all'ammasso per tipo omogeneo di rifiuti di cui all'articolo 11,
ovvero, in attrezzature mobili, tipo containers, distinguibili fra
loro a seconda del tipo di rifiuti immesso e predisposte per il
trasporto.
La gestione della stazione di raccolta spetta al Comune che l'ha
costituita, secondo le indicazioni stabilite nel regolamento di cui
all'art. 9.
E' vietato costituire stazioni di raccolta sotto forma di
discarica ancorché controllata, intendendosi per discarica il
terreno adibito allo sversamento dei rifiuti ed alla loro
copertura.
Entro un anno dall'entrata in funzione dell'impianto, i Comuni
provvedono alla chiusura delle discariche comunali esistenti ed
alla relativa bonifica. In caso di inerzia delle Amministrazioni
comunali, l'Associazione dei Comuni provvede in via
sostitutiva.
PRESIDENTE:M
etto in approvazione l'art. 13 testè
letto.
Presenti: 23
Votanti: 22
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE
: Do lettura dell'art. 14.
Art. 14
(Rifiuti prodotti all'esterno del perimetro di
raccolta)
I rifiuti urbani interni od assimilati prodotti all'esterno
del perimetro nel quale è effettuata la raccolta devono essere
conferiti dagli interessati nei modi di cui all'art. 11 e nel luogo
indicato dal Comune.
PRESIDENTE: M
etto in approvazione l'art. 14 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE
: Do lettura dell'art. 15.
Art. 15
(Pulizia delle aree pubbliche)
La pulizia delle aree pubbliche o di uso pubblico e lo
smaltimento dei rifiuti da esse derivanti spettano ai Comuni che vi
provvedono ai sensi della presente legge.
Il servizio è prestato entro limiti territoriali fissati dal
Comune e periodicamente aggiornati secondo le necessità.
PRESIDENTE:
Metto in approvazione l'art. 15 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE:
Do lettura dell'art. 16.
TITOLO III
Disciplina rifiuti speciali
Art. 16
(Smaltimento dei rifiuti delle istituzioni sanitarie)
I rifiuti comunque prodotti negli ospedali ed istituti di
cura e prevenzione, pubblico o privati, che siano assimilabili per
qualità a quelli urbani, possono essere conferiti nei modi previsti
dalla presente legge.
I rifiuti che presentano pericolo per la salute pubblica
devono essere inceneriti sul posto in appositi impianti.
PRESIDENTE: Metto in approvazione l'art. 16 testè letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE
: Do lettura dell'art. 17.
Art. 17
(Smaltimento dei fanghi)
Lo smaltimento dei fanghi derivanti dalla depurazione delle
acque di scarico urbane è effettuato a cura dell'Associazione dei
Comuni.
Lo smaltimento dei fanghi residuati da processi produttivi o
da impianti di depurazione di acque industriali è regolato da
apposite convenzioni stipulate con i produttori dei fanghi
stessi.
In ogni caso devono essere osservati i criteri e le
disposizioni impartite con la deliberazione del Comitato dei
Ministri per la tutela delle acque dall'inquinamento, pubblicata
sul supplemento ordinario della Gazzetta Ufficiale 21.2.1977, n.
48.
PRESIDENTE
: Metto in approvazione l'art. 17 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE
: Do lettura dell'art. 18.
Art. 18
(Veicoli a motore, rimorchi e simili)
I veicoli a motore, i rimorchi e simili che per volontà dei
proprietari o per disposizione di legge siano destinati alla
demolizione, debbono essere conferiti dal proprietario stesso
esclusivamente in appositi centri di raccolta per la demolizione,
l'eventuale recupero di parti e la rottamazione ovvero all'impianto
di compattazione di cui all'art. 20.
La scelta delle aree da adibire a centro di raccolta di cui
al precedente comma è effettuata dalla Giunta regionale, che ne
stabilisce anche la superficie massima, sentito il Comune
interessato, nel rispetto delle esigenze della tutela dell'ambiente
e del paesaggio.
Entro sei mesi dall'entrata in vigore della presente legge i
Comuni censiscono i centri o le aree comunque adibiti a raccolta di
carcasse di autoveicoli, ne trasmettono i dati alla Giunta
regionale e provvedono altresì, secondo le disposizioni della
Giunta stessa, per la modifica o chiusura delle aree o centri
riconosciuti non conformi alle norme della presente legge.
PRESIDENTE
: Metto in approvazione l'art. 18 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art. 19.
Art. 19
(Pulizia rifugi alpini)
Periodicamente, e comunque, almeno annualmente, i Comuni
provvedono per la raccolta dei rifiuti prodotti nei rifugi alpini
compresi nel proprio territorio.
A tal fine concordano con i soggetti gestori dei rifugi la
data di raccolta e possono avvalersi, previa autorizzazione del
Presidente della Giunta regionale, anche dell'elicottero.
PRESIDENTE:
Metto in approvazione l'art. 19 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art. 20.
Art. 20
(Smaltimento di altri rifiuti speciali)
Lo smaltimento di tutti i rifiuti speciali, salvo quanto
disposto nei precedenti articoli 16, 17, 18 e 19, viene
effettuato:
a)
mediante apposite convenzioni con i Comuni o
l'Associazione dei Comuni in conformità alle disposizioni della
presente legge;
b)
direttamente dal produttore medesimo.
Le operazioni relative allo smaltimento comunque eseguite
devono essere autorizzate dal Comune interessato.
PRESIDENTE:
Metto in approvazione
l'art. 20 testè letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art. 21.
TITOLO IV
Trattamento dei rifiuti
Art. 21
(La compattazione)
I rifiuti assoggettati alla disciplina della presente legge,
ove non direttamente recuperabili attraverso il conferimento e la
raccolta diversificata, devono essere trattati mediante
compattazione consistente nella elevata compressione dei rifiuti al
fine di ottenere compatti disidratati che si mantengano tali anche
nel tempo, con possibilità di utilizzo igienicamente
sicuro.
La Giunta regionale, in relazione alle condizioni
territoriali del luogo in cui è ubicato l'impianto ed a quelle di
mercato, stabilisce l'eventuale trattamento aggiuntivo che deve
subire il compatto in funzione del successivo utilizzo.
Altri sistemi di trattamento diversi da quello previsto nel
presente articolo possono essere impiegati su autorizzazione del
Presidente della Giunta regionale, su conforme deliberazione della
medesima, sentite le competenti commissioni del Consiglio
regionale.
PRESIDENTE
: Metto in approvazione l'art. 21 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE
: Do lettura dell'art. 22.
Art. 22
(Impianto di compattazione)
L'impianto di compattazione per il trattamento di cui
all'art. 20 è ubicato nel territorio del Comune di Brissogne,
nell'area già destinata a discarica controllata e/o in altre aree
adiacenti di Comuni limitrofi.
L'impianto deve essere dotato delle apparecchiature
necessarie per la depurazione del liquame spillato dalla
compressione, nonché delle attrezzature
e di ogni altro elemento ausiliario, tecnico ed immobiliare,
necessario al funzionamento dell'impianto nell'osservanza delle
norme di cui alla presente legge e delle disposizioni vigenti in
materia igienico-sanitaria e di sicurezza.
Il progetto e l'elaborato tecnico relativo all'impianto sono
approvati dalla Giunta regionale.
Alla realizzazione dell'impianto provvede l'Amministrazione
regionale.
PRESIDENTE:
Metto in approvazione l'art. 22 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art. 23.
Art. 23
(Smaltimento dei rifiuti per conto di enti pubblici e
privati)
Le imprese che devono effettuare lo smaltimento dei rifiuti
per conto degli enti competenti ai sensi della presente legge o di
privati, devono richiedere al Presidente della Giunta regionale
un'apposita autorizzazione.
Il rilascio dell'autorizzazione di cui al comma precedente è
subordinato alla dimostrazione da parte dell'impresa richiedente,
del possesso di un'idonea capacità tecnica ed organizzativa e di
una adeguata attrezzatura che risponda ai principi generali della
presente legge ed alle norme particolari relative alle attività che
l'impresa intende svolgere.
PRESIDENTE:
Metto in approvazione l'art. 23 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art. 24.
TITOLO V
Disposizioni finanziarie, controlli
e sanzioni
Art. 24
(Contributi)
La Regione, per l'acquisto delle attrezzature necessarie alla
raccolta, al trasporto ed alla costituzione del
le stazioni di raccolta, concede ai Comuni e all'Associazione
dei Comuni contributi in conto capitale ed in conto interessi,
secondo un piano di finanziamento approvato dal Consiglio
regionale.
I contributi in conto capitale sono concessi fino alla misura
del settanta per cento della spesa ritenuta ammissibile. I
contributi in conto interessi sono concessi nella misura
percentuale costante del 7,50% della spesa globale ritenuta
ammissibile, per la durata massima di trentacinque annualità. I
contributi in interesse si intendono elevati al dieci per cento,
qualora siano contratti con Istituti di Credito diversi dalla Cassa
Depositi e Prestiti.
Gli enti interessati alla concessione dei contributi, entro
180 giorni dall'entrata in vigore della presente legge, devono
presentare domanda al Presidente della Giunta regionale corredata
da una relazione tecnica che illustri le modalità di esercizio
delle attività di smaltimento e le relative forme di gestione,
le
caratteristiche tecnologiche delle attrezzature da
impiegare, i costi di gestione, gli utili economici ricavabili, i
fondi già disponibili.
PRESIDENTE:
Metto in approvazione l'art. 24 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14
Contrari: 8
Il Consiglio approva
PRESIDENTE:
Do lettura dell'art. 25.
Art. 25
(Obbligo di smaltimento)
Chiunque detenga rifiuti è tenuto a smaltirli secondo le
modalità previste dalla presente legge.
E' fatto divieto di abbandonare o depositare rifiuti di
qualsiasi genere su aree pubbliche o private, nonché scaricare o
gettare rifiuti nei corsi d'acqua, canali, laghi, stagni ed altre
zone umide.
Nel caso di violazione di detto obbligo il Sindaco, qualora
sussistano motivi sanitari, igienici e di tutela dell'ambiente,
notifica ai trasgressori l'intimazione a provvedere al trasporto
nei luoghi di raccolta o di trattamento indicando altresì il tempo
entro il quale il trasgressore deve provvedere. In caso di
inosservanza il Sindaco provvede d'ufficio, nei modi e termini di
legge, ponendo le spese a carico del trasgressore.
PRESIDENTE:
Metto in approvazione l'art. 25 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art.
26.
Art. 26
(Controlli)
Con scadenza periodica almeno annuale la Giunta regionale
verifica l'osservanza delle disposizioni della presente legge, il
regolare funzionamento delle stazioni di raccolta e dell'impianto
di compattazione.
Tali controlli sono effettuati da funzionari
dell'Amministrazione regionale esperti nel settore sanitario, della
tutela dell'ambiente e del territorio scelti da un apposito elenco
annualmente redatto con decreto del Presidente della Giunta
regionale su conforme deliberazione della medesima.
I funzionari incaricati hanno accesso a tutti gli atti dei
soggetti gestori delle attività di cui alla presente legge, né ad
essi può essere opposto il segreto d'ufficio.
I soggetti gestori delle attività di cui alla presente legge
sono tenuti a dare all'Amministrazione regionale tutte le
informazioni richieste sull'organizzazione, gestione ed esercizio
delle attività e sulle attrezzature impiegate, a consentire l'esame
dettagliato, nonché a fornire la propria collaborazione alle
operazioni di controllo mettendo a disposizione il personale e le
attrezzature.
I risultati dei controlli sono trasmessi alla Giunta
regionale, agli enti interessati ed ai comitati di zona di cui
all'art. 10 della legge regionale 22.1.1980, n. 2.
PRESIDENTE:
Metto in approvazione l'art. 26 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art. 27.
Art. 27
(Statistiche e registri)
E' fatto obbligo ai Comuni ed all'Associazione dei Comuni
provvedere al rilevamento statistico di tutti i dati inerenti la
produzione dei rifiuti ed il loro smaltimento.
L'Associazione dei Comuni deve tenere appositi registri di
carico e scarico da cui risultino tipo, quantità e provenienza dei
rifiuti trasportati nell'impianto di compattazione, quantità e
destinazione dei compatti, quantità e destinazione dei rifiuti
recuperati ammassati nelle stazioni di raccolta e
nell'impianto.
PRESIDENTE:
Metto in approvazione l'art. 27.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art. 28.
Art. 28
(Sanzioni amministrative)
A chiunque violi le disposizioni inerenti lo smaltimento dei
rifiuti, gli obblighi e i divieti di cui alla presente legge si
applicano le seguenti sanzioni amministrative:
a)
da £ 20.000 a £ 60.000 per cose singole o per un
insieme di cose anche racchiuse in contenitore, il cui trasporto
sia agevolmente effettuabile a mano;
b)
da £ 80.000 a £ 240.000 per cose singole o per loro
complessi per il cui trasporto si reputi necessario o sia stato
accertato l'uso di un mezzo a trazione animale, ovvero di un mezzo
motorizzato a tre ruote destinato al trasporto di cose, ovvero di
un mezzo motorizzato a tre o quattro ruote destinato al trasporto
di persone, ovvero per l'abbandono di carcasse di automobili,
motociclette od altri mezzi di locomozione;
c)
da £ 200.000 a £ 600.000 per oggetti singoli o per
loro complessi per il cui trasporto si reputi necessario o sia
stato accertato l'uso di un mezzo motorizzato a quattro o più ruote
destinato al trasporto di cose.
Le imprese e le aziende che non osservino gli obblighi ed i
divieti di cui alla presente legge, per lo smaltimento dei rifiuti
speciali, sono sottoposte alla sanzione amministrativa da £ 200.000
a £ 1.000.000.
Le sanzioni amministrative di cui sopra sono ridotte della
metà qualora il trasgressore provveda, all'atto della contestazione
dei fatti, al recupero di quanto gettato o lasciato.
Le sanzioni amministrative previste sono altresì raddoppiate
quando la violazione sia effettuata da un'ora dopo il tramonto e
un'ora prima del levar del sole.
Gli importi di cui al presente articolo sono periodicamente
rideterminati, con frequenza almeno biennale, con apposita legge,
tenuto anche conto dell'incremento dell'indice medio del costo
della vita nel periodo considerato, rilevato dall'I. S. T. A. T.
.
PRESIDENTE
: Metto in approvazione l'art. 28 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE
: Do lettura dell'art. 29.
Art. 29
(Accertamento infrazioni)
Per l'accertamento delle infrazioni e le relative sanzioni si
applicano le disposizioni della legge statale 24.11. 1981, n.
689.
I proventi delle sanzioni amministrative sono introitati dai
Comuni qualora l'accertamento dell'infrazione sia avvenuto ad opera
di agenti comunali, e negli altri casi, dalla Regione.
PRESIDENTE
: Metto in approvazione l'art. 29 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE
: Do lettura dell'art. 30.
Art. 30
(Proventi)
I proventi delle sanzioni amministrative di spettanza
regionale saranno introitati al cap. 7700 "Proventi pene pecuniarie
per contravvenzioni" della parte entrata del bilancio di previsione
della Regione per l'anno 1982 ed ai corrispondenti capitoli di
bilancio per gli anni successivi.
PRESIDENTE
: Metto in approvazione l'art. 30 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE
: Do lettura dell'art. 31.
Art. 31
(Abrogazione di legge)
Dalla data di entrata in vigore della presente legge, sono
abrogate le norme della legge regionale 23 febbraio 1981, n. 14 ed
ogni altra norma incompatibile.
PRESIDENTE
: Metto in approvazione l'art. 31 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE: Do lettura dell'art. 32.
Art. 32
(Contabilità)
Al bilancio dell'U.S.L. della Valle d'Aosta, previa
autorizzazione ai sensi dell'art. 5 del D.P.R. 14 luglio 1980, n.
595, saranno iscritti appositi capitoli nella parte entrata, al
Titolo V - entrate per partite di giro e nella parte Spesa al
Titolo IV - Spese per partite di giro.
Le entrate e le uscite di cui al primo comma, non possono
essere distratte per qualsiasi motivo.
Al termine di ogni esercizio finanziario, il comitato di
gestione dell'U.S.L. della Valle d'Aosta deve comunicare a ciascun
Comune i costi sostenuti ed i proventi derivanti da tariffe di
utenza per il servizio di smaltimento e dalla cessione dei
rifiuti.
Contestualmente, ai fini della imposizione della tassa per la
raccolta ed il trasporto dei rifiuti solidi per l'anno successivo,
il comitato di gestione comunica - in base ad apposito
provvedimento di ripartizione dei costi fra i comuni effettuata
secondo parametri stabiliti annualmente dalla
Giunta regionale - la quota di costo attribuita a ciascun
Comune al netto dei proventi.
PRESIDENTE
: Metto in approvazione l'art. 32 testè
letto.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE
: Do lettura dell'art. 33 emendato.
Art. 33
(Oneri)
L'onere derivante dall'applicazione degli articoli 22 e 24
della presente legge, previsto in lire 2.000.000.000 per l'anno
1982 e
in annue
lire 200.000.000 a decorrere dal 1983,
graverà sugli istituendi capitoli 22850, 22855, 29980 della parte
spesa del bilancio di previsione della Regione per l'anno 1982 e
sui capitoli corrispondenti ai capitoli 22850 e 22855 dei bilanci
preventivi per gli anni successivi.
Alla copertura dell'onere di cui al precedente comma si
provvede:
- per l'anno 1982 mediante riduzione
di pari importo dello stanziamento iscritto al capitolo 50050
(Fondo globale per il finanziamento di spese per l'adempimento di
funzioni normali - spese di investimento) della parte spesa del
bilancio di previsione della Regione per l'anno 1982;
- per gli anni 1983/84, con la disponibilità relativa a "2.1.
Interventi a carattere generale - Programma 2.1.1. Finanza locale"
del bilancio pluriennale 1982/84;
- per gli anni successivi gli oneri saranno iscritti con le
leggi di approvazione dei relativi bilanci di previsione.
PRESIDENTE:
Metto in approvazione l'art. 33 emendato.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il Consiglio approva
PRESIDENTE:
Do lettura dell'art. 34 emendato.
Art. 34
(Variazioni di bilancio)
Al bilancio di previsione della Regione per l'anno 1982 sono
apportate
le seguenti variazioni:
PARTE SPESA
Variazione in diminuzione
Cap. 50050 - "Fondo globale per il finanziamento di spese per
l'adempimento di funzioni normali (spese
di investimento)
"
£ 2.000.000.000
Variazioni in aumento
Settore 2.1. - Interventi a carattere generale
Programma 2.1.1. - Finanza locale
Cap. 22850 - (di nuova istituzione)
- "Contributi in conto capitale ai Comuni e all'Associazione
dei Comuni per acquisto delle attrezzature necessarie alla
raccolta, trasporto e costituzione delle stazioni per lo
smaltimento dei rifiuti solidi urbani"
£ 100.000.000
Cap. 22855 - (di nuova istituzione)
- "Contributi in conto interessi ai Comuni e all'Associazione
dei Comuni per acquisto delle attrezzature necessarie alla
raccolta, trasporto e costituzione delle stazioni per lo
smaltimento dei rifiuti solidi urbani"
£ 100.000.000
Settore 2.2.1. - As del territorio e tutela
dell'ambiente
Programma 2.2.1.09. - Acquedotti,
fo
gnature ed altre
opere igieniche.
Cap. 29980 - (di nuova istituzione)
- "Spese per l'acquisto dell'impianto di compattazione per lo
smaltimento dei rifiuti solidi urbani".
£ 1.800.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 34 emendato.
ESITO DELLA VOTAZIONE
Presenti: 23
Votanti: 22
Astenuti: 1 (Minuzzo)
Favorevoli: 14 Contrari: 8
Il consiglio approva
PRESIDENTE:
Metto in approvazione la legge nel suo
complesso per scrutinio segreto.
VOTATION A SCRUTIN SECRET
RESULTAT DU VOTE
Présents: 25
Votants: 24
Abstentions: 1 (Minuzzo)
Avis favorables: 16 Avis contraires: 8
Le Conseil approuve
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK