Consiglio Regionale della Valle d'Aosta - Oggetto del Consiglio n. 2770 del 6 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2770 del 6 giugno 2017 - Resoconto
OBJET N° 2770/XIV - Communications du Président du Conseil
régional.
Rosset (Presidente)
- Con 31 Consiglieri presenti
possiamo iniziare i lavori. Punto n. 1 dell'ordine del giorno.
Je vous communique que les projets de loi suivants ont été
déposés à la Présidence du Conseil:
- projet de loi n° 107, présenté par le Gouvernement régional le
23 mai 2017: "Disposizioni in materia di formazione specialistica
di medici, veterinari e odontoiatri e di laureati non medici di
area sanitaria, nonché di formazione universitaria per le
professioni sanitarie. Abrogazione delle leggi regionali 31 agosto
1991, n. 37, e 30 gennaio 1998, n. 6", à l'examen de la
V
e
et de la II
e
Commissions;
- proposition de loi n° 108, présentée par le Conseiller
régional Cognetta le 5 juin 2017: "Modificazioni alla legge
regionale 25 giugno 2003, n. 19 (Disciplina dell'iniziativa
legislativa popolare, del referendum propositivo, abrogativo e
consultivo ai sensi dell'articolo 15, 2° comma, dello Statuto
speciale)".
Je vous informe aussi qu'à partir du 23 mai les réunions
suivantes ont eu lieu:
- Bureau de Présidence: une fois;
- Conférence des Chefs de groupes: une fois;
- I
e
Commission: une fois;
- II
e
Commission: une fois;
- III
e
Commission: une fois;
- IV
e
Commission: une fois;
- V
e
Commission: une fois.
Ci sono richieste di intervento? Ha chiesto la parola il
Consigliere Marguerettaz, ne ha facoltà.
Marguerettaz (UV) -
Se lei ha finito le sue
comunicazioni...
Presidente -
Non ho finito le mie comunicazioni.
Formalmente su ogni punto preannuncio se ci sono discussioni.
Porto a conoscenza dell'Assemblea il ricorso Water Gen Power. Il
31 maggio scorso è pervenuto alla Presidenza del Consiglio il
ricorso promosso dalla società Water Gen Power presso il TAR della
Valle d'Aosta per l'annullamento della relazione conclusiva della
Commissione d'inchiesta sull'acquisto di materiale proveniente
dalla Cina da parte di CVA e degli atti consiliari connessi, nonché
per l'accertamento del diritto di accesso da parte della società
Water Gen Power a tutta la documentazione prodotta dalla
Commissione d'inchiesta. Viene inoltre richiesto il risarcimento di
tutti i danni subiti dalla società. Ci sono richieste di
intervento? Non ci sono richieste di intervento.
Porto a conoscenza del settantesimo anniversario dell'Assemblea
regionale siciliana. Il 26 maggio scorso il Vicepresidente Antonio
Fosson, su mia delega, ha partecipato alle celebrazioni del
settantesimo anniversario della prima seduta dell'Assemblea
regionale siciliana che si sono tenute a Palazzo dei Normanni alla
presenza del Presidente della Repubblica Sergio Mattarella, al
quale è stato formulato l'invito a recarsi in visita ufficiale
nella nostra Regione. Ci sono interventi?
Sull'ordine del giorno dei lavori comunico infine che i punti n.
12 e n. 15 dell'ordine del giorno saranno trattati congiuntamente,
come convenuto nella riunione della Conferenza dei Capigruppo ieri
mattina.
Le comunicazioni sono terminate. Ha chiesto la parola il
Consigliere Marguerettaz, ne ha facoltà.
Marguerettaz (UV) -
Intervengo brevemente. Vista la
prassi dei Consigli precedenti, volevo semplicemente portare a
conoscenza dell'aula che ieri ho trasmesso una comunicazione alla
Presidenza del Consiglio, perché ritengo che l'Amministratore
delegato, l'Amministratore unico della Casino si comporti in modo
lesivo nei confronti dei Consiglieri in merito all'accesso dei
documenti. Noi abbiamo chiesto una serie di documenti e ci è stato
risposto: "se volete vedere questi documenti, scendete a
Saint-Vincent", in buona sostanza quindi viene leso il nostro
diritto. Proprio anche la luce della sentenza del Consiglio di
Stato, credo che l'Amministratore unico senza "se" e senza "ma"
debba trasmettere, in forma anche elettronica, la documentazione.
In particolare, tra le varie cose che abbiamo chiesto ci sono tutti
i
curriculum
e tutti i compensi dei consulenti. Sembra che
il lavoro dell'Amministratore unico sia quello di firmare dei
bandi, per cui adesso n'è uscito un altro, sembra che i
professionisti incaricati che scadevano il 31 maggio continuino a
lavorare. Abbiamo quindi una figura di un Amministratore unico che
è una figura eterea, una nebulosa, è circondato da professionisti.
Noi non conosciamo il profilo di questi soggetti, per cui credo
che, oltre a questo diritto, si possa anche configurare, però è da
valutare, un'omissione in atti d'ufficio. Presidente, quindi io le
chiedo di farsi garante delle peculiarità dei Consiglieri e la
invito ad agire al più presto.
Presidente -
Collega Marguerettaz, questa richiesta è
arrivata ieri mattina, io mi attiverò nel più breve tempo
possibile, ovviamente non è stata negata, ma permette la visione
diretta presso la sede, che è una formulazione comunque prevista
dal Regolamento, comunque mi attiverò.
Altri interventi? Ha chiesto la parola il collega Perron, ne ha
facoltà.
Perron (UV) -
Noi prendiamo atto con piacere di un suo
impegno a tutelare il diritto/dovere dei Consiglieri di poter
svolgere appieno il loro lavoro, perché se questo è il nuovo
input
che l'Assessore Chatrian ha dato alla Dirigenza del
Casinò, noi ne prendiamo atto con sommo dispiacere perché,
Assessore, noi abbiamo sempre cercato, compatibilmente con la
normativa, di mettere i Consiglieri che facevano delle richieste
nella condizione di poter avere delle risposte le più rapide
possibili. Il fatto di dire ad un Consigliere: "non ti do i dati,
recati presso l'azienda"...collega Cognetta, se ricordo bene, era
avvenuto quando c'era quella mole di documentazione abnorme, per
cui, invece di riprodurre cinque metri cubi di documentazione,
abbiamo chiesto se...in accordo con il Consigliere, forse era più
opportuno recarsi presso l'azienda per visionare. Solo in quel
caso, altrimenti c'è sempre stata la sollecitudine di richiedere
all'azienda documentazione al fine di garantire ai Consiglieri il
diritto di poter disporre di tutte le informazioni. Assessore, noi
chiediamo anche a lei di intervenire affinché questa non sia la
procedura instaurata
tout court
con la quale al Consigliere
non viene più data la documentazione e al Consigliere si dice
semplicemente: "se vuoi dei dati, recati presso la società". Senza
andare oltre, Presidente, noi le chiediamo di essere vigile su
questo argomento, in raccordo con il Governo regionale, affinché ai
Consiglieri sia garantita la possibilità di disporre di tutti i
dati per esercitare al meglio le nostre funzioni.
Presidente -
Non mi ripeto, ho già detto che provvederemo
e valuteremo la situazione, comunque non era negata la presa
visione per la mole probabilmente della documentazione, comunque
l'ho ricevuta ieri, quindi valuteremo. Altri interventi? Non ci
sono altri interventi.
Punto n. 2 dell'ordine del giorno: "Communications du Président
de la Région". Non ci sono comunicazioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK