Consiglio Regionale della Valle d'Aosta - Oggetto del Consiglio n. 2879 del 26 luglio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2879 del 26 luglio 2017 - Resoconto
OGGETTO N. 2879/XIV - Interrogazione: "Verifica della
congruità degli investimenti per la comunicazione e la pubblicità
turistica".
Rosset (Presidente) -
Punto n. 5 all'ordine del giorno.
Ha chiesto la parola l'assessore Restano, ne ha facoltà.
Restano (AC-PNV) -
Innanzitutto va detto che Editoriale
Domus è tra le case editrici più prestigiose e antiche
dell'editoria italiana, a cui fanno capo riviste quali
Quattroruote, Dueruote e Domus Architettura. Meridiani Montagne,
bimestrale di montagna e cultura alpina, è senz'altro
leader
in Italia nel mercato dei periodici di settore e risulta essere la
testata più venduta nelle librerie ed edicole. Preciso che la
tiratura della rivista è di 67.250 copie, dato non avvicinato da
altre riviste
competitor
del settore specifico. Inoltre la
distribuzione dell'allegato Montagne Outdoor Estate, durante la
manifestazione evento Outdoor Festival di Cervinia e nelle serate
collegate all'iniziativa ad Aosta e al Forte di Bard, ha superato
le mille copie. L'edizione sfogliabile
on line
dello
speciale Montagne Outdoor è stata inserita sul sito di
montagna.tv
e a oggi, dopo poche settimane dall'uscita, sono
state conteggiate 3500 visualizzazioni della rivista.
La somma di 30.886 euro, impegnata con il provvedimento
dirigenziale n. 2590 del maggio 2017, non è riferita esclusivamente
all'allegato di Meridiani Montagne, ma all'iniziativa più ampia di
promozione dell'offerta outdoor valdostana, quale fruizione attiva
della montagna. L'investimento destinato allo speciale Montagne
Outdoor Estate, allegato a Meridiani Montagne di luglio e agosto, è
inferiore e ammonta a 15.300 euro, Iva esclusa. Tale investimento
si concretizza in una azione promo pubblicitaria di elevato
contenuto, trattandosi di spazi pluriredazionali e pubblicitari,
articolata su sei argomenti trattati nello speciale Montagne
Outdoor Estate:
trekking
, alpinismo,
bike
,
trail
,
trail running
, arrampicata e
rafting
,
individuati tutti tra i prodotti connotati della Valle d'Aosta sul
piano di
marketing
dell'Assessorato del turismo, alcuni
anche come prodotti
star
di forte richiamo per una fruizione
attiva della regione da parte del turista. Ognuno dei sei argomenti
ha comportato un costo medio di 2500 euro, più Iva. Lo speciale
contiene quarantanove pagine interamente dedicate alla Valle
d'Aosta, suddivise negli argomenti che ho appena citato e ognuno ha
come riferimento un
testimonial
locale che, attraverso
un'intervista presentata nelle prime cinque pagine di ogni
argomento, viene inframmezzata da immagini. Per ognuno dei sei
argomenti, vi è poi una scheda contenente sei itinerari raccolti in
due pagine e una pagina pubblicitaria di chiusura di ognuno degli
argomenti stessi. Quindi l'investimento di 15.300 euro, più Iva,
per le sei tematiche outdoor sviluppate, è stato ritenuto congruo
dagli uffici competenti, essendo in linea con i prezzi di mercato
per le presenze analoghe su riviste turistiche di prestigio.
Alla domanda "quanto ha investito finora e quanto è stato
pianificato in comunicazione sui differenti
media
da parte
dell'Assessorato al turismo e sport nel 2017", riferisco che
sicuramente rispetto agli anni passati le cifre sono diminuite.
Ahimè, faccio solo un esempio: nel 2007, per una specifica campagna
pubblicitaria in Italia per l'acquisto di spazi pubblicitari, si
erano spesi 2 milioni 700 mila euro; nel 2010 la spesa si è
dimezzata a 1 milione 350 mila euro, per poi scendere nel 2012 a
650 mila euro all'anno di investimenti. Nel corso di quest'anno, a
cavallo tra il 2016 e il 2017, per la campagna a sostegno della
stagione invernale l'assessorato ha speso 35 mila euro, più Iva;
per la campagna di comunicazione mirata a sostegno del nuovo
servizio di collegamento mediante autobus tra la Valle d'Aosta e
gli aeroporti di Caselle, Malpensa e Ginevra, operata durante la
scorsa stagione invernale dalla SAVDA, l'investimento è stato di
74.690 euro, più Iva; vi sono i 15.300 euro, più Iva, di cui stiamo
trattando. Quindi finora sono stati investiti circa 150 mila euro.
È in programma una campagna a sostegno dell'offerta turistica
invernale attraverso una comunicazione congiunta con le stazioni di
sci, ma anche per la promozione di altri aspetti caratterizzanti
l'offerta invernale, in collaborazione con gli assessorati
regionali e il Comune di Aosta. Fra questi, posso citare il Marché
Vert Noël e la Fiera di Sant'Orso.
Presidente -
Ha chiesto la parola il consigliere Baccega,
ne ha facoltà.
Baccega (EPAV) -
Grazie Assessore per la sua risposta.
Con questa interrogazione voglio aprire un confronto, che si
svilupperà anche attraverso tutta una serie di richieste di 116 e
di documentazione rispetto a questa tematica. Sicuramente io voglio
rafforzare l'ipotesi che la vocazione turistica della nostra
regione richieda investimenti in campo pubblicitario e che le
iniziative di comunicazione mirate abbiano una loro forza. Quindi
direi che l'orientamento fino a qui adoperato, anche da chi l'ha
preceduta, va nella direzione giusta, tuttavia c'è la necessità di
incrementare gli investimenti.
A fronte di tutto questo, c'è bisogno di avere dei
professionisti e di avere un'azione organica che in qualche modo
faccia sì che tutti gli assessorati coinvolti nella comunicazione
esterna, e che quindi che si proiettano verso l'esterno, possano
avere una strategia di comunicazione comune, un
fil rouge
che unisce tutte le iniziative. Per questo è sicuramente necessario
individuare dei professionisti della pubblicità: le agenzie di
pubblicità, i
copywriter
, i creativi, i centri
media
e soprattutto chi si occupa di
new media
, in questo momento
così in voga; soprattutto le concessionarie di pubblicità, che
vendono gli spazi sulle testate.
Oggi i grandi investimenti pubblicitari vengono fatti sulla base
dell'
audience
delle testate e sulle tirature, ma anche sulla
base delle vendite delle testate. È proprio su questo argomento che
mi sono soffermato, guardando quelle tre determine che riguardavano
Montagne Outdoor. Credo che vada chiarito un aspetto. Questo è
l'allegato di un
brand
della testata madre che è Meridiani,
quindi è la terza testata in linea rispetto a questa cosa:
Meridiani è la testata madre, Meridiani Montagne è un brand
collegato e poi ci sono i vari inserti, come questo di Montagne
Outdoor. Non si capisce bene qual è la distribuzione. Io ho girato
dieci edicole, dieci rivenditori di giornali ad Aosta e dintorni, e
soltanto in uno ho trovato la rivista. La testata si presenta in
questo modo: parla di Monviso e non c'è nessun richiamo in prima
pagina che faccia riferimento all'allegato che viene posizionato
dietro. C'è l'allegato, ma non c'è nessun richiamo: se fosse stato
posizionato così, poteva essere appetibile, ma in questo modo,
molto meno.
Diciamo che si è speso troppo. Io capisco che sia un editore di
livello e che ha testate di tutto rilievo, però anche guardando il
sito internet di Meridiani - dove i brand sono elencati tutti
quanti e ovviamente c'è anche Meridiani Montagne - se poi andiamo a
vedere i siti che fanno riferimento ai diversi brand, il sito di
Meridiani Montagne non è indicato. Quindi con questa
interrogazione, Assessore, ribadisco che secondo me per questa
iniziativa si è speso troppo. Approfondiremo questa tematica per
capire di più come e in che modo si può investire meglio.
Faccio solo una riflessione sulla sua affermazione. Lei ha detto
che Montagne Outdoor era esclusivamente dedicato alla Valle
d'Aosta: la contraddico perché ci sono anche altre regioni
coinvolte nella testata; se la legga.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK