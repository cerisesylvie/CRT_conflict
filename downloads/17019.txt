Consiglio Regionale della Valle d'Aosta - Oggetto del Consiglio n. 329 del 13 gennaio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 329 del 13 gennaio 1999 - Resoconto
SÉANCE DU 13 JANVIER 1999 (MATIN)
OGGETTO N. 329/XI Situazione economico-finanziaria della
Centrale del latte di Aosta. (Interrogazione)
Interrogazione Preso atto dell'attività produttiva
lattierocasearia della Centrale del Latte di Aosta, la quale ha
incentrato, proprio quest'anno, la sua campagna promozionale sulle
nuove produzioni di formaggi e yogurt, produzioni che mirano ad un
ulteriore sviluppo qualitativo e quantitativo della Centrale nel
prossimo futuro;
Considerata l'importanza del ruolo della Centrale Laitière
nell'immagine economica agricola e turistica della Valle d'Aosta
anche e soprattutto fuori dai confini regionali, e altresì le sue
attuali e future possibilità occupazionali;
i sottoscritti Consiglieri regionali
Interrogano
L'Assessore competente per conoscere:
1) qual è attualmente la reale situazione economico-finanziaria
della Centrale del Latte di Aosta, quali sono stati i fatturati del
1995-96-97 e qual è la previsione per il 1998;
2) quali sono attualmente i prodotti lattierocaseari prodotti
e/o confezionati dalla Centrale Laitière e quali sono i progetti di
sviluppo produttivo attualmente in cantiere;
3) quante sono le unità lavorative in forza attualmente alla
Centrale e quante ve ne erano rispettivamente nel 1995, nel 1996 e
nel 1997.
F.to: Lanièce - Comé - Viérin M. - Collé
Presidente La parola all'Assessore all'agricoltura e risorse
naturali, Perrin.
Perrin (UV) Molto brevemente fornirò dei dati precisi alle
richieste altrettanto precise degli interroganti.
Al 31 ottobre 1998 la Centrale registrava una perdita di 2,618
miliardi, le motivazioni - molto sinteticamente - possono essere
così riassunte. C'è stato quest'anno l'avvio dell'attività
produttiva nella nuova sede con relativi costi di spostamento, di
adeguamento e messa a regime delle produzioni nella nuova
struttura; i fatturati 1995-1996-1997 ammontano rispettivamente a
lire 5,5 miliardi (arrotondo), 6,161 miliardi, 6,430 miliardi e per
il 1998 il fatturato al 31 ottobre è pari a 5,610 miliardi, la
proiezione relativa a fine anno è pari a 6,7 miliardi, che
significherebbe un 5 percento in più.
La centrale produce: latte fresco pastorizzato, formaggi a media
stagionatura, il Vallée Blanche, le Gargantua e il Fromadzo oltre
al Reblec e alla ricotta.
I progetti di sviluppo produttivo attualmente in cantiere
interessano lo sviluppo di nuovi prodotti freschi, di yogurt e è
poi prevista, a medio termine, la costruzione del burrificio
regionale.
La forza lavoro era nel 1995 di 7 impiegati e 16 operai; nel
1996 di 7 impiegati e 15 operai; nel 1997 di 7 impiegati e 15
operai; nel 1998 è di 6 impiegati e 17 operai. Per il 1999 rimane
invariato il numero dei dipendenti ed è in previsione la
collaborazione di alcuni agenti - lavoratori autonomi - per dare un
impulso all'attività commerciale dell'Azienda e per garantire una
migliore distribuzione sia sul territorio regionale che fuori dal
territorio regionale.
Presidente La parola al Consigliere Lanièce.
Lanièce (Aut) Prendiamo atto dei dati che ci ha appena fornito
l'Assessore sui quali faremo delle valutazioni approfondite anche
perché si tratta di un argomento molto importante. Sappiamo che nel
1993 fu fatta una delibera, la n. 1612 con la quale si definì il
piano di riorganizzazione del settore lattiero caseario. In base a
questa delibera venne affidato alla nuova Centrale del latte un
ruolo molto importante, cioè quello di struttura attrezzata per
diversificare la produzione lattiero casearia nella nostra Regione
e per venire incontro ai problemi collegati al problema della
Fontina.
Su quest'argomento già nella passata legislatura ci sono state
diverse iniziative da parte del sottoscritto e di altri colleghi
fra cui il collega Viérin, con le quali abbiamo chiesto l'evolversi
di questa struttura, anche perché tutti sanno che i costi che ha
comportato questa struttura sono dell'ordine di diverse decine di
miliardi.
Una prima considerazione che possiamo fare, in base ai dati che
abbiamo appena sentito dall'Assessore, riguarda il fatturato;
l'Assessore ci ha detto che negli ultimi 4 anni si è passati da un
fatturato di 5,5 miliardi nel 1995 ad una proiezione per il 1998 di
6,7 miliardi. In risposta ad una di quelle interrogazioni, a cui
prima facevo riferimento, l'allora Assessore all'agricoltura aveva
detto che a seguito di stime e calcoli eseguiti da Finaosta si era
valutato che il punto di pareggio della Centrale del latte doveva
avvenire nel momento in cui si raggiungeva un fatturato di 9,5
miliardi e una raccolta di latte di 5,5 milioni di litri.
Questi dati si riferiscono al 22 gennaio 1997; ora, se quelle
stime e quei calcoli fatti da Finaosta sono reali - e penso che lo
siano visto che sono stati riportati dall'Assessore all'agricoltura
- non possiamo fare a meno di notare oggi, alla luce dei dati
forniti dall'Assessore Perrin, la grande distanza fra la proiezione
per il 1998 di 6,7 miliardi e il calcolo fatto da Finaosta per
raggiungere il punto di pareggio; situato a 9,5 miliardi: ciò vuol
dire che siamo sotto di 3 miliardi.
Questa è una prima considerazione a freddo che facciamo visto
che l'Assessore ci ha fornito i dati appena adesso e quindi
invitiamo l'Assessore, che come noi tiene a che questa struttura
funzioni al meglio, a verificare quest'aspetto perché questo primo
raffronto la dice lunga sulla situazione.
Pensiamo che sia opportuno rivedere il tutto e sapere quali
siano gli interventi da fare anche perché giustamente se
corrispondono al vero le affermazioni relative al punto di
pareggio, siamo molto ma molto distanti, tenuto conto che comunque
le perdite ci sono sempre, ci sono state negli anni passati e ci
sono ancora adesso e sono valutate pari a 2,6 miliardi.
Vorremmo poi, se lo stesso Assessore vorrà, che nella
commissione competente, non appena ci saranno delle novità, ci
venissero spiegati meglio questi nuovi progetti produttivi
previsti, anche perché sappiamo, dalle cosiddette "voci di bar",
che molti di questi prodotti, che vengono venduti con il marchio
della Centrale del latte, non sono prodotti in Valle d'Aosta. Si
parla dello yogurt, si parla del burro e quindi penso che sia
necessario poter sapere se i prodotti che vengono commercializzati
con il marchio della Centrale del latte sono davvero prodotti in
Valle.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK