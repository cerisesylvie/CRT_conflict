Consiglio Regionale della Valle d'Aosta - Oggetto del Consiglio n. 2697 del 18 aprile 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2697 del 18 aprile 2017 - Resoconto
OGGETTO N. 2697/XIV - Interpellanza: "Dotazione delle
strutture sanitarie regionali di degenza degli Ospedali Parini e
Beauregard del servizio wifi illimitato".
Rosset (Presidente) -
Punto n. 13 dell'ordine del giorno.
Per l'illustrazione, chiede la parola il Consigliere Baccega, ne ha
facoltà.
Baccega (EPAV) -
Collega Cognetta, io ho voluto uscire
dalla logica del ping-pong: "questo l'ho fatto io, questo l'ha
fatto l'altro" e quindi mi sono avventurato in un tema molto caro
alla collettività: la sanità, poi la sanità direi che ha continuità
nella nuova maggioranza. Prima c'era il collega Fosson, poi il
collega Viérin e adesso abbiamo il collega Bertschy. Proprio dopo
la sua audizione, questa è un'iniziativa propositiva, quindi credo
che non vada a ledere i rapporti, dopo la sua audizione di venerdì
scorso e aver preso atto del reale stato della sanità in Valle
d'Aosta, mi rendo conto che può sembrare anche un'interpellanza
banale. In realtà non lo è, perché è un'interpellanza che va nella
direzione di dare un servizio in più a coloro che in qualche modo
sono sofferenti. Certo che scoprendo che sono in campo
problematiche come lunghe liste d'attesa, l'ampliamento
dell'Ospedale Parini, dove dovremo valutare le vostre nuove
strategie, il nuovo piano socio-sanitario, quello attuale - lo ha
detto lei poco fa - risale a sette anni fa, la nomina del Direttore
generale dell'ASL e il piano del
welfare
sono temi
ovviamente pregnanti, che hanno sicuramente, rispetto a questa
interpellanza, un peso maggiore. Comunque questa iniziativa va
nella direzione di fornire un efficace servizio ai degenti, a chi
li assiste, ma anche agli operatori. Perché nasce questa
interpellanza? Perché visitando alcuni ospedali, ne cito alcuni:
Biella, le Molinette, l'ospedale di Modena, mi è capitato di notare
che all'ingresso delle strutture viene segnalata la presenza del
servizio
wifi
gratuito per gli utenti. È un servizio che in
una società come la nostra, società che guarda all'informazione,
che guarda a collegarsi attraverso internet con il mondo intero, va
anche nella direzione di una più efficace sollecitazione e
socializzazione delle persone. Ci piace pensare che i pazienti in
regime di ricovero possono usufruire di questa opportunità, che
consentirà di rendere certamente meno pesante la loro permanenza in
ospedale.
Ho raccolto alcune riflessioni e lamentele di degenti, perché
poi arrivano da loro le richieste, che interrompono la loro normale
quotidianità e la loro
routine
affrontando in alcuni casi
percorsi di diagnosi, di presa in carico chirurgica e medica di
cura, che può creare dei momenti di forte crisi emotiva che va
dall'agitazione alla sensazione di ansia, alla solitudine forte in
un ambito ospedaliero. Noi quindi riteniamo che diventi importante
offrire un sostegno psico-sociale anche in questa direzione e
abbiamo proposto questa come azione che va nella direzione di dare
una risposta. Chiediamo all'Assessore e alla maggioranza se vi è
l'intenzione di dotare le strutture sanitarie regionali di degenza
ospedaliera, Ospedale Parini e Beauregard, del servizio gratuito
wifi e in che tempi.
Presidente -
Per la risposta, chiede la parola
l'Assessore Bertschy, ne ha facoltà.
Bertschy (UVP) -
Grazie collega Baccega. Io credo che
tutta una serie di
donné
, anche di questi giorni, sulla
sanità non fossero sconosciute a chi era comunque parte della
maggioranza. Forse non c'era ancora stato modo di approfondirli in
questa maniera, ma se il collega Viérin aveva dato una sterzata
così decisa al settore, evidentemente è perché c'era bisogno di
risalire la china soprattutto dei tagli di bilancio di questi
cinque anni. Ho ricordato prima: 206 milioni di euro in cinque anni
sono stati tagliati alla sanità. Tra il bilancio del 2012 e quello
di oggi ci sono 58 milioni di euro di differenza. È evidente quindi
che non è mai il primo milione che crea dei danni, ma è la somma
dei milioni che poi porta alla situazione di oggi. Ribadisco: per i
prossimi tre anni c'è una stabilità sulle risorse e lei
evidentemente credo che le cose se le ricorda, anche perché nella
prima parte della legislatura era Assessore al bilancio e alle
finanze.
Detto questo, chiederei un po' di silenzio per cortesia, nel
senso che qui siamo tutti per provare a riorganizzare in futuro
questi servizi perché i dati di oggi negli articoli che escono
delle liste d'attesa non penso che facciano piacere a nessuno di
noi, è un lavoro da fare e da fare con ordine e con
determinazione.
Rispetto al
wifi
, non è un tema banale, è un tema
assolutamente da considerare. Anche gli aspetti che lei ha
sottolineato credo siano aspetti da prendere nella considerazione e
in effetti l'azienda ha recentemente rinnovato la sua
infrastruttura wifi al Parini e ha in bilancio la volontà di andare
a realizzare questo servizio, con le precauzioni del caso: la prima
quella che discende dalla normativa del "decreto del fare", che
pone alcune limitazioni e con l'attenzione che ci deve essere
all'interno di una struttura che è dedicata alla cura delle
persone. Ci sono gli aspetti più sociali e umani, ma ci sono degli
aspetti di tipo sanitario. L'intenzione è di dare questo servizio
cercando di comunque non renderlo libero: libero inteso come
fruizione, ma l'accesso al servizio dovrà essere fatto attraverso
un'autorizzazione preventiva, che dovrà permettere anche di
controllare poi l'utilizzo e non l'abuso, perché poi ci sono anche
situazioni di questo tipo da tenere in considerazione, cercando di
fare bene attenzione alle due reti: quella lavorativa e quella
invece più legata agli utenti. L'intenzione è di realizzare il
servizio wifi per gli utenti del Parini entro quest'anno e i costi
stimati sono nell'ordine di una cinquantina di mila euro, ora sarà
da verificare meglio a progetto definitivo l'importo della spesa,
però questa è l'ipotesi preventivata. L'altro presidio, che è
quello del Beauregard, in questo momento non ha un capitolo di
bilancio dedicato alla sua realizzazione per tanti motivi, compreso
il fatto che una parte di apparecchiature sono state riutilizzate
al Parini. L'ipotesi per arrivare a poter dotare anche il
Beauregard di questo servizio è stimabile in circa 30 mila euro,
evidentemente ipotesi di servizio da portare avanti per il bilancio
2018.
Concludo dicendo che dall'audizione della V Commissione l'altro
giorno alle interpellanze sollevate oggi aula, credo che
l'intenzione di tutti, Governo regionale
in primis
, sia
quella di andare a considerare con la massima attenzione il lavoro
da fare in un punto nevralgico per la vita dei nostri cittadini in
situazioni evidentemente legate al bisogno che si realizza nei
momenti di malattia e nei momenti di bisogno di servizi, quindi
ogni iniziativa che va nella direzione di migliorare la situazione
attuale non può che essere ben accolta, soprattutto quando è
portata in maniera costruttiva.
Presidente -
Per la replica, chiede la parola il collega
Baccega, ne ha facoltà.
Baccega (EPAV) -
Grazie Assessore. Siamo direi
soddisfatti che questa interpellanza in qualche modo ha avviato un
percorso. Noi ci auguriamo che 50 mila euro per il Parini, 30 mila
euro per il Beauregard in un bilancio come quello dell'ASL possano
essere recuperati, perché si dà davvero un importante servizio,
un'importante risposta soprattutto a coloro che sono considerati
malati lungodegenti. Da questo punto di vista, quindi devo dire che
auspichiamo vivamente che si possano fare tutti gli sforzi
necessari per arrivare al più presto a completare per i due
ospedali (Beauregard e Parini) il posizionamento del
wifi
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK