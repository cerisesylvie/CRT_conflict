Consiglio Regionale della Valle d'Aosta - Oggetto del Consiglio n. 813 del 20 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula
Oggetto del Consiglio n. 813 del 20 luglio 1994 - Resoconto
OGGETTO N. 813/X - Convocazione del gruppo di lavoro per i
problemi del settore edile. (Interrogazione)
Interrogazione - Tenuto conto che qualche mese fa si era
costituito un gruppo di lavoro per far fronte alle problematiche
relative al settore edile;
Rilevato che tale comitato non è stato convocato da circa sei
settimane;
Considerato che tra i possibili oggetti di discussione vi è
ancora a tutt'oggi quello importantissimo relativo alle modalità di
erogazione del prestito straordinario alle imprese edili;
il sottoscritto Consigliere regionale
interroga
l'Assessore competente per sapere i motivi per cui tale gruppo
di lavoro non è stato più convocato.
F.to: Lanièce
Presidente -
La parola all'Assessore
dei
lavori pubblici, Ferrero.
Ferrero (Ass.tec.) -
Questo gruppo di lavoro era
stato costituito circa due anni fa in contesto diverso da quello
attuale; il gruppo era composto da tecnici dell'Assessorato, da
rappresentanti del Centro Sviluppo, da rappresentanti sindacali,
degli artigiani e dell'AVI. Fino alla primavera scorsa era stato
convocato alcune volte su temi specifici; con la primavera, in
presenza dell'aggravarsi della crisi del comparto edile e in
connessione con difficoltà legate all'applicazione dell'articolo 6
della finanziaria e alla legge quadro 109 "Merloni", si è deciso di
attivare questo tavolo di confronto.
Sono state fatte 6 riunioni dalla fine di aprile alla fine di
maggio. Una riunione è stata dedicata all'attuazione del piano di
ristrutturazione del comparto edile, predisposto nelle linee
generali dal Centro Sviluppo; l'altra, è stata relativa al
finanziamento straordinario deciso dalla Giunta a sostegno del
settore. L'ultima riunione del 19 maggio, è stata un incontro
finalizzato al finanziamento straordinario ed alla presentazione
del provvedimento a Bruxelles. La delibera, l'ultima, è del 26
maggio; poi si è cercato di fissare una riunione del gruppo per
vedere i problemi posti dall'attuazione di questa delibera che è
affidata alla Finaosta. Problemi vari di disponibilità hanno
portato a fare la riunione il 14 luglio e si sono analizzate le
condizioni di finanziabilità per l'ottenimento del mutuo ai sensi
della delibera, con riferimento a problemi di attuazione relativi
ai programmi di ristrutturazione aziendali. Ringrazio il
Consigliere Lanièce per avermi consentito di dare un minimo di
informazione su questo tema.
Presidente -
La parola al Consigliere
Lanièce.
Lanièce (GA) -
Prendo atto della risposta, anche
se non posso ritenermi del tutto soddisfatto perché sembra che sia
quasi necessario presentare un'interrogazione per veder convocato
un gruppo di lavoro che sta studiando un problema così importante,
e che ha ancora dei temi da discutere. Parlo del blocco degli
appalti, e non mi risulta che lo sblocco ci sia stato. E poi sul
finanziamento delle imprese in crisi, è vero che si sta procedendo
all'erogazione di mutui; però si tratta sempre di mutuo ordinario
ed anche gli imprenditori vorrebbero che la Regione si impegnasse a
modificare il mutuo da ordinario a straordinario. Quindi mi va bene
la volontà, ma ci vorrebbe da parte della Giunta un'indicazione
alla Finaosta di modificare il modo di erogazione del mutuo: questa
è la richiesta che rivolgo all'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK