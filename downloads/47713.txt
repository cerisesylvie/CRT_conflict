Consiglio Regionale della Valle d'Aosta - Oggetto del Consiglio n. 3893 del 25 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3893 del 25 luglio 2024 - Resoconto
OGGETTO N. 3893/XVI - Ritiro di mozione: "Organizzazione in
Valle d'Aosta di un'iniziativa sul modello di "Modena
Skipass"".
Bertin (Presidente) -
Il punto n. 73 è stato rinviato.
Punto n. 74. Ha chiesto la parola il consigliere Manfrin, ne ha
facoltà.
Manfrin (LEGA VDA) -
"Modena Skipass" è stata per quasi
30 anni la vetrina della neve più importante di Italia, l'unico
salone sul territorio italiano dedicato agli sport invernali e alla
montagna bianca, un punto di riferimento per professionisti e
operatori del settore appassionati di montagna e sportivi.
Vorrei ricordare anche le numerose azioni ispettive portate
avanti dal collega Ganis, che hanno evidenziato, tra l'altro, anche
alcune necessità e criticità rispetto alla partecipazione della
nostra Regione a quest'evento.
"Skipass" nacque nel 1994 per un'iniziativa di Luigi Belluzzi,
che colse al volo l'idea del compianto Tonino Mondini, scomparso
nel 2018, papà di Casa Modena e Casa Italia ai tempi di Alberto
Tomba.
Belluzzi ebbe l'intuizione di offrire gli spazi al turismo e
allora nacque un
format
inedito, che ebbe fin da subito un
ottimo successo. Piaceva al pubblico degli appassionati e aveva una
parte attiva, potendo provare in prima persona molte attività
sportive.
"Skipass" è sempre stata anche la fiera della FISI, un'occasione
ideale per presentare al pubblico gli atleti delle squadre di tutte
le specialità, procedere con la premiazione dell'atleta dell'anno e
creare dibattiti tecnici.
Ho sottolineato all'inizio del mio intervento che "Skipass" è
stata una vetrina e ho parlato al passato non a caso, poiché
"Skipass" di Modena chiude i battenti purtroppo dopo quasi 30 anni
di attività. L'edizione "Trenta" di "Skipass" di Modena infatti non
si farà e questa è stata la decisione di BolognaFiere, titolare del
marchio della rassegna che, per tutti gli amanti della neve, era
diventato un appuntamento di lancio per la stagione invernale.
Il calo degli espositori aveva iniziato a farsi sentire dopo il
Covid e pare che non ci sia stata più la potenza di fuoco
necessaria, "Bodenza di fuoco", come ricordava l'amico Conte, per
costruire un programma ricco di attività come negli anni
precedenti.
Celso De Scrilli, presidente di ModenaFiere, ha dichiarato che
nel mese di maggio si è dovuto purtroppo prendere atto che non ci
sono più le condizioni per organizzare "Skipass" con una proposta
adeguata per espositori e visitatori, tantomeno dal punto di vista
imprenditoriale.
Una manifestazione come "Modena Skipass" ha costruito per anni
una vetrina di eccellenza per la montagna, per il lavoro in
montagna e ha contribuito sicuramente al suo rilancio, siamo quindi
convinti che una manifestazione di questo genere potrebbe
costituire un'ottima vetrina per il nostro turismo invernale in
Valle d'Aosta, oltre alla promozione del nostro territorio in
favore di turisti e professionisti del settore che di sicuro non
guasta.
Sappiamo bene che sarà impossibile, per volumi di persone e
spazi, eguagliare quell'evento, questo è evidente, ma riproporre
più in piccolo, inserendo in una dimensione montana una fiera come
questa, potrebbe dare davvero lustro alla nostra realtà.
Con questa mozione chiediamo quindi al Governo regionale di
valutare la possibilità di organizzare in Valle d'Aosta un'analoga
iniziativa sul modello di "Modena Skipass" creando una vetrina
della neve sulla scorta di quanto avvenuto sinora a
ModenaFiere.
Presidente -
La discussione generale è aperta. Chi vuole
intervenire si prenoti. Non vedo richieste, chiudo la discussione
generale. La discussione generale è chiusa. Per la replica, la
parola all'assessore Grosjacques.
Grosjacques (UV) -
Ringrazio i colleghi della Lega che
hanno voluto mettere l'accento su questa manifestazione, che, come
ha detto il collega Manfrin, ha segnato il passo e ce ne siamo
accorti, insieme al collega Ganis, avendo partecipato all'ultima
edizione, che, peraltro, per quel che riguarda direttamente la
Valle d'Aosta, ha avuto un ottimo riscontro dal punto di vista
promozionale, anche perché in quell'occasione abbiamo presentato il
progetto "Lo sci per tutte le abilità" e abbiamo ricevuto la visita
in quell'occasione sia del ministro Abodi che del presidente della
FISI, Roda.
Le tralascio la cronistoria perché l'ha già in qualche modo
fatta lei della nostra presenza negli anni, ovviamente l'ipotesi di
organizzazione della nostra Regione di un evento similare al
momento presenta diverse criticità. In termini generali è opportuno
sottolineare che si sta osservando su tutto il territorio europeo
una crisi dell'attività fieristica, la cessazione dell'attività di
"Modena Skipass" costituisce un esempio significativo di tale
dinamica e dimostra in buona sostanza che questo
format
è
superato, quindi non più sostenibile dal punto di vista economico.
La Valle d'Aosta inoltre, dal punto di vista logistico, non dispone
di un'area fieristica degna di tale nome in quanto la scarsa
disponibilità di spazi per questo tipo di attività non rende
adeguatamente remunerativo un investimento di tale direzione;
abbiamo nel passato un Palafiera che purtroppo ha avuto una fine
ingloriosa. Oggi la superficie coperta di "Maison & Loisir"
ammonta complessivamente a 7 mila metri quadrati, mentre "Skipass"
ne occupava oltre 45 mila tra superficie espositiva e area
spettacoli.
In tale contesto non è immaginabile pensare che la creazione
ex novo
di un evento fieristico di questo tipo possa avere
successo ed essere sostenibile nella nostra regione, né possa avere
quella capacità di attrazione per tutti gli attori degli sport
invernali.
Al momento ho assunto delle informazioni proprio in relazione a
questa mozione, assunte direttamente presso la FISI, che mi
conferma che non vi sono candidature ufficiali di organizzazione
della manifestazione da parte di Enti locali o Regioni, ma soltanto
un contatto informale con un soggetto privato, che ad oggi non
sembrerebbe aver avuto sviluppi significativi, questo nemmeno nelle
zone dove si svolgeranno le Olimpiadi, per cui continuiamo ad avere
i contatti con la FISI per capire se e come è possibile
eventualmente mettere in piedi una manifestazione di questo genere
con gli spazi che ovviamente, coperti e scoperti, potremmo avere a
disposizione.
L'impegno è quello di lavorare in questa direzione, però
ovviamente con riferimento all'impegnativa vi chiederei di ritirare
la mozione, altrimenti proporrò un voto di astensione, ma, come le
dicevo, comunque continuando a mantenere i contatti con la FISI,
perché ovviamente una vetrina in termini più ridotti, anche in
relazione a quello che la Valle d'Aosta può offrire dal punto di
vista fieristico, è un'ipotesi da percorrere ma ovviamente non sul
modello "Skipass", che, per quello che ci siamo detti, ha mostrato
tutte le sue lacune.
Presidente -
La replica è stata fatta, ha chiesto la
parola il consigliere Manfrin, ne ha facoltà.
Manfrin (LEGA VDA) -
Grazie Assessore per la sua
risposta.
Pur essendo una risposta negativa, vogliamo ovviamente cogliere
lo spirito positivo, cioè quello di aver evidenziato la possibilità
e gli spazi anche di manovra per poter rappresentare
un'alternativa, perché se è vero che un evento come quello
rappresentato con le dimensioni e con i numeri di quella
manifestazione è sicuramente impossibile da replicare per la nostra
realtà, è altrettanto vero che proprio nello spirito che abbiamo
voluto inserire all'interno dell'iniziativa, l'idea era quella di
riproporla in piccolo e sicuramente questo potrebbe funzionare. Gli
spazi che giustamente ha evidenziato erano gli stessi spazi che noi
immaginavamo, cioè quelli di "Maison & Loisir", che potrebbe
rappresentare una novità in questo senso. A fronte del suo impegno
di percorrere questa via, vogliamo cogliere lo spirito positivo e
quindi annunciamo il nostro ritiro della mozione in attesa di avere
degli aggiornamenti.
Presidente -
La mozione è ritirata.
Il Consiglio prende atto.
Con questo punto abbiamo esaurito l'ordine del giorno di questa
sessione di Consiglio, pertanto abbiamo finito i lavori per questa
giornata. È l'ultima adunanza consiliare prima della pausa,
pertanto buone vacanze, ci vediamo a settembre.
---
L'adunanza termina alle ore 19:46.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK