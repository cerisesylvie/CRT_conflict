Consiglio Regionale della Valle d'Aosta - Oggetto del Consiglio n. 692 del 24 settembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 692 del 24 settembre 2014 - Resoconto
OGGETTO N. 692/XIV - Interpellanza: "Eventuale modifica del
regolamento disciplinante l'organizzazione della manifestazione
sportiva "Tor des Géants"".
Presidente
- La parola alla collega Morelli.
Morelli (ALPE) -
Merci Président.
Ci avviamo alla conclusione dei lavori di questa mattinata e lo
facciamo con un argomento che credo ci disponga bene, un argomento
che richiama quella che è la vera ricchezza della nostra Regione: i
panorami, le montagne, vera ricchezza che il
Tor des Géants
si propone di valorizzare e di promuovere. Il
Tor des Géants
è una manifestazione unica nel suo genere, lo dice bene la delibera
della Giunta in cui si precisa che:
"la manifestazione sportiva
si è rivelata uno strumento di comunicazione di forza
straordinaria, capace di divulgare l'immagine e il nome della Valle
d'Aosta in tutto il mondo, veicolandone i contenuti più distintivi
dell'offerta turistica: i massicci montuosi di 4.000 metri - i
cosiddetti Giganti -, i sentieri di enogastronomia, la generosità e
il senso di ospitalità della popolazione residente".
Io
aggiungerei anche che il
Tor des Géants
ha assunto anche
un'altra importanza, un altro valore, è diventato uno strumento di
coesione, uno strumento di partecipazione della popolazione (quando
c'è il
Tor des Géants
tutti seguono il
Tor des
Géants
), di rafforzamento addirittura di un sentimento di
appartenenza e di fierezza di appartenere ad un territorio così
bello, e non è una cosa scontata, perché molto spesso sono proprio
les montagnards
quelli che non sono sempre consapevoli della
bellezza e della ricchezza del patrimonio naturale che li circonda
e poi, sicuramente, ha avuto un effetto benefico anche dal punto di
vista della diffusione dello sport. Io credo che, mai come ora, si
vedano sui sentieri della Valle tanti valdostani che camminano e
praticano questo sport...ma torniamo al
Tor des Géants
come
strumento di comunicazione di forza straordinaria. Dobbiamo
constatare, e rincresce constatarlo, che tale potenziale sia stato
un po' sminuito, un po' inficiato dalle molte - e anche autorevoli
- polemiche che hanno caratterizzato questa edizione.
Io non ho fatto una ricerca di quanto è uscito sui media
nazionali ed internazionali, l'ho fatta semplicemente per quanto
riguarda i media valdostani, e buona parte delle cronache
riguardanti il
Tor des Géants
, che sono comparse sui nostri
organi di informazione, sono state caratterizzate proprio da queste
critiche, da queste problematiche sollevate da atleti di rilievo
internazionale anche, con titoli abbastanza pesanti, anche
provocatori, in particolare per quanto riguarda alcuni aspetti:
l'assistenza personale agli atleti, quindi per quanto riguarda gli
accompagnatori, il materiale obbligatorio, e cioè quel kit
necessario per ogni atleta per affrontare una competizione dalle
caratteristiche del
Tor des Géants
e i controlli, cioè tutti
quegli elementi che devono garantire pari condizioni di
partecipazione a tutti gli atleti. Riteniamo che sia in particolare
su questi aspetti che si fonda anche il buon nome, e di
conseguenza, l'efficacia promozionale di questa manifestazione.
La nostra interpellanza - non la faccio più lunga, vengo al
nocciolo della questione - vuole semplicemente conoscere quali
siano le valutazioni che la Giunta esprime relativamente a questi
problemi e quali intenzioni vi siano da parte del Governo regionale
rispetto alle soluzioni possibili di questi problemi, e cioè la
modifica del regolamento, l'intensificazione dei controlli, anche
dei controlli
antidoping
.
Presidente
- La parola all'Assessore Marguerettaz.
Marguerettaz (UV)
- Grazie Presidente e grazie per questa
interpellanza che ci permette di fare un po' il punto.
Devo dire che ho veramente poco da aggiungere, perché la collega
Morelli ha presentato molto bene la questione, esaltando, da un
lato, tutti gli aspetti positivi del
Tor des Géants
e,
dall'altra parte, evidenziando che ci sono state delle polemiche.
Solo per riprendere, ma con un dato più puntuale l'aspetto
positivo, e lo faccio anche per poter ringraziare le strutture
dell'Assessorato che hanno accompagnato giornalisti che provenivano
dalla Francia, dall'Olanda, dal Belgio, dal Regno Unito,
dall'Irlanda, dalla Spagna, dalla Germania, dagli Stati Uniti, dal
Canada, dalla Corea, dal Giappone e dalla Cina: questi sono i Paesi
di provenienza proprio di tutti i vari giornalisti, e quindi le
ricadute sono sicuramente delle ricadute importanti.
Ora, il
Tor des Géants
ha 5 anni, è molto cresciuto, sia
dal punto di vista mediatico, ma anche dal punto di vista
agonistico e, sicuramente, queste polemiche hanno riguardato
soprattutto quelli che vengono definiti i
"top runner"
, cioè
gli atleti che vengono per vincere. Mi ha fatto piacere che molti
di voi abbiano partecipato, in particolare il Presidente Rollandin,
a cui vanno tutti i complimenti per aver fatto un percorso molto
importante, che in qualche modo ha avvalorato questo sentimento di
immedesimazione di questa comunità, ma anche tutta una serie di
Consiglieri; il Presidente del Consiglio era con me alla
premiazione ed ha avuto modo di vedere quanti sono stati gli atleti
che, passando a ritirare il premio, ci ringraziavano per
l'ospitalità, per il servizio. Quindi è chiaro e appare evidente a
tutti che vi siano quasi 2
Tor
: c'è un
Tor
, che è
quello dei
top runner,
che probabilmente riguarderà 50
persone e c'è un
Tor
che riguarda questo grande numero, che
è poi quello che ha veramente una grande ricaduta.
Ora, che il regolamento vada modificato e vada integrato mi pare
abbastanza evidente. Già quest'anno sono stati introdotti dei
controlli. Credo si sia accorta la collega Morelli, così come
altri, che sono stati introdotti dei commissari di gara che
venivano accompagnati - e ringrazio per la collaborazione - dai
funzionari del Corpo forestale, dove hanno fermato degli atleti,
hanno controllato la dotazione, hanno controllato che nello zaino
ci fossero tutti i materiali indicati nel regolamento. Adesso è
chiaro che bisogna sempre fare un passo avanti. Mi spiego meglio
dal punto di vista tecnico: c'era la prescrizione di una giacca, i
top runner
avevano la giacca, ma non era scritto qual era la
dimensione della giacca. Io so che in altre gare, per esempio per
il Mezzalama, sono addirittura intervenuti indicando lo spessore,
la grammatura della giacca, per poter dare delle indicazioni così
puntuali, perché casi di questo genere si affrontano in tutte le
gare. Ovviamente, ad un Mezzalama, tu vai a delle quote e vai in un
periodo dove la sicurezza è veramente fondamentale quindi può anche
darsi che arriveremo a indicare la grammatura della giacca. C'è il
problema degli accompagnatori: gli accompagnatori dei
top
runner
, ma gli accompagnatori anche delle persone che
semplicemente vogliono condividere un percorso.
Ora devo confessarvi che il ragionamento è un ragionamento
complicato. Sotto alcuni aspetti, il fatto di avere tante persone
sui sentieri è anche una garanzia, una sicurezza, cioè affrontare
dei percorsi, in determinati momenti: forse la nostra comunità ha
un interesse affinché questo percorso avvenga anche in condizioni
di sicurezza. Ora, oggi non erano vietati i percorsi, ma ovviamente
era vietato l'aiuto, quindi avere delle persone che ti camminano
davanti, dietro, a fianco, può essere un problema per i
top
runner
, ma potrebbe essere un valore aggiunto per gli altri
corridori. Su questo argomento, attenzione, c'è un ragionamento che
riguarda soprattutto i valdostani, perché ovviamente c'è questa
condivisione; tanti dei nostri paesani, dei nostri concittadini
hanno coinvolto gli amici, i parenti, hanno vissuto questo proprio
come ha detto la Morelli, proprio come una festa. Ora, essere così
categorici diventa un po' un problema, comunque sicuramente il tema
verrà affrontato e verranno introdotti cambiamenti. Una delle
ipotesi, ma non è l'ipotesi, un ragionamento che è stato fatto è
immaginare forse anche un doppio binario, immaginare per i
top
runner
qualche cosa di molto più rigoroso. Questo, ovviamente,
vale per tutte le situazioni, anche per le basi vita, per quanto
riguarda gli accessi. In alcune gare vengono individuati i
team
, e quelli del
team
hanno delle autorizzazioni.
Sono tante le suggestioni, perché questa disciplina è una
disciplina abbastanza nuova.
L'altro tema che la collega mi introduce è quello del
doping
. Quest'anno abbiamo avuto il Ministero della Sanità
che ha inviato degli ispettori, quindi il fatto di avere avuto i
NAS non è perché vi è un'indagine, ma sono quei controlli che
vengono fatti dal Ministero che utilizza i NAS per fare i prelievi,
laddove non vi è una federazione che organizza preventivamente
questi controlli. La Federazione del tennis, la Federazione del
calcio hanno al loro interno degli ispettori, dei regolamenti al
riguardo; qua, non essendoci i controlli, ricordo che questa è una
gara che è affiliata alla UISP, sono venuti i NAS. Lo confesso qua,
davanti a tutti: siccome ho dovuto anche accompagnare degli atleti
nel fare questi prelievi, hanno dimostrato tutti massima
collaborazione e massima disponibilità; quindi, da parte degli
atleti sottoposti ai controlli, tutti hanno dichiarato: "fate bene
a fare i controlli, fate bene a verificare questo". Speriamo che
questa serenità d'animo poi coincida con dei risultati, ovviamente,
ma lascia ben sperare, perché non c'è stata nessuna reazione, né da
parte degli italiani, né da parte dei valdostani, né da parte degli
stranieri, americani o francesi che fossero, sia maschi, sia
femmine. È chiaro che nell'ambito del
budget
, immagino possa
essere interessante non solo fare dei controlli sui vincitori, ma
anche casualmente. Ricordo a tutti, comunque, che i controlli hanno
un costo. Vi do un dato indicativo: un controllo sulle urine, non
entriamo nel dettaglio, ma sono 500 euro, quasi 500 euro a
controllo, quindi bisognerà fare un ragionamento anche nell'ambito
del
budget
e dell'economia disponibile. Dieci controlli sono
banalmente 5.000 euro; quindi, immaginare dei controlli a tappeto
per dei numeri, porta a dei costi che azzererebbero la quota di
iscrizione che quest'anno, lo sapete, è di 450 euro. Rispetto al
doping
e rispetto a questo c'è una valutazione che immagino
possa essere condivisa: di andare a rivedere ed aggiornare - così
com'è stato già quest'anno - il regolamento, ed andare ad
introdurre quelle modifiche che possano non vanificare un lavoro
che è stato fatto da tanti in modo esemplare.
Presidente
- Grazie Assessore. La parola alla collega
Morelli.
Morelli (ALPE)
- Merci Président.
La panoramica che lei ci ha fatto, Assessore, sul numero di
Paesi coinvolti, di nazioni coinvolte, ci dà la misura
dell'interesse che questa manifestazione suscita e ci dà la misura
di quanto non si possa non intervenire seriamente apportando i
correttivi necessari, perché lei dice: "ci sono due competizioni
parallele: quella dei
top runner
e quella dei camminatori,
dei
trailer
, che la fanno con un altro spirito"...i comuni
mortali, come dice il collega...ma sono poi i
top runner
quelli che fanno immagine, e quindi sono proprio le polemiche dei
top runner
che dobbiamo evitare a tutti i costi!
Per quanto riguarda l'
antidoping
, io credo che...è da 5
anni che il
Tor
si fa, e da 5 anni si è maturata una certa
esperienza, ma penso che l'
antidoping
avrebbe dovuto essere
introdotto già da prima...insomma, non ci vogliono 5 anni per
rendersi conto che l'
antidoping
, in queste competizioni, va
introdotto, indipendentemente da quelli che saranno i risultati
dell'
antidoping
che è stato fatto quest'anno. Io credo che
questo controllo dei NAS sia stato vissuto come un
blitz
,
una cosa improvvisata, e anche questo ha gettato un'ombra sul
Tor
. Fosse stato invece programmato tranquillamente,
probabilmente avrebbe avuto un altro impatto. Dal nostro punto di
vista è un controllo che è assolutamente da introdurre per i primi
della classifica e poi, a campione, come giustamente sembra
ipotizzare lei.
Per quanto riguarda il
budget,
con una quota di
iscrizione che è di 450 euro a persona, che nonostante sia una
quota di iscrizione di tutto rispetto vede comunque una
partecipazione enorme, liste di attesa e difficoltà di iscrizione
per tante persone, io credo che, anche se si aumentasse di 10, 20
euro, facendo un "calcolo della serva" per quanto riguarda la
necessità, per coprire questi controlli...io penso che sia comunque
necessario introdurli. Grazie.
Presidente
- Grazie collega. Con questo intervento si
chiudono i lavori della mattinata. Si riprenderà nel pomeriggio
alle ore 15,30.
---
La seduta termina alle ore 13,05.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK