Consiglio Regionale della Valle d'Aosta - Oggetto del Consiglio n. 1824 del 12 febbraio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1824 del 12 febbraio 1986 - Resoconto
OGGETTO N. 1824/VIII - ACQUISTO DEL SECONDO PIANO DI UN
CAPANNONE SITO IN COMUNE DI QUART "CONDOMINIO LES ILES", DI
PROPRIETÀ DELLA SOCIETÀ "HENRIET GERMANO & C. DI HENRIET
GERMANO E TRUC ROMILDA s.n.c.", DA DESTINARE A SEDE DI UN CENTRO DI
SOSTEGNO DIURNO PER SOGGETTI PORTATORI DI HANDICAPS GRAVI. -
APPROVAZIONE ED IMPEGNO DI SPESA-DELEGA ALLA GIUNTA.
PRESIDENTE:
Do lettura della delibera in oggetto:
IL CONSIGLIO
DELIBERA
1°) di dichiarare che gli immobili oggetto di acquisto da
parte dell'Amministrazione regionale saranno destinati alla
realizzazione di opere di pubblica utilità;
2°) di approvare l'acquisto per il prezzo a corpo di Lire
173.950.000 (centosettantatremilioninovecentocinquantamilalire)
oltre I.V.A. del secondo piano di complessivi mq. 497, del
Capannone posto nel Corpo A del più ampio complesso immobiliare di
proprietà della Soc. "Henriet Germano e C. di Henriet Germano e
Truc Romilda s.n.c." ad uso commerciale, insistente su terreno
censito al Catasto Terreni del Comune di Quart alle Partite nn.
5257 - 4775 - 4776 - 4769 - 6214 - 5272;
- L. 39 nn. 17 (parte) 18, 19, 20 e 23 (parte) 24 - 25 - 50
(parte) 55 (parte) 56 (parte) 57 - 58 - 59 - 60, e contraddistinto
al N.C.E.U. con il n. 8 - Corpo A - Comune di Quart Regione America
(Condominio Les Iles) di mq. 497.
Più precisamente, il valore proporzionale delle parti
acquistate ragguagliato al Corpo di cui fanno parte risulta essere
determinato in 26,73/1000 di proprietà.
3°) di approvare ed impegnare la spesa di Lire 173.950.000
(centosettantremilioninovecentocinquantamilalire) oltre I.V.A. da
finanziare con imputazione al cap. 23250 del bilancio preventivo
della Regione per l'anno 1986 ("Spese per l'acquisto di beni
patrimoniali L.R. 19.4.1985, n. 12") che presenta la necessaria
disponibilità.
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del Notaio rogante, per la
liquidazione delle relative spese, per gli eventuali accertamenti
circa la consistenza e l'intestazione catastale nonché per le quote
di comproprietà degli immobili da acquisire.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Tous les Conseillers ont reçu une fiche
dans laquelle on signale, et j'inviterais les Conseillers à faire
des suggestions à cet égard, toutes les données concernant les
différents achats, afin que les Conseillers soient informés de leur
importance et des raisons qui sont à la base de l'utilisation que
l'Administration régionale voudra faire de cet immeuble.
"Comune, ditta intestataria, dati catastali, concessione
edilizia per i fabbricati, titoli di provenienza, capacità di agire
dei singoli proprietari, eventuali vincoli e diritti avanzati da
terzi, iscrizioni ipotecarie, diritti di prelazione, contratti di
locazione in atto, relazione di perizia, promesse di vendita,
planimetrie, copia progetto per i fabbricati, utilizzo
dell'immobile": ce sont les points de la fiche qui a été distribuée
et que les Conseillers pourront consulter dans les jours qui
viennent et qui justifient, d'une part la procédure que nous
suivrons, même pour les achats que l'Administration régionale
voudra soumettre à l'attention du Conseil, et d'autre part la
requête elle-même.
Dans le
cas présent, la relation est assez claire:
l'objet de cet achat est de donner une possibilité de réalisation
aux porteurs de handicaps. Le problème a été analysé il y a
longtemps par l'Assesseur et le Comité compétent. Pour différentes
raisons, nous n'avions pu soumettre à l'attention du Conseil cet
achat, tant attendu par les familles concernées et surtout par
l'association des porteurs de handicaps. Cet immeuble pourrait donc
être acheté pour cette destination.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Noi siamo d'accordo sull'acquisto di
questa struttura da mettere a disposizione dei portatori di
handicaps, però vorremmo avere dei chiarimenti. Nel testo della
delibera si dice che il capannone dovrebbe servire "per soggetti
portatori di handicap gravi", ma nella perizia stilata da un
tecnico c'è scritto che questi portatori di handicaps, per recarsi
ai servizi e alle docce, dovrebbero salire dei gradini, così come
dovrebbero salire un'intera rampa di scale per raggiungere il
secondo piano del capannone. È ovvio che, se questo capannone
dev'essere messo al servizio di portatori di handicaps gravi,
dovrebbe avere un ascensore. La relazione fa un breve cenno ad un
ascensore, ma si tratta solo di un montacarichi. Mi auguro quindi
che nell'edificio venga predisposto un apposito ascensore.
Qui si dice che la Regione acquista il capannone dalla società
"Henriet Germano & C. di Henriet Germano e Truc Romilda
s.n.c.", mentre nel N.C.E.U. si dice che la ditta proprietaria del
capannone è la Società Valco S.p.A., con sede in Aosta e pertanto
io vorrei sapere chi è il vero proprietario del capannone. Per il
resto noi siamo d'accordo sull'acquisto di questo capannone da
mettere a disposizione degli handicappati.
PRESIDENTE:
Ha chiesto la parola il Presidente della
Giunta,Rollandin; ne ha facoltà.
ROLLANDIN (U.V.):
Les préoccupations du Conseiller
Bajocco sont légitimes, à propos de la nécessité qu'il y ait des
locaux en fonction des exigences des personnes qui devraient les
utiliser. Vu qu'il y a des handicapés, il faut qu'il y ait
l'ascenseur: comme on peut le constater sur le plan, il y a un
ascenseur qui, à l'origine, était utilisé seul pour le "trasporto
merci"; cet ascenseur peut être utilisé pour les besoins des
porteurs de handicaps. Pour le reste, les propriétaires sont Truc
Romilda e Henriet et font partie de cette société VALCO.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Io non so se questa è la nuova
scheda...
(Voce fuori microfono: "Segue la traccia!")
Ah, sì! Io ero un pochino incerto se fare o meno questa
osservazione, ma poi ho deciso di farla comunque. Non vorrei dire
delle "fesserie", perché non ho effettuato alcun controllo, ma
guardando la data, mi sembra che si tratti della stessa perizia che
è stata presentata in Consiglio la volta scorsa. Comunque ciò ha
poca importanza, vista anche la destinazione d'uso del secondo
piano di quel capannone, sebbene sulla destinazione noi nutriamo
qualche serio dubbio che quello prescelto sia il posto più idoneo.
Può darsi che non si riesca a trovare niente di meglio, ma vorrei
chiedere se si tratta di una destinazione definitiva, nel senso che
si vuol mettere a disposizione degli handicappati
"vita-natural-durante" proprio questo centro, senza che si possa
trovare qualche cosa di meglio, possibilmente con un po' di verde,
lontano dalle strade ed in zone che favoriscano la pur limitate
possibilità di ricupero anche dei portatori di handicaps gravi. Non
mi sono preso la briga di controllare la perizia, ma certamente mi
aspettavo qualche cosa di diverso rispetto a quanto ci è stato
presentato.
PRESIDENTE:
Ha chiesto la parola l'Assessore alla Sanità
ed Assistenza Sociale,Voyat; ne ha facoltà.
VOYAT (U.V.):
Questa è l'unica soluzione che si è potuta
trovare, in accordo con la cooperativa con la quale la Regione
stipulerà una convenzione per la gestione del centro, di cui siamo
sprovvisti, per gli handicappati gravi ultraventunenni. Se in
futuro avremo la possibilità di trovare dei locali più adatti, con
spazi verdi, come diceva il Consigliere Viberti, potremo anche
spostarvi questo servizio.
ROLLANDIN
(fuori microfono): "Abbiamo già trovato a
Gressan".
VOYAT (U.V.):
Stando alle richieste e alle necessità che
abbiamo, io penso che anche quando sarà finita la struttura di
Gressan ci sarà ugualmente bisogno di quella di Quart. Per quanto
concerne il tema dell'area verde, c'è da osservare che un idoneo
mezzo di trasporto potrebbe condurre i portatori di handicaps nelle
zone verdi limitrofe, come già si verifica a Gressan o ad
Aymavilles, dove esiste una casa di campagna con orti e
giardini.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ho chiesto la parola per
dichiarare il mio voto favorevole a questo provvedimento, ma solo
per lo scopo che esso si prefigge di andare incontro alle esigenze
dei portatori di handicaps gravi. Non penso che sia molto
determinante che la sede sia a Saint-Christophe o altrove, anche
perché la cooperativa che si impegna per la sua gestione si
impegnerà anche a gestire il trasporto di questi handicappati verso
il centro di sostegno. Però mi auguro che vi vengano apportate
delle ristrutturazioni, perché, stando almeno a quanto si può
capire dalla planimetria, non mi sembra che si tratti di locali
molto idonei per essere adibiti a centro di sostegno per gli
handicappati. Dopo queste brevi considerazioni ricordo ancora una
volta che voterò a favore del provvedimento.
PRESIDENTE:
Se nessuno chiede la parola metto in
votazione la delibera in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK