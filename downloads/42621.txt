Consiglio Regionale della Valle d'Aosta - Oggetto del Consiglio n. 161 del 14 dicembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 161 del 14 dicembre 2020 - Resoconto
OBJET N° 161/XVI - Communications du Président du Conseil
régional.
Bertin (Presidente) -
Alla presenza di 33 Consiglieri,
possiamo dare inizio ai lavori del Consiglio. Punto all'ordine del
giorno n. 1.
Il 6 dicembre scorso è scomparso all'età di 81 anni Cesare Quey,
farmacista di Verrès e apprezzato amministratore locale. Quey fu
anche consigliere regionale dal 1976 al 1978 militando nel gruppo
dei Democratici Popolari.
La nostra Assemblea si unisce al dolore della famiglia nel
ricordare una persona che ha dedicato una parte significativa della
sua vita al servizio della propria comunità. La sua esperienza ci
consegna un esempio chiaro di dedizione e di competenza tanto come
amministratore quanto come farmacista profondamente radicato al
proprio territorio. Chiedo ai colleghi se vogliono intervenire e
propongo di osservare un minuto di silenzio alla sua memoria.
L'Aula osserva un minuto di silenzio.
Presidente -
La Conferenza dei Capigruppo, nella riunione
di venerdì scorso, ha deciso l'ordine del giorno di quest'adunanza
del Consiglio. Nella seduta pomeridiana esamineremo i punti n. 1,
n. 2, n. 3, n. 3.01, n. 4, n. 5, n. 6, n.7, n. 8, n. 16 e n. 17.
Inizieremo inoltre l'illustrazione del DEFR e delle leggi di
bilancio con interventi dei relatori di maggioranza, consigliere
Malacrinò, e di minoranza, consigliere Aggravi, nonché
dell'Assessore alle finanze e del Presidente della Regione. La
discussione generale abbinata delle due relazioni della Corte dei
Conti, punti n. 10, n. 11, n. 12, n. 13, n. 14 e n. 15, del DEFR e
del disegno di legge di bilancio inizierà nella seduta mattutina di
domani, martedì 15. Vi ricordo inoltre che è fissato per le ore
11:00 di domani il deposito degli emendamenti. Gli eventuali ordini
del giorno dovranno essere presentati prima della chiusura della
discussione generale. L'esame abbinato dei documenti di bilancio
proseguirà nelle giornate di mercoledì e giovedì, ricordando che, a
causa della situazione di pandemia, i lavori non potranno
proseguire nella sessione notturna. Dopo la chiusura della
discussione generale ci saranno le repliche dei Consiglieri
relatori, dell'Assessore e del Presidente della Regione, oltre che
le votazioni degli eventuali ordini del giorno. Si verrà quindi
alla presa d'atto della relazione della Corte dei Conti e la
votazione del DEFR. Si proseguirà con la votazione separata della
legge di stabilità regionale e delle sue disposizioni collegate e
del bilancio. Al momento della votazione finale della legge di
stabilità si potranno effettuare le dichiarazioni di voto congiunte
sui tre disegni di legge. La Conferenza dei Capigruppo ha poi
convenuto di proseguire l'ordine dei lavori con l'esame dei punti
restanti dell'altro Consiglio regionale.
La Conferenza dei Capigruppo ha inoltre deciso il calendario
delle adunanze consiliari da gennaio a settembre 2021, che sono
state comunicate a tutti i Consiglieri tramite
e-mail
.
Vi sono richieste di intervento su questo punto? Consigliere
Manfrin ne ha facoltà.
Manfrin (LEGA VDA) -
Per richiederle un'informazione.
Abbiamo visto che sono stati approvati durante la seduta del
Consiglio regionale del 3 dicembre due leggi regionali: la legge n.
10, concernente: "Riconoscimento dei debiti fuori bilancio della
Regione, ratifica di variazioni di bilancio e altri interventi
urgenti" e la legge regionale n. 11, concernente: "Misure di
contenimento della diffusione del virus SARS-COV-2 nelle attività
sociali ed economiche della Regione autonoma Valle d'Aosta in
relazione allo stato di emergenza". Mentre la legge n. 10, quindi
quella dei debiti fuori bilancio, è stata pubblicata nel bollettino
n. 67 del 4 dicembre, la legge n. 11 è stata pubblicata sul
bollettino n. 69, quindi né sul bollettino n. 67, né sul bollettino
n. 68, che è del 9 dicembre, ma in quello dell'11 di dicembre. Le
chiedo, siccome mi è oscuro comprendere le motivazioni di tale
tardiva pubblicazione, se questo è dovuta alla mancata trasmissione
da parte degli uffici del Consiglio della legge approvata, la legge
n. 11, agli uffici competenti perché non comprendo perché due leggi
approvate nello stesso giorno siano state pubblicate a distanza di
più di una settimana di differenza di giorni. Se quindi ci può
chiarire questo punto, gliene saremo grati, Presidente.
Presidente -
Una è stata trasmessa mercoledì, l'altra
giovedì, poi la pubblicazione non dipende dagli uffici del
Consiglio. La parola al consigliere Manfrin.
Manfrin (LEGA VDA) -
Lei quindi mi conferma che gli
uffici del Consiglio hanno trasmesso tempestivamente entrambe le
proposte di legge all'ufficio che mi pare dipenda dalla Presidenza
della Regione, è corretto?
Presidente -
Sono state, le ripeto, trasmesse mercoledì
una, giovedì l'altra.
Manfrin (LEGA VDA) -
La ringrazio per l'informazione,
faccio notare ovviamente all'Aula che una legge: la n. 10, quella
che è stata pubblicata immediatamente, conteneva degli emendamenti
e quindi aveva necessità di un coordinamento formale del testo, la
n. 11 invece è stata pubblicata così come approvata da quest'Aula.
Mi limito a far notare questo particolare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK