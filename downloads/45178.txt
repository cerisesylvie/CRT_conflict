Consiglio Regionale della Valle d'Aosta - Oggetto del Consiglio n. 1977 del 2 novembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1977 del 2 novembre 2022 - Resoconto
OGGETTO N. 1977/XVI - Interrogazione: "Modalità di controllo
sull'adeguata erogazione del servizio pubblico di collegamento tra
la città di Aosta e l'Alta Valle".
Marguerettaz (Presidente) -
Punto n. 12 all'ordine del
giorno. Ha chiesto la parola il Presidente della Regione.
Lavevaz (UV) -
Si chiede "Quale sia la modalità di
controllo adottata da parte delle competenti strutture
dell'Amministrazione sull'adeguata erogazione del servizio".
L'espletamento del servizio di trasporto pubblico locale
automobilistico regionale in Alta Valle è di competenza, come noto,
della società Arriva Italia Srl, a seguito di aggiudicazione della
relativa gara d'appalto ad evidenza pubblica.
Gli uffici competenti verificano il corretto svolgimento del
servizio propriamente inteso in termini di corse effettuate o
limitazioni, sospensioni, eventuali deviazioni di percorso,
analizzando i rapporti bimestrali di servizio che il concessionario
è tenuto a presentare agli uffici competenti, a norma del
capitolato tecnico del contratto di servizio.
Annualmente il concessionario è tenuto anche a presentare il
rapporto annuale dei servizi, ove possibile verificare i dati
gestionali del servizio in termini di produttività del servizio,
percorrenze, così come fattori complementari allo stesso, ossia
pulizia, sicurezza e manutenzione, informazioni, biglietterie,
qualità percepita e attesa eccetera.
Il concessionario è tenuto altresì a produrre alla Regione la
carta della mobilità, un documento di riferimento per l'utenza che
fruisce del servizio di trasporto pubblico locale, nel rispetto
delle vigenti normative in materia di principi sull'erogazione dei
servizi pubblici e dei relativi standard di qualità e quantità dei
servizi.
L'ufficio competente è tenuto altresì a effettuare verifiche
ispettive a campione sui collegamenti in esercizio.
Nella seconda domanda si chiede "Se ad oggi siano pervenute
segnalazioni su problematiche e/o disagi riguardanti le tratte".
Sono pervenute ad oggi, riferiscono gli uffici, segnalazioni su
situazioni di sovraffollamento per cui è stato inserito poi un
mezzo aggiuntivo, con il mezzo in partenza da Courmayeur alle ore
13:35.
La terza domanda: "Se sia mai stata valutata, di concerto con
chi oggi eroga il servizio, l'opportunità di prevedere corse
dirette verso i Comuni più distanti dalla città di Aosta, con
particolare riguardo agli orari utilizzati dagli studenti".
L'ipotesi tratteggiata nella terza domanda non è stata ad oggi
valutata, considerandosi il servizio di trasporto pubblico locale
reso dall'autolinea Aosta-Courmayeur quale collegamento
fondamentale anche tra i Comuni del Fondovalle, in primis il
capoluogo, e i Comuni ubicati nelle vallate laterali, con corse
dirette si perderebbe la possibilità della corrispondenza con le
corse per queste valli laterali.
Le corse fruite prevalentemente dagli studenti non possono
essere intese come corse puramente scolastiche, essendo il servizio
di trasporto pubblico locale destinato per definizione a un'utenza
indifferenziata, utilizzato quindi anche dai pendolari e da altri
viaggiatori occasionali; sono corse inserite in esercizi ad orario
compatibili e favorevoli alla domanda di natura scolastica, ma non
sono dedicate alla stessa in via esclusiva.
Presidente -
Per replica, la parola al collega
Aggravi.
Aggravi (LEGA VDA) -
Ringrazio l'Assessore per le
specifiche. Con quest'interrogazione voglio porre alla sua
attenzione, e anche
all'attenzione degli uffici, alcune
segnalazioni che ho ricevuto, e, lo avrà inteso anche dall'ultima
domanda, e in parte, giustamente, è proprio quello che lei diceva:
la problematica nasce soprattutto sulle corse che sono più
interessate dagli studenti.
Lei mi sottolineava un mezzo aggiuntivo da Courmayeur alle ore
13:30; al di là di questo, la problematica che è stata segnalata
più volte sono gli allungamenti rispetto alle partenze da Aosta e
verso l'Alta Valle. più che in discesa. nell'ora, appunto, delle
ore 13:30 e delle ore 12:30, laddove sappiamo uno dei due orari
essere a maggior utilizzo degli studenti.
Soprattutto degli arrivi, nella parte alta della Valle, molto
tardivi: mi si segnalano delle percorrenze molto lunghe e quindi un
arrivo in forte ritardo, così come anche sul sovraffollamento,
questo è vero e qui appunto nasce il discorso del mezzo aggiuntivo,
ma più che altro pesanti ritardi sul raggiungimento della parte
alta della regione.
Sicuramente non si può in senso lato prevedere delle corse
dedicate soltanto a una tipologia di fruitori, però io le chiederei
- visto che ci sono tutta una serie di documentazioni che vengono
fornite da chi oggi effettua il servizio - di farsi un po' carico,
con gli uffici soprattutto, di comprendere un po' meglio se
effettivamente ci sono dei forti ritardi, soprattutto sulla parte
di rientro dalla scuola secondaria, o comunque superiore, quindi da
Aosta, sulla parte alta della Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK