Consiglio Regionale della Valle d'Aosta - Oggetto del Consiglio n. 257 del 15 novembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 257 del 15 novembre 1971 - Resoconto
OGGETTO N. 257/71 - Fatturato dello stabilimento di Aosta
della Società nazionale "Cogne". Versamento della relativa IGE in
Valle d'Aosta. (Interrogazione)
Chantel (P.S.I.)
- Dunque, io ho portato qui una
documentazione in cui, in data 29 luglio 1971, indirizzi,
arretrati, ecc., ho mandato a tutte le imprese della Valle d'Aosta
la seguente lettera: prot. n. 46747/5 - 29 luglio 1971 - vi leggo
quella indirizzata alla Cogne, che è uguale a quelle mandate agli
altri enti.
"Versamento dell'imposta generale dell'entrata da parte delle
società aventi sede fiscale fuori della Valle d'Aosta.
Per opportuna conoscenza e con preghiera di cortese,
autorevole interessamento, trasmetto copia della lettera inviata
alla Società regionale del 23 luglio 1973 riguardante l'oggetto
sopraindicato.
Si tratta di questione che riveste particolare importanza e
urgenza, avuto riguardo ai notevoli riflessi finanziari derivanti
dal versamento in Valle d'Aosta, da parte della Società Nazionale
Cogne, dell'imposta generale entrata relativa al proprio fatturato,
in relazione alle norme sul riparto tributario erariali fra lo
Stato e la Regione.
Cordiali saluti.".
A questa lettera - che è stata inviata a diversi enti - l'ILSSA
VIOLA ha aderito immediatamente al versamento, a partire
dall'ultimo quadrimestre, cioè: settembre/ottobre, novembre e
dicembre.
In quanto alla Châtillon, rispondeva:
"Versamenti imposta generale entrata. Con V/, ecc., ci avete
richiesto di voler esaminare la possibilità di versare l'IGE
gravante sul fatturato, relativo al nostro stabilimento Châtillon,
con modalità che comportino la corresponsione dell'imposta medesima
nel territorio regionale e ciò ai fini dell'attribuzione alla
Regione, ecc.
In merito si precisa che la richiesta non può essere accolta
in quanto la vendita dei nostri prodotti è esente da IGE ai sensi
di legge."
La SIP, interpellata, ha dichiarato che lei non versa l'IGE ma,
anno per anno, contratta con l'Amministrazione finanziaria un quid
di percentuale sugli affari che riguarda la sua estensione di reti
in tutta Italia e cioè che riguarda l'Alto Adige, la Sicilia, la
Sardegna e la Valle d'Aosta, il Piemonte e dovunque la SIP ha la
gestione dei telefoni pubblici.
Ha garantito però che per il prossimo anno avrà la possibilità -
trattandosi di I.V.A. - di comunicare alla Regione quali sono gli
interventi inerenti alla gestione Valle d'Aosta.
La Cogne si trova nelle stesse condizioni, perché, dopo aver
inviato la lettera, naturalmente uno dei responsabili
dell'amministrazione della Cogne ha creduto di trattare col
Ministero delle Finanze, a Roma.
Io l'ho saputo e ho detto: guardi, è con noi, che abbiamo degli
interessi in questa cosa, che dovrebbe essere trattata la
questione.
E in una di queste riunioni, avendomi dichiarato che anche la
Cogne versa non direttamente, ma attraverso una finanziaria le
imposte e l'IGE che riguarda i diversi stabilimenti che ha
associati, mi ha però promesso, ma non so se l'abbia fatto o meno,
che avrebbe cercato di stralciare almeno l'ultimo trimestre per
quel che riguarda la Valle d'Aosta.
Per l'ILSSA mi consta che ha già versato e il dr. Cramer ha dato
conferma di questo versamento.
Perciò non è che c'è stata una preoccupazione, ma ripeto, fin
dal luglio, quando in un certo qual modo la legge era stata ormai
concordata e accettata in via di massima dai diversi rappresentanti
e dal Governo e dalle Commissioni finanziarie dei diversi Ministeri
Programmazione, Tesoro e Finanze, la preoccupazione della Giunta e,
attraverso la Giunta, dell'Assessorato alle Finanze, è stata quella
di invitare, nel limite del possibile, di aumentare quella che era
la nostra eventuale IGE o percentuale sul riparto.
Pedrini (P.L.I.)
- Ringrazio l'Assessore prima di tutto
per la risposta e per aver anticipato una mia richiesta, che era
proprio quella che avrei avuto piacere di avere, quella
documentazione.
Nello stesso tempo volevo aggiungere che l'Assessore ha detto:
facciamo così vedere la nostra preoccupazione. Io sono lieto di
questo, ne prendo atto, ma nessuno aveva messo in dubbio che
l'Assessorato non se ne fosse preoccupato. Comunque io mi auguro
che si continui a fare pressioni sulla Cogne affinché, per quanto
riguarda lo stabilimento di Aosta, venga almeno versato in Valle.
Nient'altro. Quindi ne prendo atto e sono lieto che l'ILSSA - come
al solito quelli del fondo valle rispondono sempre meglio di quelli
del centro. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK