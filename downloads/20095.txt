Consiglio Regionale della Valle d'Aosta - Oggetto del Consiglio n. 80 del 24 settembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula
Oggetto del Consiglio n. 80 del 24 settembre 2003 - Resoconto
OGGETTO N. 80/XII - Impegno alla Giunta ad adoperarsi per
assicurare congrui finanziamenti al Parco nazionale del Gran
Paradiso. (Ritiro di mozione - Approvazione di risoluzione)
Mozione
Appreso che il Ministero dell'Ambiente ha ridotto
considerevolmente il finanziamento annuo al Parco Nazionale Gran
Paradiso;
Rilevato che tale riduzione pone in gravi difficoltà l'Ente
che gestisce il Parco costringendolo ad interrompere alcune
attività ed impedendo le già programmate assunzioni di nuove
guardie del Parco;
Sottolineato il valore e l'importanza del più prestigioso ed
antico Parco nazionale italiano, che ha appena festeggiato gli
ottanta anni di funzionamento;
il Consiglio regionale
Contesta
la decisione assunta dal Ministero dell'Ambiente;
Chiede
che venga attribuito al Parco Nazionale Gran Paradiso un
finanziamento per il 2003, almeno pari a quello del 2002;
Invita
i parlamentari della Valle d'Aosta ad assumere gli atti
necessari al fine di modificare la decisione assunta dal Ministero
dell'Ambiente;
Impegna
la Giunta regionale ad adoperarsi affinché le attività, i
progetti e le assunzioni programmate dall'Ente Parco possano
riprendere rapidamente il loro regolare svolgimento;
Delibera
di inviare copia della presente mozione al Ministro
dell'Ambiente ed al Presidente del Parco Nazionale Gran
Paradiso.
F.to: Riccarand - Curtaz - Squarzino Secondina
Président - La parole au Conseiller Riccarand.
Riccarand (Arc-VA) - Abbiamo tutti appreso che il Ministero
dell'ambiente ha ridotto considerevolmente il finanziamento annuo
al Parco nazionale del Gran Paradiso, si tratta di una decurtazione
di circa 620.000 euro su un bilancio di 4.000.000 di euro, quindi
si tratta di un taglio molto consistente. Questa riduzione di
risorse, evidentemente, pone l'Ente Parco in una situazione di
grave difficoltà, cosa che ha già determinato il blocco di 2 nuove
assunzioni di guardia parco - che era già stato deciso, ma doveva
ancora essere operativo - e rischia anche di mettere in discussione
alcune attività che erano state programmate. Poiché il Parco
nazionale del Gran Paradiso è sicuramente una realtà di grande
prestigio, è il più antico parco nazionale italiano, è una realtà
importante per la Valle d'Aosta, è un parco conosciuto e apprezzato
a livello internazionale, chiaramente questa riduzione di risorse è
un fatto negativo.
Lo scopo di questa mozione quindi è quello di prendere posizione
come Consiglio regionale contro questa decurtazione, cercando di
operare a tutti i livelli, dai Parlamentari al Consiglio regionale
e alla Giunta, affinché vi sia una correzione rispetto alla
decisione che è stata assunta, in modo che vi sia una
reintegrazione dei fondi che sono stati tagliati al parco e vi
siano anche tutte le iniziative opportune da parte della Giunta
regionale, in modo da far fronte ad eventuali difficoltà operative
che si dovessero determinare all'interno del Parco nazionale del
Gran Paradiso.
Président - Le débat est ouvert. La parole au Président de la
Région, Perrin.
Perrin (UV) - Nous partageons bien sûr les préoccupations
exprimées par le Conseiller Riccarand. Nous voulons réaffirmer
l'importance de la fonction du parc, son rôle dans la communauté et
même l'action que la Région est en train de mener à travers la
fondation et l'accord qui a été signé avec le parc pour développer
la sauvegarde de l'environnement et la valorisation des zones et
des communes dans le parc. Nous savons de l'engagement aussi de nos
Parlementaires, de façon particulière du Sénateur de la Vallée
d'Aoste, pour cette question et nous aurons la visite de la
Commission parlementaire compétente dans les prochains jours; cela
c'est un signal d'intérêt vers cette institution pour nous très
importante.
Je remercie donc pour avoir soulevé ce problème et je
proposerais la présentation d'une résolution qui ait la force
d'engager, à travers l'action des Parlementaires et du Gouvernement
régional, le Gouvernement et le Ministre responsable, afin de
maintenir le pacte et donc de pouvoir voir allouer la somme qui a
été retirée de la part des financements au parc; je proposerais
qu'on aille approuver une résolution.
Président - Je donne lecture de la résolution présentée par le
Président de la Région:
Risoluzione
Il Consiglio regionale della Valle d'Aosta
Preso atto della riduzione dei finanziamenti agli Enti Parco
da parte del Ministero dell'Ambiente che ha abbondantemente
superato il 10% preventivato e comunicato nel mese di ottobre del
2002;
Accertato che tali decurtazioni penalizzano in modo
particolare il Parco Nazionale del Gran Paradiso riducendone i
programmi di sviluppo e condizionano pesantemente la gestione del
personale;
Rilevato come il rapporto tra Parco Nazionale e popolazioni
locali sia oggi improntato alla collaborazione e al rispetto delle
reciproche esigenze;
Precisato che è all'esame delle suddette parti il piano di
sviluppo del Parco e che è in corso un'importante azione tesa a
migliorare la professionalità dei Guardaparco;
Osservato come sia fondamentale tanto per il Parco Nazionale
quanto per le realtà territoriali socio-economiche coinvolte che vi
sia continuità nell'azione di sviluppo intrapresa, oggi messa in
discussione dai tagli ministeriali;
Fatto presente il notevole impegno politico legislativo ed
economico che la Regione autonoma Valle d'Aosta ha sino ad oggi
profuso in favore del Parco e delle comunità locali interessate per
il loro equilibrato sviluppo e per la salvaguardia della
specificità dei Guardaparco;
Ricordato l'impegno e le numerose azioni intraprese per
questi obiettivi dai parlamentari valdostani;
Sottolineata l'importanza per la Valle d'Aosta della presenza
del Parco Nazionale del Gran Paradiso per la sua valenza ambientale
e per la sua promozione a livello internazionale;
Richiamata la nota in data 20 giugno 2003 del Ministro
dell'Ambiente, indirizzata alla Presidenza del Senato, nella quale
si ribadiva la necessità che lo stanziamento del capitolo
comprendente i contributi agli enti Parco nazionali fosse
incrementato di almeno 75 milioni di euro per garantire al meglio
la funzionalità degli enti stessi;
Richiamati altresì gli interventi presso le commissioni
ambiente e bilancio del Senatore della Valle d'Aosta con il quale
questo richiedeva adeguate risorse finanziarie attraverso il
rispetto della richiesta del Ministro dell'Ambiente sopra
richiamata;
Invita
i Parlamentari valdostani e il Governo regionale a continuare
la loro azione nei confronti del Governo per assicurare le risorse
finanziarie necessarie al Parco Nazionale del Gran Paradiso per
permettere a questo di svolgere i propri compiti con efficienza e
di interagire con le comunità locali per favorire il comune
processo di sviluppo sostenibile.
F.to: Perrin
La parole au Conseiller Riccarand.
Riccarand (Arc-VA) - Vorrei solo fare un'osservazione.
Esamineremo la risoluzione predisposta dal Presidente della
Regione, però voglio ricordare al Consiglio che non c'è un divieto
a votare le mozioni presentate dai consiglieri di minoranza, si
possono anche votare, si possono anche modificare. Non vorrei che
diventasse una prassi che, ogni volta che c'è una mozione, si
presenti una risoluzione da parte della maggioranza, perché non mi
sembra un metodo corretto.
Président - La parole au Président de la Région, Perrin.
Perrin (UV) - Je crois que la présentation de la résolution est
une conséquence du problème qui a été soulevé par la motion, donc
elle renforce cette volonté de s'engager pour reporter la situation
des financements du parc dans les prévisions qui avaient été faites
et donc pour pouvoir donner cours aux engagements que
l'administration du parc a pris à travers les sommes qui avaient
été prévues. C'est dans cette direction que va la présentation de
cette résolution.
Président - La parole au Conseiller Borre.
Borre (UV) - Vorrei che questa risoluzione fosse presa con uno
spirito diverso, non con la volontà di far ritirare una mozione ai
"Verdi", perché ha ragione il Consigliere Riccarand: anche le
mozioni della minoranza vanno prese in considerazione e questo in
passato è avvenuto. Ho letto di mozioni presentate dal Consigliere
Riccarand in merito al parco, che sono state votate dall'intero
Consiglio… non era in maggioranza, io
ero bambino quando Riccarand era Consigliere, allora sono andato a
sfogliare indietro e ho trovato i suoi
interventi…
Voglio ringraziare innanzitutto il Presidente Perrin per avere
preso l'iniziativa di fare una risoluzione sul parco, dimostrando
l'attenzione di questa Regione verso il Parco nazionale del Grand
Paradiso, altrimenti il Consiglio avrebbe demandato al Presidente
della Regione e alla Giunta di intervenire. È il Presidente invece
che si è fatto carico in prima persona di questa incombenza, perché
anche i Presidenti che lo hanno preceduto hanno trattato in prima
persona con il parco, sia per i finanziamenti che per difendere
l'organico del parco a fronte di tentativi non solo di ridurre i
finanziamenti, ma anche di inserire il Corpo forestale dello Stato
a controllare il parco.
Se voi andate indietro nella storia del parco - e non scherzavo
quando citavo il Consigliere Riccarand -, vedrete che i dibattiti
in quest'aula sul parco sono stati più che numerosi; prima perché
il parco poneva dei vincoli non indifferenti sul territorio, non vi
era dialogo con gli enti locali, quindi vi era una grossa
pressione. Lo Stato ha sempre vantato di essere attento
all'ambiente, specialmente ai parchi e al Parco nazionale del Gran
Paradiso, che compie 81 anni, quindi uno dei primi parchi, un parco
che a livello internazionale è considerato fra i migliori. Questa
considerazione veniva fatta solo perché si voleva mantenere tutte
le possibilità di controllo sull'Ente Parco, però i finanziamenti
erano pochi. Forse il Consigliere Riccarand si ricorda degli
scritti di Videsot, il primo Presidente del parco, che lamentava le
difficoltà di reperire finanziamenti. La Regione ha subito
cominciato a contribuire con dei fondi, anche se cercava di far sì
che il parco fosse più vicino agli interessi delle popolazioni e
della Regione, per degli anni vi sono stati dei contrasti non
indifferenti. Finalmente un nuovo consiglio di amministrazione con
ripartizioni diverse e quindi con gli enti locali all'interno, una
nuova maturazione forse delle generazioni che sono arrivate dopo,
hanno fatto sì che il dialogo iniziasse con le popolazioni.
Oggi ci troviamo di fronte non dico a un risultato eccellente,
perché vi sono ancora piccoli conflitti, ma vi è una collaborazione
non indifferente. In questi giorni stanno discutendo del piano
regolatore del parco, con dibattiti con i comuni interessati, vi è
una comunità del parco rappresentata dai sindaci che si confronta
con l'Ente Parco, la Regione ha creato la fondazione con legge
affinché gestisca quelle strutture nate per far sì che il
territorio del parco abbia una maggior promozione e sia più
interessante dal punto di vista turistico (ha speso oltre 10
miliardi di strutture!). La Regione inoltre ha dimostrato anche la
sua volontà di proteggere l'ambiente e di far sì che questa risorsa
sia a beneficio del turismo, creando il Parco del Monte Avic, con
la riserva - cara non solo al Consigliere Nicco, ma a tutti noi -
del Mont Mars, quindi con un lavoro non indifferente, una legge che
forse potrà essere da esempio e pilota per altre comunità
regionali.
La novità che lo Stato - e al di là di chi abbia fatto il
Ministro all'ambiente o prima all'agricoltura - non abbia mai
contribuito ai finanziamenti dovuti al parco, quindi viene da
lontano. Vedo però questa decurtazione estremamente più pericolosa
di quella che era prima la mancata volontà di finanziare e questa è
la mia lettura forse perché ho avuto occasione di partecipare a
diversi convegni, dove c'era il Parco e anche rappresentanti del
Ministero. La lettura che do io quindi è quella di voler riprendere
in mano "entrando dalla finestra" quello che la "chiusura di una
porta" non ha permesso a qualche dirigente del Ministero di avere
ed è il discorso che facevo prima dei CTA, Corpo territoriale
ambientale, Corpo della forestale, che doveva "entrare" come
sorveglianza dei parchi. La legge quadro poi prevedeva alcune
garanzie per il parco sulla tutela dei dipendenti, sulle sedi,
"cose" che dirigenti del Ministero non avevano allora accettato e
lo avevano anche manifestato con delle lettere, dicendo che non
erano "cose" regolari; il Ministro Ronchi aveva invece siglato
un'intesa della Regione Piemonte e della Regione Valle d'Aosta a
tutela del parco.
Vi sono poi anche i tagli che sono stati fatti, perché se andate
a leggere l'atto del Governo che è sottoposto al parere del Senato,
quindi della Commissione ambientale, si dice:
"In particolare è
necessario precisare che la disponibilità finanziaria concessa dal
Parlamento per l'anno in corso potrà quindi garantire soltanto le
spese di gestione di personale e funzionamento degli enti"
.
Cose che invece non si sono verificate, perché il taglio di 600.000
euro, che erano chiesti nel bilancio preventivo, vanno proprio a
colpire il personale… che non ha
possibilità di tagli perché, tagliando anche gli straordinari delle
guardie, questi soldi non possono essere spostati in altri
capitoli, ma devono andare nei premi incentivanti, quindi non
possono essere risparmi. Il documento conclude con il Ministro che
chiede al Governo uno stanziamento almeno fino a 75.000.000 di euro
per garantire il minimo indispensabile al funzionamento dei parchi,
quindi si vede che il Ministro è cosciente dell'insufficienza delle
risorse, ma vi sono degli interessi diversi.
Il taglio non è stato fatto per tutti i parchi, perché ho qui un
elenco - mi auguro che sia giusto, me lo hanno mandato da Roma -,
dove risulta che il Cilento e Vallo di Diano hanno 48.000 euro in
più; i Monti Sibillini, 159.000 euro in più; lo Stelvio, 43.000
euro in più; il Vesuvio, 49.000 euro in più. Viene colpito da
questa decurtazione quindi solo il Parco del Gran Paradiso, parco
che è stato, a detta della Commissione Ambiente del Parlamento, uno
dei parchi che ha dato l'impressione di essere il meglio gestito. È
un parco che ha avanzi di amministrazione inferiori a tutti gli
altri parchi ed è evidente che è un parco che per funzionare ha 83
dipendenti, quindi ha dei costi.
Concludendo, considerato l'interesse che ormai sta rivelando il
parco sul nostro territorio per il turismo, perché ormai è
difficile che chi viene in Valle d'Aosta non visiti il Parco del
Gran Paradiso, quindi è un richiamo non
indifferente… ed è un parco che al
contrario di quanto dice il Ministro…
perché il Ministro dice:
"Il parco deve avere una cultura
antropocentrica: al centro deve esserci l'uomo, significa che le
persone devono poterne usufruire, finora è accaduto che il parco
sia stato sinonimo soprattutto di divieti. È vero, in passato c'è
però stata una gara a dire: "Ho istituito il parco", "Viva il
parco", ma senza impegnarsi per farlo funzionare"
. Ecco, queste
non sono cose che si possono dire per il Parco del Gran Paradiso,
per queste ragioni mi auguro che il Governo accetti il nostro
invito e l'intervento che il Senatore ha fatto ieri nella
Commissione Ambiente e nella Commissione
Bilancio… di mantenere l'impegno di
riportare i soldi per i parchi: 75.000.000 di euro.
Président - La parole au Conseiller Riccarand.
Riccarand (Arc-VA) - Dobbiamo chiedere una sospensione di 10
minuti per valutare la risoluzione.
Presidente - Il Consiglio è sospeso per 10 minuti.
Si dà atto che la seduta è sospesa dalle 20,22 alle
20,46.
Président - Je donne lecture du nouveau texte de la
résolution:
Risoluzione
Preso atto della riduzione dei finanziamenti agli Enti Parco
da parte del Ministero dell'Ambiente, che ha abbondantemente
superato il 10% preventivato e comunicato nel mese di ottobre del
2002;
Accertato che tali decurtazioni penalizzano in modo
particolare il Parco Nazionale del Gran Paradiso, riducendone i
programmi di sviluppo, e condizionano pesantemente la gestione del
personale;
Rilevato come il rapporto tra Parco Nazionale e popolazioni
locali sia oggi improntato alla collaborazione e al rispetto delle
reciproche esigenze;
Precisato che è all'esame delle suddette parti il piano di
sviluppo del Parco e che è in corso un'importante azione tesa a
migliorare la professionalità dei Guardaparco;
Osservato come sia fondamentale tanto per il Parco Nazionale
quanto per le realtà territoriali socio-economiche coinvolte che vi
sia continuità nell'azione di sviluppo intrapresa, oggi messa in
discussione dai tagli ministeriali;
Fatto presente l'impegno politico legislativo ed economico
che la Regione autonoma Valle d'Aosta ha sino ad oggi profuso in
favore del Parco e delle comunità locali interessate per il loro
equilibrato sviluppo e per la salvaguardia della specificità dei
Guardaparco;
Sottolineata l'importanza per la Valle d'Aosta della presenza
del Parco Nazionale del Gran Paradiso per la sua valenza ambientale
e per la sua promozione a livello internazionale;
Ricordata la nota in data 20 giugno 2003 del Ministro
dell'Ambiente, indirizzata alla Presidenza del Senato, recentemente
richiamata dal senatore della Valle d'Aosta in sede di Commissione
Ambiente e Bilancio del Senato, nella quale si ribadiva la
necessità che lo stanziamento del capitolo comprendente i
contributi agli enti Parco nazionali fosse incrementato fino ad
almeno 75 milioni di euro per garantire al meglio la funzionalità
degli enti stessi;
Invita
i Parlamentari valdostani e
Impegna
il Governo regionale a continuare la loro azione nei
confronti del Governo per assicurare le risorse finanziarie
necessarie al Parco Nazionale del Gran Paradiso per permettere a
questo di svolgere i propri compiti con efficienza e di interagire
con le comunità locali per favorire il comune processo di sviluppo
sostenibile.
F.to: Perrin
La parole au Conseiller Riccarand.
Riccarand (Arc-VA) - Riteniamo che la mozione che abbiamo
presentato sia forse più incisiva della risoluzione che è stata
presentata, tuttavia riteniamo importante anche che vi sia una
posizione omogenea e compatta da parte del Consiglio regionale per
cercare di raggiungere un obiettivo. Prendiamo atto che vi è stata
la disponibilità ad accogliere alcune modifiche che abbiamo chiesto
di inserire rispetto al testo che ci era stato presentato, quindi
dichiariamo di votare a favore della risoluzione presentata dal
Presidente della Regione con le modifiche concordate e ritiriamo la
nostra mozione.
Presidente - Metto in votazione la risoluzione presentata dal
Presidente Perrin nel nuovo testo concordato:
Consiglieri presenti e votanti: 30
Favorevoli: 30
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK