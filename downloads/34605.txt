Consiglio Regionale della Valle d'Aosta - Oggetto del Consiglio n. 2356 del 18 aprile 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
FORESTE E TERRITORI MONTANI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2356 del 18 aprile 2012 - Resoconto
OGGETTO N. 2356/XIII - Interrogazione a risposta immediata:
"Verifiche in merito alla regolarità dello svolgimento delle prove
concorsuali per l'assunzione di guardie forestali".
Interrogazione a risposta immediata
Ripetute segnalazioni sono pervenute all'Amministrazione
regionale, alla Procura della Repubblica e al Difensore civico in
relazione allo svolgimento delle prove concorsuali in corso di
svolgimento per l'assunzione di guardie forestali;
Le doglianze riguardano la presunta assenza di controlli
durante la prova scritta, le modalità di svolgimento della prova
ginnico-sportiva e una ipotizzata penalizzazione delle candidate di
sesso femminile;
i sottoscritti Consiglieri regionali
Interrogano
la Giunta regionale per sapere se sono state, o se saranno
effettuate, verifiche circa la regolarità dello svolgimento delle
prove concorsuali in questione in relazione a quanto
segnalato.
F.to: Giuseppe Cerise - Bertin - Chatrian - Louvin - Patrizia
Morelli
Si dà atto che dalle ore 10 assume la presidenza il
Vicepresidente André Lanièce.
Presidente
- La parola al Consigliere Giuseppe
Cerise.
Cerise G. (ALPE)
- Merci M. le Président.
Crediamo che non siano sfuggite a nessuno le segnalazioni
indirizzate a diversi soggetti dell'Amministrazione regionale - ad
alcuni in quanto direttamente interessati, e ad altri per
conoscenza, oltre che alla Procura della Repubblica ed al Difensore
civico - riguardo a "presunte" anomalie che si sarebbero verificate
nel corso delle prove concorsuali per l'assunzione di guardie
forestali...segnalazioni riportate anche dalla stampa locale. Le
doglianze delle missive riguardano prevalentemente la presunta
assenza di controlli nell'espletamento della prova scritta, le
modalità di svolgimento della prova ginnico-sportiva, una
ipotizzata penalizzazione delle candidate, nonché una presunta
incompatibilità di un membro esperto della seconda
sottocommissione.
La nostra interrogazione non vuole in alcun modo esaltare quanto
segnalato nelle missive sopracitate, ma neppure banalizzarne il
contenuto. Possiamo condividere la dichiarazione da lei rilasciata
alla stampa quando dice: "aspettiamo di avere da parte delle
commissioni gli elementi necessari"; condividiamo meno quando,
riferendosi alle contestazioni, dice: "non è una novità, è sempre
successo"! Non mi pare che sia una costante quella di mettere in
discussione la regolarità dei concorsi pubblici!
Ci pare pertanto doveroso prestare la dovuta attenzione affinché
nei concorsi sia garantita l'imparzialità, che credo sia oggi un
diritto sempre più sentito dai candidati, in quanto il gap fra
l'offerta e la domanda di lavoro cresce in modo esponenziale. Cito
come esempio il concorso attualmente in atto: per un posto di B2 vi
sono 800 candidati ammessi. Dunque nessuna "caccia alle streghe" da
parte nostra, ma semplicemente la necessità di conoscere la reale
portata del problema e se sono state effettuate modifiche, al
riguardo, circa la regolarità delle prove concorsuali in questione.
Sono verifiche che riteniamo, oltre che opportune, doverose, a
garanzia di quella trasparenza ed imparzialità sopracitate.
Il Presidente era occupato in altre faccende mentre ho
illustrato l'interrogazione...
Rollandin
(fuori microfono)
- ...ho sentito, se
vuole le ripeto...
Cerise G. (ALPE)
- ...no, no, lei ha delle facoltà
veramente sorprendenti! Parlare con uno ed ascoltare un
altro...
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- Grazie Presidente.
In merito alle richieste:
"se sono state, o se saranno
effettuate, verifiche circa la regolarità dello svolgimento delle
prove concorsuali in questione in relazione a quanto segnalato"
da queste missive, si comunica che le verifiche circa la regolarità
dello svolgimento delle prove del concorso in argomento sono state
già avviate dal Coordinatore del Dipartimento del personale che, a
seguito delle segnalazioni pervenute anche all'Amministrazione
regionale, ha richiesto i chiarimenti di competenza al Comandante
del Corpo forestale valdostano ed al Dirigente della struttura
concorsi e incentivazione, rispettivamente in data 10 e 12 aprile
scorsi. Sono stati sentiti anche i segretari delle
sottocommissioni, che produrranno opportune relazioni e saranno
esaminati anche i verbali del concorso. Una volta raccolti tutti
gli atti, si provvederà alle valutazioni del caso e ad assumere gli
eventuali provvedimenti ritenuti opportuni.
Presidente
- La parola al Consigliere Giuseppe
Cerise.
Cerise G. (ALPE)
- Prendiamo atto che la sintesi è una
grande virtù di questa Giunta! Ci fa piacere il fatto che siano
stati avviati i dovuti approfondimenti, questo non può che
tranquillizzarci, in qualche modo, ma che un concorso pubblico
debba essere trasparente mi pare talmente scontato ed ovvio che non
ha nessuna necessità di essere ribadito!
A mio avviso bisognerebbe fare uno sforzo supplementare, creare
le condizioni affinché questa trasparenza e questa imparzialità
siano percepite dai candidati, ma anche dal pensiero comune, cosa
che non mi pare così scontata! Come il fatto che le segnalazioni
vengano fatte in forma anonima meriterebbe un approfondimento per
capirne la ragione: come mai la gente ha un certo timore ad esporsi
direttamente. Dunque, ripeto, senza strumentalizzazioni, ma anche
senza banalizzare, sarebbe opportuno cogliere l'occasione per
dimostrare che c'è la volontà di fare chiarezza, come lei ha
sottolineato, ciò che aiuterebbe a risaldare lo sfaldamento che c'è
fra cittadini e istituzioni, per ristabilire un rapporto di fiducia
reciproca. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK