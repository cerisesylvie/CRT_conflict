Consiglio Regionale della Valle d'Aosta - Oggetto del Consiglio n. 1047 del 24 febbraio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
ASSISTENZA SOCIALE
Invalidi civili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1047 del 24 febbraio 2010 - Resoconto
OGGETTO N. 1047/XIII - Interrogazione a risposta immediata:
"Sentenza del TAR della Valle d'Aosta in materia di provvidenze
economiche a favore di invalidi civili".
Interrogazione a risposta immediata
Appreso dagli organi di stampa che il Tribunale di Aosta ha
accolto il ricorso di un cittadino valdostano contro la richiesta
di ripetizione di pensione di invalidità civile indebitamente
percepita avanzata dall'Amministrazione regionale nei confronti di
alcuni cittadini;
Ricordato come la problematica fosse stata oggetto di ampio
dibattito in V Commissione e durante la seduta consiliare dell'11
giugno 2009 e avesse dato luogo all'approvazione del disegno di
legge: "Modificazioni alla legge regionale 7 giugno 1999, n. 11
(Testo unico in materia di provvidenze economiche a favore di
invalidi civili, ciechi civili e sordomuti)";
i sottoscritti Consiglieri regionali
Interrogano
l'Assessore competente per sapere:
1) se rispetto ai contenuti della sentenza del TAR il Governo
regionale intende ricorrere ad altro grado di giudizio.
F.to: Patrizia Morelli - Chatrian - Bertin - Giuseppe Cerise
- Louvin
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président. Bonjour à tout
le monde.
La questione della richiesta di restituzione di pensione
d'invalidità civile - che secondo la Regione era stata percepita
indebitamente da 19 cittadini - era stata oggetto di approfondito
dibattito in V Commissione ed in Consiglio, in occasione
dell'approvazione del disegno di legge n. 29. Ricordo, in sintesi,
che il problema scaturiva dal fatto che la Regione aveva continuato
ad erogare - indebitamente dal suo punto di vista - delle pensioni
d'invalidità civile per quasi 10 anni, fino al momento in cui, nel
2008, una modernizzazione del sistema informatico di gestione dei
dati aveva messo in evidenza la discrepanza esistente fra le
persone che, secondo la Regione, avevano i requisiti, e le persone
che effettivamente percepivano la pensione.
Le audizioni in commissione avevano messo in evidenza
essenzialmente due aspetti: che non ci fosse dolo da parte dei
percettori e che gli errori fossero imputabili ad errori
dell'Amministrazione, la quale peraltro aveva utilizzato anche toni
perentori addirittura definiti "minacciosi" nei confronti degli
invalidi e, secondariamente, che il mantenimento delle pensioni da
parte degli invalidi fosse avallato dall'aver acquisito i diritti
entro una data limite.
La posizione dell'Assessorato, avvalorata da pareri legali, era
stata ferma nel richiedere la restituzione. Su
La Stampa
di
domenica 21 apprendiamo che il tribunale di Aosta ha accolto il
ricorso di uno dei 19 cittadini percettori di pensione d'invalidità
a cui la Regione aveva chiesto la restituzione.
Siamo dunque a chiedere alla Regione e all'Assessore se
intendono mantenere la loro posizione e se intendono ricorrere ad
un grado successivo di giudizio.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente.
Ricordo che il provvedimento oggetto d'impugnazione riguarda la
revoca dell'assegno di invalidità nei confronti di soggetti ai
quali è stata riscontrata, in sede di visita medica, una
percentuale di invalidità inferiore alla soglia del 74 percento,
prevista dal decreto ministeriale del 5 febbraio 1992.
Premesso che, trattandosi di vertenza in materia di invalidità
civile, la sentenza è stata resa dal tribunale di Aosta in
composizione monocratica e non dal TAR, si precisa che le
motivazioni della sentenza depositata il 17 febbraio sono state
trasmesse alla Regione soltanto nella giornata di lunedì. È
evidente, pertanto, che non è possibile pronunciarsi in questo
momento in merito all'eventuale impugnazione, essendo necessaria
una più compiuta ed attenta valutazione delle motivazioni addotte
dal giudice; peraltro, altri contenziosi di analoga natura sono
tuttora pendenti e saranno, a breve, nel mese di marzo, discussi e
decisi.
In ogni caso desidero rassicurare circa il fatto che ogni
determinazione in merito all'eventuale appello sarà assunta non in
modo aprioristico, ma solo se saranno ravvisate dai competenti
uffici valide argomentazioni giuridiche; questo perché, la Regione
- pur avendo a cuore la posizione dei soggetti ricorrenti
appartenenti a categorie socialmente svantaggiate, come dimostra il
provvedimento legislativo di modifica della legge regionale n.
11/1999 approvato lo scorso anno - ha anche e soprattutto il dovere
di tutelare le finanze regionali che appartengono alla
collettività.
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président.
Ribadiamo la perplessità che già avevamo espresso in sede di
discussione del disegno di legge: riteniamo che la Regione debba
andare molto cauta, come giustamente ha osservato anche
l'Assessore, nel promuovere azioni dure nei confronti di cittadini
che si trovano in oggettive situazioni di fragilità.
Invitiamo l'Assessore a valutare bene l'opportunità di
proseguire, perché se il giudizio del tribunale di Aosta dovesse
venire confermato in un grado successivo, la Regione ne uscirebbe
piuttosto male e anche noi teniamo all'onorabilità e alla
credibilità della Regione.
Président
- L'Assesseur Lanièce doit s'éloigner pour une
raison institutionnelle; il m'a demandé s'il est possible de
discuter tout de suite le point 15 à l'ordre du jour... vous êtes
d'accord? Point 15 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK