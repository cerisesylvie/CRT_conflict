Consiglio Regionale della Valle d'Aosta - Oggetto del Consiglio n. 2933 del 18 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2933 del 18 dicembre 1991 - Resoconto
OGGETTO N. 2933/IX Indagine preliminare per la salvaguardia
ambientale del comprensorio del Monte Bianco - "Espace Mont Blanc"
(Approvazione di risoluzione)
.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Il documento che viene sottoposto oggi
all'attenzione del Consiglio per una presa d'atto, rappresenta un
primo inquadramento delle problematiche territoriali ed ambientali
del comprensorio del Monte Bianco e offre indicazioni su un primo
quadro di intenti.
La filosofia sottesa allo studio è comunque quella, rivelatasi
comune anche agli studi della Svizzera e della Francia, di una
valorizzazione attiva della montagna, compatibile con l'ambiente,
che contemperi le necessità delle popolazioni locali e quindi la
promozione di attività socio-economiche con l'esigenza primaria di
tutela ambientale.
Dalla quarta riunione tripartita dei ministri dell'ambiente
d'Italia, Francia e Svizzera, tenuta a Chambéry il 25-26 ottobre
scorso, è emersa la necessità di procedere ad uno studio di
fattibilità transfrontaliero comune basato sulle seguenti
caratteristiche:
1) essere comune alle tre regioni;
2) integrare i principali attori interessati;
3) prendere lo spunto dagli orientamenti attuati in materia di
protezione dell'ambiente e di sviluppo economico;
4) permettere la realizzazione di esperienze pilota concrete in
grado di comprovare l'efficacia delle politiche scelte.
E' stata altresì decisa la creazione di una "Conferenza
transfrontaliera del Monte Bianco" formata da cinque membri per
paese, di cui almeno tre rappresentanti delle istituzioni regionali
e locali. Ho già provveduto, con nota del 4 dicembre 1991, a
trasmettere al Ministro Ruffolo le designazioni di questa
Amministrazione, così come definita dalla Giunta regionale nella
seduta del 30 novembre, costituita dall'Assessore all'ambiente, dal
Sindaco di Courmayeur e dal presidente della III Commissione
permanente sull'assetto territoriale.
Il nostro compito sarà quello di procedere insieme ai partner
transfrontalieri all'analisi comparata dei quadri normativi e
istituzionali dei relativi paesi, alla definizione dei contenuti,
degli obiettivi e delle modalità dello studio di fattibilità, ad
una proposta di perimetrazione, ad uno scadenziario generale e ad
un bilancio di previsione, a delle proposte di strumenti
attuativi.
La prima riunione di questa "Conferenza transfrontaliera" è già
stata fissata ad Aosta per il 7 gennaio prossimo.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
La valutazione che diamo
sull'indagine preliminare fatta rispetto a questo progetto di parco
del Monte Bianco, di
Espace Mont Blanc
, come adesso lo si
vuole definire, è una valutazione complessivamente positiva. Si è
trattato di una prima descrizione complessiva dell'area del Monte
Bianco sul versante valdostano, delle caratteristiche che presenta
e del modo con cui si può intervenire per tutelare e nello stesso
tempo valorizzare questo comprensorio molto importante.
E' uno studio che arriva ad una impostazione molto simile a
quella condotta dal cantone del Valais per il versante svizzero e
dal sindacato dei comuni della Savoia che, capeggiato dal comune di
Chamonix, ha condotto uno studio preliminare di carattere analogo.
Abbiamo esaminato anche la sintesi dei tre studi che è stata
redatta congiuntamente dalle tre regioni ed è stata presentata ai
ministri dell'ambiente di Francia, Svizzera e Italia in occasione
dell'incontro che si è svolto a Chambéry in Svizzera; ci sembra che
siano state indicate alcune tappe abbastanza lunghe come tempi, ma
che comunque rappresentino una prosecuzione di un discorso che a
noi interessa. A noi sembra che si potessero fare delle scelte
ancora più incisive; si è scelta una strada di molta cautela,
prudenza, e di tempi notevolmente lunghi per arrivare a delle
scelte operative, e tuttavia ci sembra anche che questa cautela
possa avere delle giustificazioni, per cui nel complesso diamo una
valutazione positiva sulla procedura che si è scelto di
seguire.
Quello che mi ha sorpreso un po' nell'intervento del Presidente
della Giunta è il fatto di apprendere che il Presidente della
Giunta, o la Giunta non so, con una deliberazione di giunta ha già
provveduto a designare i tre membri della Regione in questa
"Conferenza transfrontaliera". Credo che sarebbe stato più
opportuno discutere prima in Consiglio dei contenuti dello studio
preliminare che oggi stiamo discutendo, ma non solo, delle
decisioni scaturite dall'incontro in Francia, della proposta di
realizzare questo comitato transfrontaliero fra rappresentanti
delle tre regioni (per semplificare le chiamo le tre regioni, anche
se si tratta di realtà istituzionali diverse) e dei tre stati,
perché questa è una scelta che non era stata prima mai discussa in
Consiglio regionale.
Credo che sia una scelta corretta per far andare avanti i lavori
e per arrivare ad uno studio di fattibilità vero e proprio rispetto
ad uno spazio protetto dell'area del Monte Bianco, però visto anche
che avevamo l'impegno di esaminare in Consiglio lo studio
preliminare, sarebbe stato bene assumere queste decisioni di
ufficializzazione della partecipazione alla "Conferenza
transfrontaliera" e di decisione di chi indicare come nominativi
della Valle d'Aosta in quella conferenza dopo un dibattito
consiliare, sulla base anche di una designazione del Consiglio.
In questo senso avevo predisposto un ordine del giorno, che
sicuramente per quanto riguarda le nomine dei rappresentanti della
Regione in tale conferenza è superato, ma che comunque propongo lo
stesso al Consiglio per le altre parti perché mi sembra che debba
essere ufficializzata comunque una scelta. Non possiamo infatti
dare per scontate delle scelte che coinvolgono tutta la Regione e
che non sono state discusse a nessun livello.
Fra l'altro questo lavoro di preparazione dello studio
preliminare è stato condotto da un cosidetto comitato politico, da
una commissione più di carattere politico nominata da questo
Consiglio con rappresentanti del Consiglio regionale,
rappresentanti della Giunta, rappresentanti dei comuni, comitato
politico che si è avvalso della collaborazione di una commissione
scientifica di tecnici, e io credo che dovremmo anche chiarire in
che modo poniamo i rapporti fra i comitati, queste due commissioni
che già esistono e questo nuovo organismo che si chiama comitato
transfrontaliero, in cui ci saranno soltanto tre rappresentanti
della Regione.
Quindi ritengo che sarebbe bene che i tre rappresentanti della
Regione in questo comitato transfrontaliero facciamo comunque
sempre riferimento, mantenendo in piedi i due comitati che abbiamo
già incaricato, in modo che ci possa essere un raccordo non solo
con questo Consiglio ma anche con i comuni, visto che nel comitato
sono rappresentati tutti i comuni della Valdigne. Nella risoluzione
propongo che venga mantenuta operativa, anche se con dei tempi di
riunione e di lavoro più ridotti e allungati nel tempo, questa
presenza di interlocutori politici e interlocutori tecnici per il
comitato transfrontaliero.
Da quello che emerge dai documenti usciti dall'incontro svoltosi
in Svizzera alla fine del mese di ottobre, mi sembra di capire che
il 1992 sarà essenzialmente dedicato alla messa a fuoco di una
modalità operativa, cioè dovrà essere dedicato a definire i
contenuti di un vero e proprio studio di fattibilità dell'area
protetta, suddividendo i compiti, suddividendo gli incarichi e
prevedendo poi una tempistica per la realizzazione di questo studio
di fattibilità e poi la sua attuazione. Credo che quindi sia
importante mantenere un raccordo continuativo fra i rappresentanti
della Regione che lavoreranno in questa "Conferenza
transfrontaliera Monte Bianco" e i comuni e il Consiglio regionale
della Valle d'Aosta.
Quindi presento il seguente ordine del giorno:
Esaminata l'indagine preliminare per la salvaguardia del
comprensorio del Monte Bianco;
Preso atto che, sulla base degli studi preliminari redatti per
incarico della Repubblica e Cantone del Valais del "Syndicat
intercommunal Espace Nature Mont Blanc" e della Regione Autonoma
Valle d'Aosta, è stata elaborata una proposta comune delle tre
regioni presentata ai Ministri dell'Ambiente di Francia, Svizzera e
Italia il 25-26 ottobre 1991;
Rilevato che dal citato incontro dei Ministri sono emerse le
seguenti proposte:
a) creazione di una "Conferenza transfrontaliera Monte Bianco"
composta da cinque membri per ognuno dei Paesi con almeno tre
rappresentanti delle istituzioni locali e regionali di ogni
Paese;
b) realizzazione di un comune studio di fattibilità per creare
l'area internazionale protetta "Espace Mont Blanc";
il Consiglio regionale della Valle d'Aosta
delibera
1) di esprimere una valutazione positiva sui contenuti delle
indagini preliminari per l'Espace Mont Blanc;
2) di approvare la partecipazione della Regione Valle d'Aosta
alla "Conferenza transfrontaliera Monte Bianco";
3) di affidare alle Commissioni incaricate di predisporre
l'indagine preliminare il compito di seguire i lavori della
"Conferenza transfrontaliera" e la definizione dei contenuti e
delle modalità per lo studio di fattibilità dell' "Espace Mont
Blanc".
Presidente
Ha chiesto di parlare il Consigliere
Vallet, ne ha facoltà.
Vallet (UV)
Je dois avouer à mon tour un peu de
surprise à cause de la méthode que le Président de la Junte a
adoptée, dans le sens que ce Conseil s'était penché sur le problème
de l'Espace Mont Blanc la première fois suite au début malheureux
que cette affaire avait eu, suite à la rencontre de Milan des
ministres de l'environnement qui avait été tenue sans la
participation des représentants de la Région Vallée d'Aoste. Le 10
janvier 1990 on avait voté en ce Conseil une résolution qui, au
delà de quelques points fermes, donnait des indications plutôt
d'ordre général et avec un contenu que je dirais un peu de proteste
vers le comportement du ministre.
Après le 10 janvier 1990 le Conseil est revenu sur cet argument
pour la nomination de la commission politique dont M. Riccarand a
déjà parlé, qui aurait dû suivre et préparer les dossiers avec
l'aide d'un groupe de travail technique et scientifique, qui aurait
dû préparer les dossiers que le Conseil est tenu aujourd'hui à
examiner.
Donc je trouve un peu hâtive la décision de la Junte de nommer
d'avoir déjà nommé les représentants de la Vallée d'Aoste dans la
conférence transfrontalière, dans le sens qu'à mon avis on donne
pour escompté des pas que ce Conseil régional n'a pas encore
accomplis. Ce Conseil régional n'a pas encore décidé de participer
ou de donner cours aux initiatives qui ont été entreprises lors de
la réunion de Chambéry.
Je dis ça, parce que j'ai l'impression qu'il y a un certain
décalage dans toute cette histoire entre les comportements des
différents acteurs de l'histoire, dans le sens que si d'un côté
tout le monde partage le but à atteindre, c'est-à-dire tout le
monde partage l'importance de sauvegarder le massif du Mont Blanc,
de l'autre côté ce n'est absolument pas encore clair quels sont les
chemins à suivre pour arriver à cette protection.
Voilà, il y a un autre point que je tiens à souligner en ce qui
concerne à mon avis les erreurs de procédure dans la conduction de
cette affaire, dans le sens que ce dossier aurait dû être discuté
et donc on aurait dû en approuver les contenus, avant que nos
représentants participent à la réunion de Chambéry. Je me rends
compte que là il y a eu faute de temps, que les commissions ont dû
travailler pendant très peu de mois, qu'il y a eu les vacances
estivales etcetera, mais justement je ne voudrais pas que, faute de
temps, on donne pour escomptées des choses qui ne sont pas
escomptées, comme d'autre part on souligne dans le rapport
l'importance de la participation, l'importance d'intéresser à la
préparation du travail et à la gestion de tous les dossiers les
communautés locales.
Même le Président de la Junte, en écrivant au Ministre Ruffolo
l'année dernière avant de la rencontre de Annecy, avait dit que le
dossier doit être géré avec
"un'azione sinergica con i comuni
interessati"
etcetera; alors ce passage n'a pas encore été
fait, à moins qu'on interprète comme volonté positive de la part
des communes l'avoir nommé les représentants dans la commission
politique, mais je pense que ce n'est pas une déclaration de
volonté, ou à moins qu'on veuille interpréter comme déclaration de
volonté le fait d'avoir répondu aux interviews que le groupe
technique de travail a faites pour préparer les dossiers.
Alors je pense qu'avant de procéder il est nécessaire que les
conseils communaux et les conseils de la communauté de montagne du
Valdigne s'expriment et nous disent si effectivement ils portent de
l'intérêt vers ce projet.
En concluant, je dis qu'il est opportun avec le débat
d'aujourd'hui, de fixer quelques points fermes avant de procéder
dans ce dossier; en premier je pense qu'il y a un accord général
vers l'exigence de sauvegarder le patrimoine naturel du massif du
Mont Blanc; je crois que tout le monde est à même de comprendre que
la protection de l'environnement dépasse les confins des états et
donc que ce problème doit être abordé avec les régions
transfrontalières et tout ce qu'on a dit et fait jusqu'à présent va
dans la bonne direction; mais je pense qu'il est venu aussi le
moment pour ce Conseil régional de s'éclaircir un peu les idées,
car j'ai l'impression qu'on est en train de la part, d'un côté, du
ministre de l'environnement Ruffolo e de l'autre côté de la part de
la Région et des communes intéressées de jouer un peu sur les mots:
car le mot "parc" sonne un peu étrange aux oreilles des valdôtains,
on emploie le mot espace. Je voudrais comprendre avant de procéder,
quel est la signification du mot parc et du mot espace, car si on
ne va pas éclaircir cet aspect, en allant de l'avant on aura des
surprises.
En ce qui nous concerne, la solution à rechercher, dans le
communiqué de presse qui est sorti après Chambéry ceci est dit,
doit être recherchée au dehors du cadre législatif national qui
concerne les parcs et les aires protégées. Il faut préciser et le
dire à haute voix dès le début - et nous l'avions déjà dit dans la
résolution du janvier 1990 - que nous avons toute l'intention de
sauvegarder celles qui sont les compétences de la Région Vallée
d'Aoste en matière de sauvegarde de l'environnement, et nous
voulons jouer en première personne ce rôle en participant aux
travaux pour la création d'un espace protégé.
En synthèse, je crois que plus que viser à la création d'un parc
naturel de plus, il s'agit à notre sens de mettre au point une
stratégie politique commune avec les régions transfrontalières, qui
intègre les intérêts économiques aussi bien que la préservation et
l'anti-gaspillage du milieu naturel.
Voilà, en conclusion je pense que cette stratégie ne peut
qu'être envisagée en accord avec les communautés locales.
L'ordre du jour que M. Riccarand a présenté est sans doute
partageable parce qu'il y a à mon sens la nécessité que ce Conseil
régional se donne une méthode de travail pour procéder;
j'ajouterais à cet ordre du jour un amendement pour rappeler qu'en
tout cas avant de procéder nous devons avoir bien clair les avis
des communes et de la communauté de montagne, et un autre
amendement avec lequel dans les prémisses de cet ordre du jour je
voudrais rappeler le contenu de la résolution que ce Conseil avait
votée le 10 janvier 1990, où certaines affirmations que j'ai faites
maintenant étaient déjà rappelées.
Presidente
Ha chiesto di parlare l'Assessore
all'Ambiente, Territorio e Trasporti Fosson, ne ha facoltà.
Fosson (DC)
Penso che quanto dichiarato all'inizio
della discussione dal Presidente della Giunta e quanto sottolineato
negli interventi dei consiglieri Riccarand e Vallet meriti un
approfondimento e ulteriori ragionamenti.
Devo dire - e il Consigliere Vallet ricorderà - che il documento
che oggi è allegato agli atti del Consiglio era stato presentato
nella prima decade di settembre alla commissione; in quella sede
erano state fatte alcune osservazioni, dopo di che il gruppo
tecnico aveva provveduto ad aggiornarlo.
Il fatto che non si sia tornati in questo Consiglio per una
approvazione formale dipende, come ha già fatto rilevare il
Consigliere Vallet, da una ragione di tempo: in fondo, dalla prima
decade di settembre si è arrivati alla fine di settembre, ai primi
giorni di ottobre con il lavoro dei tecnici per aggiornare i
documenti; successivamente in preparazione dell'incontro del 26
ottobre a Chambéry è stato necessario avere degli incontri
congiunti con i vallesani e i savoiardi per mettere a punto un
documento comune, quel documento che poi è stato presentato alla
conferenza dei tre ministri di Chambéry.
Voglio far rilevare come in un primo tempo, lo ricordava il
Consigliere Vallet, l'idea del parco Monte Bianco fosse apparsa a
tutti come un qualcosa di imposto dagli stati nazionali, cioè dallo
stato italiano, dallo stato svizzero e dallo stato francese.
Giustamente c'è stata una reazione da parte delle comunità locali,
fra esse la nostra Regione, che si è espressa con una lettera del
Presidente della Giunta indirizzata al Ministro Ruffolo. A me pare,
avendo partecipato anche all'incontro dei ministri di Chambéry, che
questo tentativo di imposizione si sia dileguato, si sia dissolto.
In fondo i ministri hanno riaffermato di voler tenere nel massimo
conto le esigenze delle popolazioni locali e soprattutto le
prerogative delle comunità locali. In questo senso posso confermare
la nostra attenzione e la nostra impressione in quel senso.
Siamo tutti d'accordo sul fatto che il Monte Bianco sia un
qualcosa di unico al mondo e che vada salvaguardato. Ci può essere
il dubbio, che sottolineava il Consigliere Vallet, del significato
della parco o della parola "
espace
"; si è puntato sul
termine "
espace
" proprio perché era un qualcosa di più
generico e di più generale.
Il parco, soprattutto in Valle d'Aosta, evoca il parco del Gran
Paradiso con tutte le polemiche che a questo sono legate; ora, il
dare una etichetta "
espace
", dare quindi una etichetta molto
più generale permette di non bloccare fin dall'origine o di non
dare fin dall'origine delle indicazioni rigide e precise, permette
comunque, proprio con lo studio che dovranno fare le commissioni a
questo incaricate, di arrivare a dei contenuti concordati con tutti
e soprattutto con le popolazioni locali.
Non significa quindi vanificare con il termine
"espace"
una ipotesi di protezione e di salvaguardia, significa soltanto
arrivare a dei contenuti in tempi successivi concordati e valutati
con tutti.
Voglio sottolineare l'interesse e la volontà della Giunta
regionale di procedere in accordo con le comunità locali; questo è
un dato che condividiamo perfettamente. Il fatto poi che la Giunta
abbia già designato i tre membri valdostani nella commissione, se
il Consiglio ritiene di fare diversamente possiamo vedere, però
c'era anche una motivazione in questo: l'Assessore competente per
l'ambiente e per i parchi, il sindaco del comune maggiormente
interessato e il Presidente della commissione consiliare, quindi un
rappresentante del Consiglio regionale che avesse competenza per
motivi istituzionali in questi termini. Ma voglio sottolineare
ancora un'altra cosa su questa commissione, che è di 15 membri, 5
per ogni stato, e al cui interno la maggioranza è ai rappresentanti
delle regioni e degli enti locali, non è ai rappresentanti dei
ministeri o degli Stati; questo mi pare un motivo di soddisfazione
per la nostra Regione e per le comunità locali e va perfettamente
in linea con quanto è stato detto dal Consigliere Vallet.
Per quel che riguarda la risoluzione del Consigliere Riccarand,
penso che sia totalmente accettabile, noi la voteremo e ci
riserviamo di vedere gli emendamenti del Consigliere Vallet, che
così come sono stati annunciati ci paiono altrettanto
accettabili.
Si tratta in definitiva quindi di stabilire in questo Consiglio
regionale l'interesse della nostra Regione per la protezione
dell'ambiente in un quadro particolare come quello del massiccio
del Monte Bianco e di stabilire altrettanto che la protezione deve
essere vista in sintonia con le popolazioni locali e coniugata con
uno sviluppo compatibile con l'ambiente nella zona. Quindi non
protezione, non vincoli puramente negativi, ma protezione
compatibile con lo sviluppo delle popolazioni locali e delle loro
attività.
Presidente
Sono stati distribuiti la risoluzione e
gli emendamenti proposti dal Consigliere Vallet, di cui do
lettura:
Emendamenti dopo il punto b) aggiungere: "ribadendo i contenuti
della risoluzione di cui all'oggetto 981/IX del 10 gennaio
1990;
dopo il punto 2) aggiungere: "dopo aver recepito la volontà
delle Amministrazioni comunali interessate e della Comunità montana
Valdigne;".
Penso che possiamo porre in votazione la risoluzione già con gli
emendamenti, quindi nel testo così emendato:
Risoluzione Esaminata l'indagine preliminare per la
salvaguardia del comprensorio del Monte Bianco;
Preso Atto che, sulla base degli studi preliminari redatti per
incarico della Repubblica e Cantone del Valais del "Syndicat
intercommunal Espace Nature Mont Blanc" e della Regione Autonoma
Valle d'Aosta, è stata elaborata una proposta comune delle tre
regioni presentata ai Ministri dell'Ambiente di Francia, Svizzera e
Italia il 25-26 ottobre 1991;
Rilevato che dal citato incontro dei Ministri sono emerse le
seguenti proposte:
a) creazione di una "Conferenza transfrontaliera Monte Bianco"
composta da cinque membri per ognuno dei Paesi con almeno tre
rappresentanti delle istituzioni locali e regionali di ogni
Paese;
realizzazione di un comune studio di fattibilità per creare
l'area internazionale protetta "Espace Mont Blanc", ribadendo i
contenuti della risoluzione di cui all'oggetto n. 981/IX del 10
gennaio 1990;
il Consiglio regionale della Valle d'Aosta
delibera
1) di esprimere una valutazione positiva sui contenuti delle
indagini preliminari per l'Espace Mont Blanc;
2) di approvare la partecipazione della Regione Valle d'Aosta
alla "Conferenza transfrontaliera Monte Bianco", dopo aver recepito
la volontà delle Amministrazioni comunali interessate e della
Comunità montana Valdigne;
3) di affidare alle Commissioni incaricate di predisporre
l'indagine preliminare il compito di seguire i lavori della
"Conferenza transfrontaliera" e la definizione dei contenuti e
delle modalità per lo studio di fattibilità dell' "Espace Mont
Blanc".
Esito della votazione::
Presenti: 30
Votanti: 29
Favorevoli: 29
Astenuti: 1(Maquignaz)
Il Consiglio approva.
Presidente
Il Consiglio è chiamato a prendere atto
della indagine preliminare per la salvaguardia ambientale del
comprensorio del Monte Bianco - "Espace Mont Blanc".
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK