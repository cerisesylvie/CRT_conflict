Consiglio Regionale della Valle d'Aosta - Oggetto del Consiglio n. 3183 del 14 aprile 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
Precedente
Successivo
Resoconto integrale del dibattito dell'aula
Oggetto del Consiglio n. 3183 del 14 aprile 2003 - Resoconto
OGGETTO N. 3183/XI Approvazione dello schema di convenzione da
stipulare con le Società cooperative Les Dentellières, Les
Tisserands, D'Socka e Lou Dzeut, per l'incentivazione di produzioni
artigianali tipiche e tradizionali ai sensi dell'articolo 4 della
legge regionale 5 settembre 1991, n. 44.
Deliberazione Il Consiglio
Vista la legge regionale 5 settembre 1991, n. 44 concernente
l'incentivazione di produzioni artigianali tipiche e tradizionali
e, in particolare, l'articolo 4 della legge stessa, il quale
prevede l'erogazione di contributi a favore di società cooperative,
previa stipulazione di apposite convenzioni, approvate dal
Consiglio regionale, concernenti gli importi e le modalità di
erogazione dei contributi, nonché le specifiche azioni che le
cooperative si impegnano ad eseguire;
Considerato che le società cooperative: Les Dentellières di
Cogne, Les Tisserands di Valgrisenche, D'Socka di
Gressoney-Saint-Jean e Lou Dzeut di Champorcher esercitano,
rispettivamente, l'attività di produzione di merletti al tombolo a
Cogne, l'attività di produzione del panno di lana a Valgrisenche,
l'attività di produzione di pantofole e costumi tipici della Valle
del Lys e l'attività di lavorazione della canapa a Champorcher;
Preso atto che il Comitato tecnico previsto dall'articolo 5
della legge sopra citata ha espresso in data 26 marzo 2003 parere
favorevole sullo schema di convenzione da stipulare con le società
cooperative: Les Dentellières, Les Tisserands, D'Socka e Lou
Dzeut;
Ravvisata l'opportunità di stipulare le convenzioni di cui
trattasi;
Richiamata la deliberazione della Giunta regionale n. 5116 in
data 30 dicembre 2002 concernente l'approvazione del bilancio di
gestione per il triennio 2003/2005 con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Capo Servizio
incentivi ai consorzi ed alle imprese artigiane dell'Assessorato
dell'Industria, Artigianato ed Energia, ai sensi del combinato
disposto degli articoli 13, comma 1, lettera e) e 59, comma 2 della
legge regionale 23 ottobre 1995, n. 45, sulla legittimità della
presente deliberazione;
Visto il parere della IV Commissione consiliare permanente;
Delibera
1) di approvare, nel testo allegato, lo schema di convenzione da
stipulare con le società cooperative: Les Dentellières di Cogne,
Les Tisserands di Valgrisenche, D'Socka di Gressoney-Saint-Jean e
Lou Dzeut di Champorcher, ai sensi dell'articolo 4 della legge 5
settembre 1991, n. 44 per la disciplina delle modalità di
erogazione, da parte della Giunta regionale, dei contributi di cui
alla legge stessa;
2) di stabilire che le convenzioni suddette scadano il 31
dicembre 2005.
Allegato
(Omissis)
Président
La parole à l'Assesseur à l'industrie, à
l'artisanat et à l'énergie, Ferraris.
Ferraris (GV-DS-PSE)
La legge n. 44 riguarda
l'incentivazione delle produzioni dell'artigianato di tradizione
che vengono svolte da società cooperative. La convenzione passata
era scaduta il 31 dicembre 2002; lo schema di convenzione riguarda
una convenzione di durata triennale, quindi con scadenza 31
dicembre 2005.
All'articolo 4, la legge prevede che vengano stipulate delle
convenzioni fra l'Amministrazione regionale e le cooperative, che
sono appunto "Les Dentellières", "Les Tisserands", "D'Socka" e "Lou
Dzeut".
La convenzione prevede che entro il 31 ottobre di ogni anno le
cooperative presentino all'Amministrazione regionale un programma
delle attività, che prevede la gestione degli spazi espositivi,
corsi di formazione, attività promozionali. L'approvazione di
questo schema-tipo di convenzione consente di attivare, per
quest'anno, l'anticipo che la legge prevede possa essere dato al 70
percento dei contributi.
A bilancio, quest'anno, la cifra che è stata prevista è di
190.000 euro per le quattro cooperative attualmente operanti sul
territorio della regione.
Président
Est-ce qu'il y a des Conseillers qui
souhaitent intervenir? S'il n'y a pas de Conseillers qui souhaitent
intervenir, je rappelle que la IV
ème
Commission a donné
son avis favorable à la majorité et qu'on approuve la délibération
avec l'ébauche de convention qui est annexe.
Je soumets au vote l'objet n° 25.2:
Conseillers présents: 28
Votants: 25
Pour: 25
Abstentions: 3 (Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK