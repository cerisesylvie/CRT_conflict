Consiglio Regionale della Valle d'Aosta - Oggetto del Consiglio n. 2326 del 18 dicembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula
Oggetto del Consiglio n. 2326 del 18 dicembre 1996 - Resoconto
SEDUTA ANTIMERIDIANA DEL 18 DICEMBRE 1996
OGGETTO N. 2326/X Intervento della regione in merito all'appalto
per la gestione delle piscine regionali. (Interpellanza)
Interpellanza Preso atto dagli organi di stampa della denuncia
esperita dalla Cooperativa Centro Nuoto di Vercelli nei confronti
della Regione in merito all'appalto per la gestione delle piscine
regionali;
Ritenuto che la questione riportata dai media riveste
incontestabilmente una certa gravità, considerando anche il
particolare momento di crisi congiunturale che si avverte in molti
settori della Pubblica Amministrazione a più livelli;
Considerata la necessità indubitabile della più completa
chiarezza e trasparenza in tutti gli atti amministrativi che la
Regione pone in essere;
il sottoscritto Consigliere regionale
Interpella
la Giunta regionale per conoscere:
1) la presa di posizione dell'Amministrazione regionale in
merito ai fatti contestati nella denuncia fatta dalla Cooperativa
"Centro Nuoto";
2) se la Regione intende intervenire, e in che modo, nella
vicenda in oggetto in modo da fare piena luce sullo svolgimento
della gara d'appalto per la gestione delle piscine regionali e
fugare così i dubbi e le preoccupazioni che le affermazioni del
Presidente della Cooperativa "Centro Nuoto" potrebbero
ragionevolmente causare in seno al Consiglio regionale e
nell'opinione pubblica;
3) come intende operare la Pubblica Amministrazione onde evitare
di trovarsi nuovamente di fronte ad incresciose "querelles" con
altre società private.
F.to: Lanièce
Président La parole au Conseiller Lanièce.
Lanièce (GA) Con questa interpellanza porto in Consiglio un
problema già dibattuto in occasione di una interpellanza presentata
dal collega Tibaldi, per sapere da parte dell'Assessore competente
qual è la situazione di questa famosa problematica delle piscine, a
che punto è la situazione attuale, tenuto conto anche del sequestro
fatto dalla polizia giudiziaria di alcuni documenti presso
l'Assessorato. Quindi vorrei avere chiarezza sull'attuale
situazione, visto le polemiche sorte sui giornali fra le varie
società di gestione. Mi riservo di replicare dopo la risposta
dell'Assessore.
Président Répond l'Assesseur du tourisme, sport et biens
culturels, Agnesod.
Agnesod (UV) Rispetto ai quesiti affrontati dall'interpellanza,
mi pare che abbia poco significato porli all'Assessore, perché la
magistratura sta facendo il suo lavoro e alla fine verranno resi
noti i risultati di questo suo operato. Quindi i risultati saranno
conosciuti nel momento in cui le denunce saranno state esaminate e
il tutto sarà concluso.
A questo punto non ho avuto comunicazioni scritte da parte di
nessuno, né da parte della magistratura né del Centro Nuoto; devo
solo aggiungere che la gara di appalto per quanto riguarda il
conferimento dello scorso anno per la gestione delle piscine è
stata oggetto di un ricorso al TAR da parte delle ditte seconde
classificate e la procedura è stata riconosciuta regolare dal
tribunale. Se ci fossero stati dei dubbi o delle lacune sul
procedimento e sul bando stesso, in quella sede sarebbero
emersi.
Non ho altro da aggiungere, mi dispiace per il Consigliere, non
posso assolutamente aggiungere altro perché non ho altri elementi
in più.
Président La parole au Conseiller Lanièce.
Lanièce (GA) Purtroppo questa è una non risposta. Anzitutto
l'Assessore dice che non può rispondere, che non sa nulla, che
aspetta che la magistratura faccia il suo corso per poter poi
riferire; ma allora penso che tutto il Consiglio si dovrebbe
chiedere come mai è stato revocato l'incarico a questa società. Se
qualcuno ha deciso di revocare l'incarico alla società Centro
Nuoto, immagino che ci siano state delle motivazioni e che
l'Assessore competente o la Giunta abbia fatto delle valutazioni.
Ma queste valutazioni non mi sembra che siano emerse dalla risposta
dell'Assessore, che anzi afferma di non sapere nulla. Quindi mi
sembra assurdo che venga revocato un incarico ad un società senza
che ci sia una motivazione valida...
(... intervento dell'Assessore Agnesod, fuori microfono...)
... mi sembra che la presa di posizione e il modo con cui
intende operare la pubblica amministrazione rientrino nel contesto
di avere il punto della situazione attuale. Quindi ovviamente
partendo da una decisione presa dall'Assessore e dalla Giunta, si
poteva spiegare qual è la situazione. Probabilmente non si voleva
dare una risposta, ne prendo atto.
Sicuramente sono state fatte delle scelte in merito a questa
problematica, che lasciano molto perplessi; penso che la Regione
sapesse che le precedenti società di gestione, la società Goccia e
la nuova S.R.L., erano in realtà amministrate dalla stessa persona,
quindi si poteva già prefigurare un'anomalia nel fatto stesso che
queste società potessero partecipare ad una gara di appalto, perché
sappiamo bene che se due società hanno lo stesso amministratore,
nello svolgimento di una gara di appalto si può presumere una
possibile illiceità della gara stessa. E penso che questo fosse a
conoscenza dell'Assessorato, non so se dell'Assessore, ma
sicuramente dei dirigenti competenti.
Un altro problema era che la Regione non poteva non essere a
conoscenza delle situazioni di manutenzione in cui si trovavano i
propri impianti, anzi sembra quasi che per decenni nessuno si sia
mai preoccupato della situazione degli impianti di queste piscine,
finché di colpo questi problemi sono stati messi in evidenza in
seguito alle querelle che sono nate.
Non sto qui a difendere né una società né l'altra, volevo solo
avere maggiori delucidazioni su questa situazione, una situazione
molto complicata che - come ha detto lo stesso Assessore - vede
coinvolta la magistratura; quindi siamo in attesa di avere delle
risposte per sapere a che punto è la situazione, anche perché le
piscine sono impianti sportivi molto importanti per lo sport e
soprattutto per l'attività fisica.
E' giusto dare la possibilità ai Valdostani di poterle
usufruire, ovviamente una volta che si abbia piena chiarezza sulla
situazione dei gestori e dopo che siano state evidenziate eventuali
responsabilità di chi ha portato a questa situazione di stasi fra
una società che aveva gestito per un anno questi impianti, alla
quale poi è stato revocato l'incarico, e le nuove società che sono
subentrate, quelle che precedentemente gestivano questi impianti,
nonché eventuali responsabilità da parte dell'Assessorato che non
ha verificato da prima la manutenzione di questi impianti e la
liceità della presentazione da parte di alcune società alla gara di
appalto, insieme alle motivazioni che stanno alla base della revoca
della gestione al Centro Nuoto.
Invito infine l'Assessore a verificare che nella prossima gara
di appalto tutte le cose siano a posto, anche per dare una
soluzione positiva agli utenti delle piscine valdostane.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK