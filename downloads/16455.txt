Consiglio Regionale della Valle d'Aosta - Oggetto del Consiglio n. 2838 del 11 novembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
Precedente
Successivo
Resoconto integrale del dibattito dell'aula
Oggetto del Consiglio n. 2838 del 11 novembre 1997 - Resoconto
SEDUTA POMERIDIANA DELL'11 NOVEMBRE 1997
OGGETTO N. 2838/X Disegno di legge: "Modificazioni alla legge
regionale 20 maggio 1986, n. 24 (nuova disciplina
dell'artigianato), già modificata dalla legge regionale 26 maggio
1993,
n. 50".
Articolo 1 (Modificazioni all'articolo 2)
1. Il comma 2 dell'articolo 2 della legge regionale 20 maggio
1986, n. 24 (Nuova disciplina dell'artigianato), come modificato
dall'articolo 1 della legge regionale 26 maggio 1993, n. 50, è
sostituito dal seguente:
"2. È artigiana l'impresa che, nei limiti dimensionali di cui
all'articolo 3 e con gli scopi di cui al comma 1, è costituita ed
esercitata in forma di società, anche cooperativa o piccola
cooperativa, a condizione che la maggioranza dei soci, ovvero uno
in caso di due soci, svolga in prevalenza lavoro personale anche
manuale nel processo produttivo e che nell'impresa il lavoro abbia
funzione preminente sul capitale. Non sono imprese artigiane le
società a responsabilità limitata di cui all'articolo 2472 e
seguenti del codice civile, le società per azioni e le società in
accomandita per azioni."
2. Dopo il comma 2 dell'articolo 2 della legge regionale
24/1986, come modificato dall'articolo 1 della legge regionale
50/1993, è inserito il seguente:
"2bis. È altresì artigiana l'impresa che, nei limiti
dimensionali di cui all'articolo 3 e con gli scopi di cui al comma
1:
a) è costituita ed esercitata in forma di società a
responsabilità limitata con un unico socio, sempreché il socio
unico sia in possesso dei requisiti indicati dall'articolo 1 e non
sia unico socio di altre società a responsabilità limitata o socio
di una società in accomandita semplice;
b) è costituita ed esercitata in forma di società in accomandita
semplice, sempreché ciascun socio accomandatario sia in possesso
dei requisiti indicati dall'articolo 1 e non sia unico socio di una
società a responsabilità limitata o socio di altra società in
accomandita semplice."
3. Dopo il comma 2bis dell'articolo 2 della legge regionale
24/1986 è inserito il seguente:
"2ter. In caso di trasferimento per atto tra vivi della
titolarità delle società di cui al comma 2bis l'impresa mantiene la
qualifica di impresa artigiana purché i soggetti subentranti siano
in possesso dei requisiti di cui al medesimo comma."
Articolo 2 (Modificazioni all'articolo 9)
1. Dopo il comma 4 dell'articolo 9 della legge regionale
24/1986, come modificato dall'articolo 6 della legge regionale
50/1993, è aggiunto il seguente:
"4 bis. Al Presidente della Commissione regionale per
l'artigianato è corrisposta un'indennità mensile lorda
onnicomprensiva di lire 1.800.000."
Articolo 3 (Modificazioni all'articolo 10)
1. La lett. a) del comma 2 dell'articolo 10 della legge
regionale 24/1986, come modificato dall'articolo 7 della legge
regionale 50/1993, è sostituita dalla seguente:
"a) nove titolari di imprese artigiane con sede legale nel
territorio della Regione Valle d'Aosta da almeno tre anni,
designati dalle organizzazioni regionali dell'artigianato. I posti
sono ripartiti tra le organizzazioni regionali dell'artigianato in
misura proporzionale al numero degli iscritti accertato in
relazione alle quote associative versate. I rappresentanti delle
imprese artigiane possono essere sostituiti in qualsiasi momento su
richiesta motivata dell'organizzazione che li ha designati. La
relativa richiesta è trasmessa al Presidente della Commissione
regionale per l'artigianato che provvede a darne comunicazione al
dirigente della struttura regionale competente in materia di
artigianato per gli adempimenti conseguenti;".
Articolo 4 (Norma finale)
1. Le parole "Assessorato dell'industria, commercio e
artigianato" e "Assessore dell'industria, commercio e artigianato"
contenute nelle legge regionale 24/1986 e 50/1993 sono,
rispettivamente, sostituite dalle parole "struttura regionale
competente in materia di artigianato" e "assessore regionale
competente in materia di artigianato".
Articolo 5 (Disposizioni finanziarie)
1. Gli oneri derivanti dall'applicazione della presente legge
graveranno per l'anno 1997 sul capitolo 20420 (Spese per il
funzionamento dei comitati e commissioni) del bilancio di
previsione della Regione per l'esercizio finanziario 1997 e per gli
anni successivi sui corrispondenti capitoli.
2. Alla determinazione dell'onere si provvederà annualmente, ai
sensi dell'articolo 15 della legge regionale 27 dicembre 1989, n.
90 (Norme in materia di bilancio e di contabilità generale della
Regione Autonoma Valle d'Aosta).
Articolo 6 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ha chiesto la parola il relatore, Consigliere
Piccolo.
Piccolo (ADP-PRI-Ind) Sto facendo distribuire la relazione,
perciò la do per letta.
Presidente Si passa all'esame dell'articolato nel testo
predisposto dalla IV Commissione.
Pongo in votazione l'articolo 1:
Presenti, votanti e favorevoli: 22
Presidente Pongo in votazione l'articolo 2:
Presenti, votanti e favorevoli: 22
Presidente Pongo in votazione l'articolo 3:
Presenti, votanti e favorevoli: 22
Presidente Pongo in votazione l'articolo 4:
Presenti, votanti e favorevoli: 22
Presidente Pongo in votazione l'articolo 5:
Presenti, votanti e favorevoli: 22
Presidente Pongo in votazione l'articolo 6:
Presenti, votanti e favorevoli: 22
Presidente Pongo in votazione la legge nel suo complesso:
Presenti, votanti e favorevoli: 22
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK