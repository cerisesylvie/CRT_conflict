Consiglio Regionale della Valle d'Aosta - Oggetto del Consiglio n. 2978 del 9 luglio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2978 del 9 luglio 1987 - Resoconto
OGGETTO N. 2978/VIII - DISEGNO DI LEGGE CONCERNENTE:
"INTERVENTI DI SISTEMAZIONE IDRAULICO-FORESTALE E DI DIFESA DEL
SUOLO NELLE ZONE CHECROUIT E VAL VENY, COMUNE DI
COURMAYEUR".
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Dans les fonds globaux du budget régional
avait été prévue, et le Conseil en avait déjà discuté à ce
moment-là, une intervention pour la zone du Checrouit. Ce projet de
loi a pour but de financer l'opération en question en prévoyant,
pour l'année 1987, une dépense de 700 millions et pour l'année 1988
une dépense de 2000 millions (deux milliards). Je me rends compte
des observations que pourront faire certains conseillers à ce
propos; du reste il y avait déjà eu une discussion lors de la
votation du budget.
Tous connaissent la zone du Checrouit, tous savent que la
situation Val Veny, mais il faut tout de même reconnaître que cette
société a aussi hérité des sociétés précédentes une situation
désastreuse.
Dans l'intérêt de la communauté valdôtaine, pour redonner
également une image à cette partie de territoire, il est bien que
l'Administration régionale, alliée à la volonté politique que la
majorité avait exprimée en début d'année, ait voulu intervenir par
le biais d'un financement régional. Ce der nier sera évidemment
assorti d'un financement de la société même. Ici nous ne prévoyons
que la partie présentant un intérêt régional.
Il est quand même nécessaire, je crois, d'intervenir, vu la
situation, et d'intervenir le plus rapidement possible d'autant que
sur le versant Val Veny, dans la zone de la piste internationale,
les dangers sont imminents. En cas de grandes pluies, il pourrait
se produire des éboulements, compte tenu de l'état du terrain, d'où
la nécessité d'agir dès cet été par des travaux de drainage, de
contention du sol, de regazonnement des pistes et des talus qui ont
été ouverts pour la création de ces pistes.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei chiedere alcune
delucidazioni all'Assessore all'Agricoltura, Foreste ed Ambiente
Naturale.
In Commissione io ho espresso un parere favorevole
all'approvazione di questo disegno di legge. Al funzionario che si
è presentato in Commissione ho chiesto la modifica di una parte
dell'ultimo comma della relazione che accompagna il disegno di
legge; vorrei che l'Assessore si impegnasse qui in Consiglio a far
sì che là dove si parla di
"maestranze avventizie, compreso
l'uso di maestranze e dei mezzi meccanici, in quanto compatibili,
della società Val Veny" venga precisato che la seconda parte e cioè
"...dei mezzi meccanici, in quanto compatibili, della società Val
Veny"
abbia minore importanza della precedente, per evitare,
come sembrava che fosse scritto nella relazione che è stata portata
all'attenzione della Commissione e che poi è stata modificata, che
i lavori sarebbero stati affidati direttamente alla Val Veny.
Dopo questa mia richiesta, avanzata in sede di Commissione,
chiederei all'Assessore che queste mie preoccupazioni non vengano
trascurate e che le assicurazioni che potrà darci vadano incontro
alla nostra esigenza di usufruire di maestranze avventizie,
affinché i lavori non siano appaltati direttamente alla Val Veny,
con un appalto "tipo Casinò", come l'avevo definito in Commissione,
anche perché si tratta di 2 miliardi dei contribuenti
valdostani.
Questa era l'osservazione che intendevo portare all'attenzione
dell'Assessore Perrin e mi aspetto una assicurazione in merito.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Il nostro gruppo, già in occasione
della discussione sul bilancio del corrente anno, aveva manifestato
delle grosse perplessità sul capitolo di spesa relativo ad un
eventuale finanziamento per la sistemazione idraulico-forestale
della zona del Col Checrouit, perché non ritenevamo e non riteniamo
giusto creare un precedente che potrebbe essere invocato anche per
altre zone in analoghe situazioni.
Non intendiamo assolutamente togliere alla Val Veny i meriti
conseguiti, sul piano turistico-alberghiero, nel territorio del
Comune di Courmayeur: riconosciamo, infatti, che la presenza della
Val Veny ha contribuito senz'altro a rilanciare la stazione
turistica di Courmayeur ed il suo comprensorio. Dobbiamo, però,
porci il problema di che cosa significhi costruire degli impianti
di risalita e delle piste di sci senza alcun rispetto per
l'ambiente su cui insistono.
Da un sopralluogo alla zona in questione, effettuato nello
scorso autunno, durante una giornata che, forse, non si prestava
allo scopo e che, perciò, ha sicuramente contribuito a renderlo più
drammatico, abbiamo potuto constatare il limite estremo di degrado
ambientale che la mancanza di sensibilità nella costruzione di tali
infrastrutture ha rappresentato per "una fetta" (mi si consenta
l'espressione) dell'intera montagna. Tutto il comprensorio del Col
Checrouit è altamente compromesso ed i piccoli interventi fatti,
più a titolo dimostrativo che altro, non compensano certamente, da
parte della società, i danni enormi che ancora sussistono.
Io credo che una delle equazioni del nostro tempo sia quella di
riuscire a coniugare, per qualche verso, il progresso e lo sviluppo
con la tutela dell'ambiente. Non sempre, infatti, siamo riusciti a
dare a questa equazione una risposta positiva, anzi, come in questo
caso, io credo che una politica di controllo più accurata ed
oculata, da parte dell'Amministrazione regionale, avrebbe
sicuramente evitato lo sconquasso ambientale del comprensorio del
Col Checrouit.
Nei limiti del possibile, quello che resta del glorioso Servizio
della Tutela ambientale, che è ormai ridotto quasi al
lumicino...
(...Interruzione dell'Assessore PERRIN...)
TORRIONE (P.S.I.):
Sta aumentando? Vorrei che l'Assessore
ripetesse a voce alta questa affermazione, così potremmo verificare
se le sue affermazioni potranno trovare riscontro anche nei
fatti.
Dicevo, comunque, che, nonostante questa coincidenza, la Val
Veny è andata, probabilmente, molto al di là di certe
autorizzazioni che le erano state date: non sarebbe altrimenti
spiegabile, infatti, un danno di questo tipo e di questa portata.
Se, invece, è mancata l'azione di controllo, occorre, allora, che
l'Amministrazione regionale reciti il "mea culpa".
È evidente, infatti, che quando noi in quest'aula abbiamo
prospettato l'opportunità dell'approvazione di una legge sulla
procedura di impatto ambientale anche per l'installazione di
impianti di risalita, simili a quelli realizzati dalla Val Veny,
qualcuno, in sede di Commissione, ebbe l'impudenza di dire che così
facendo si sarebbe bloccato lo sviluppo turistico della nostra
Regione.
Andando a guardare ciò che è successo ci si rende conto della
necessità che una corretta procedura di impatto ambientale venga
applicata anche per la costruzione degli impianti di risalita. Non
tutte le zone, ed il Col Checrouit ne è in parte una testimonianza,
sono adatte ad ospitare piste di discesa ed impianti di
risalita.
Se ci sono delle responsabilità ben precise per quanto è
successo, occorre andare sino in fondo.
Questa mattina io sono stato estremamente critico, e forse sono
andato al di là delle mie intenzioni, nel giudicare negativamente
la conduzione amministrativa dell'Agraria regionale, ma mi devo
ripetere anche nella discussione di questo disegno di legge, perché
non è giusto che i soldi dei cittadini vengano utilizzati per
coprire delle mancanze che, in quel caso erano dovute a cattiva
amministrazione, ed in questo caso ad un intervento sul territorio
che grida vendetta.
So già che l'Assessore mi potrebbe rispondere che noi non
possiamo lasciare quel territorio così com'è, perché lo scempio è
tale da non poter rimanere a futura memoria, per cui si ritiene
indispensabile intervenire per rimediare.
Io credo che il ripristino ambientale sia un dovere della
pubblica amministrazione, ma cosa succederà un domani se anche
altre società, che gestiscono gli impianti di risalita di un'altra
località, dopo aver fatto gli stessi danni e pur riconoscendoli,
dovessero chiedere alla Regione di intervenire in maniera analoga?
Non potremo più dire di no. Ritengo, pertanto, nociva per gli
interessi dell'Amministrazione la teoria che "Pantalone" debba
pagare sempre e comunque. Nel nostro caso, poi, non si tratta di un
intervento da 100 milioni, perché le sue dimensioni, a mio avviso,
giustificano certe precauzioni e la collaborazione della Val Veny
nell'opera di ripristino.
Chiedo scusa all'Assessore, ma, non essendo stato presente in
Commissione, non ho sentito se la Val Veny abbia quantificato o
meno l'importo che metterà a disposizione per l'intervento di
ripristino. Io non l'ho sentito, ma può darsi che mi sia sbagliato.
Se il rapporto è squilibrato a sfavore dell'Amministrazione
regionale, nel senso che la Regione si vedrà costretta a pagare
tutto o quasi tutto, e la Val Veny non pagherà nulla o quasi nulla,
allora le mie perplessità e quelle del nostro Gruppo diventano
ancora maggiori.
Il nostro atteggiamento è estremamente critico nei confronti di
questo disegno di legge e, soprattutto, dell'articolo n. 1 che,
praticamente, stanzia la bella somma di 2 miliardi, mentre i piani
di intervento sfuggono all'intervento del Consiglio e noi, in
un'altra circostanza, non saremo neanche più in grado di esprimere
un giudizio su quanto si è fatto.
Presento, in merito, un articolo aggiuntivo che recita
testualmente:
"ART. 1 BIS
I piani di intervento per l'esecuzione delle opere di cui al
precedente art. 1 devono essere approvati dal Consiglio
regionale.
I piani stessi devono essere accompagnati da una relazione
tecnica del Servizio Tutela dell'Ambiente dell'Assessorato
all'Agricoltura, Foreste ed Ambiente Naturale".
Chiedo che ciò sia fatto, oppure chiedo che si trovi una formula
attraverso la quale il Consiglio venga investito del problema. Non
è pensabile, infatti, che i soldi della collettività vengano spesi
esautorando totalmente il massimo organo legislativo, e cioè il
Consiglio regionale, dalla sua specifica competenza di approvare i
piani di intervento.
Sulla tutela dell'ambiente noi potremmo ancora discutere a
lungo, ma ripeto, come ho già citato altre volte, un'affermazione
che mi è molto cara: se non abbiamo un estremo riguardo del nostro
territorio, non siamo dei buoni difensori della nostra autonomia,
perché, a mio avviso, essa viene difesa soprattutto con la difesa
della terra. Grazie.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
In riferimento a questo intervento sulla
Val Veny, per alcuni versi, siamo costretti a ripetere
considerazioni già fatte, perché, in altre occasioni, noi avevamo
sollevato un problema di metodo.
In questo caso siamo di fronte ad una società che è intervenuta
in un territorio ed in un ambiente particolarmente delicato. Poiché
non si è tenuto conto della delicatezza dell'ambiente, si è
procurato uno squilibrio sul piano ambientale ed ecologico, che ha
provocato una serie di conseguenze che molti Consiglieri presenti
hanno potuto constatare di persona.
C'è quindi problema di metodo: non è più concepibile che, nella
definizione degli interventi nelle zone turistiche e nei "domaines
skiables", si proceda in questo modo, lasciando prima procurare il
danno e poi andando a coprire i danni provocati.
Ripeto il concetto, già in altre occasioni da me affermato
sempre in quest'aula, che non è più possibile affidare questo
problema unicamente alle imprese che gestiscono gli impianti di
risalita, perché il "domaine skiable" e una stazione invernale
hanno, come ormai sappiamo, un indotto importante sull'economia del
posto e quindi il problema della qualità di quell'ambiente e della
qualità di quella stazione ha interessi di tipo collettivo. Questo
metodo, tuttavia, deve essere applicato nei confronti di tutti gli
interventi sul territorio che hanno bisogno di rigore
tecnico-scientifico, di valutazioni sulla compatibilità tra
l'insediamento turistico e le caratteristiche ambientali e che,
quindi, hanno bisogno di un metodo di approccio stabilito prima di
intervenire.
È davvero stupefacente e sconsolante che la Giunta regionale, in
questo caso, malgrado stiamo sommando di anno in anno problemi di
questa natura, per cui la nostra esperienza negativa è ormai
veramente corposa, non abbia "prodotto" un metodo d'intervento. Si
parla da parecchio tempo della necessità di una legge che riguardi
il modo di intervenire sull'ambiente, ma noi non abbiamo ancora uno
strumento di questo tipo, né mi risulta che ci sia un metodo per
valutare a priori il rapporto tra sviluppo turistico, qualità ed
equilibrio dell'ambiente.
La discussione che stiamo facendo oggi è, in qualche modo,
simile a quella di ieri: dove l'imprenditore sbaglia, arriviamo noi
e paghiamo. Questa è la sostanza del problema. Da questo punto di
vista ci troviamo in una situazione simile a quella che esisteva
prima nell'Unione Sovietica, mentre adesso, con il rinnovamento,
anche lì chi sbaglia paga. Qui da noi, invece, gli imprenditori che
sbagliano vengono salvati...
(...Interruzione del Presidente ROLLANDIN...)
TONINO (P.C.I.):
No, no, li faccio! Da quel punto di
vista, infatti, noi stiamo ripercorrendo il peggiore esempio di
altre società. Scelte sbagliate...
(...Interruzione del Presidente ROLLANDIN...)
TONINO (P.C.I.):
Anche quello ha insegnato qualcosa,
tant'è che lì si comincia a valutare la convenienza di far pagare a
chi sbaglia, mentre qui da noi chi sbaglia non paga mai.
Queste sono le considerazioni di carattere generale. Nel merito
dell'intervento, invece, sollevo un problema che è già stato
evidenziato in sede di Commissione e cioè: con questo intervento di
2 miliardi e 700 milioni si risolve davvero il problema? Esiste un
progetto complessivo di sistemazione di quell'area, che dia
garanzie, sotto l'aspetto tecnico, perché l'ambiente sia
ripristinato? Ad una domanda di questo tipo non è giunta alcuna
risposta in sede di Commissione, tant'è che lì è stata avanzata la
preoccupazione che questo, ancora una volta, sia solo un primo
intervento. Ma quale sarà il risultato finale?
Voglio pertanto che, anche sotto questo punto di vista, la
Giunta spieghi al Consiglio se e come, con l'intervento finanziario
della Regione, si riuscirà a ripristinare quel tipo di ambiente.
Bisognerebbe, poi, che su un tema di questo tipo la discussione non
avvenisse soltanto sulla fiducia, ma anche sulla base di progetti
verificabili e controllabili, che riportino le modalità di
intervento ed i costi. Mi pare che siano queste le ragioni
fondamentali che ci sollecitano a manifestare notevoli perplessità
nei confronti di tale intervento.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Credo che questo disegno di legge sia
interessante sia per quanto dice sia per quanto non dice.
L'Assessore Perrin, infatti, nel suo intervento ha glissato uno dei
noccioli del disegno di legge, emerso invece con chiarezza in sede
di Commissione e cioè, che quest'anno, Consigliere Tonino, non si
fa praticamente niente perché, a detta di un dirigente
dell'Assessorato all'Agricoltura, Foreste ed Ambiente Naturale:
"Ci saranno grandi difficoltà a spendere questi 700
milioni".
Ne consegue che il piano di risanamento della zona
del Col Checrouit non è per quest'anno, perché quest'anno si
faranno solo alcuni tamponamenti molto superficiali, ma è per
l'anno prossimo.
Questo disegno di legge, in effetti, ha come unico scopo quello
di mascherare il fatto che nella zona del Col Checrouit non si
faccia nulla e non si stia per fare nulla, ma che anzi si faccia di
peggio!
Per capire, tuttavia, la situazione occorre andare un pochino
indietro nel tempo. Altri Consiglieri regionali hanno già
manifestato le loro preoccupazioni e penso che lo spettacolo che si
è offerto ai loro occhi (all'epoca io non ero Consigliere regionale
e sono andato ad effettuare un sopralluogo con coloro che mi hanno
preceduto in questo seggio) sia stato molto preoccupante e ne
ricordo solo qualche aspetto.
Nella zona sopra Dolonne ci sono dei movimenti molto pericolosi,
per cui l'ipotizzata realizzazione di una pista di discesa, dalla
zona del Plan Checrouit a Dolonne, provocherebbe gravi
disastri.
Un'altra zona molto problematica è quella dell'Aretu. Già
nell'inverno scorso il Ministero dei Trasporti ha assunto dei
provvedimenti per bloccare la sciovia dell'Aretu, perché sorge su
un terreno carsico, con delle grosse doline sotterranee che hanno
dato origine a cedimenti del terreno e dei plinti di fondazione
della sciovia.
Non parlo poi dei problemi del "diserbo" e dell'erosione
superficiale del terreno, ma voglio ricordare i danni presenti
lungo alcune piste del versante che guarda la Val Veny, dove il
dilavamento, dovuto al notevole aumento della velocità dell'acqua
in discesa, ha provocato i noti fenomeni di erosione con
conseguenti rischi di frane anche catastrofiche.
Di fronte a questa situazione, riferendoci anche alla
testimonianza di un dirigente dell'Assessorato all'Agricoltura,
Foreste ed Ambiente Naturale, l'Amministrazione regionale non sa
che cosa fare, perché, dice sempre quel dirigente:
"Noi non sappiamo dove andranno a parare i nuovi investimenti
della società Val Veny. Questo non si può fare, quell'altro neppure
e quella cosa non può essere affrontata.... perché non conosciamo
nel modo più assoluto i progetti della Val Veny".
Eppure i progetti della Val Veny sono ben conosciuti, ma che non
siano conosciuti dall'Assessorato all'Agricoltura, Foreste ed
Ambiente Naturale è piuttosto grave! Noi sappiamo che quella
società vuole sviluppare la zona dello Youla, sappiamo che vuole
sviluppare gli impianti di risalita meccanica della zona del
Checrouit e sappiamo che vuole fare tutta una serie di interventi
urbanistici sempre nella zona del Col Checrouit e sappiamo, infine,
che vuole apportare delle modifiche alle piste che scendono nella
Val Veny.
Tutti questi interventi non sono certamente coordinati con le
azioni di ripristino, tant'è che il geom. Busanelli ha detto
chiaramente in Commissione di essere seriamente preoccupato:
"Noi facciamo un lavoro e, dopo due giorni, una settimana o
quindici giorni, passano i camion della Val Veny e sfasciano di
nuovo il tutto! Molte volte la Regione ha dovuto ripagare
inerbimenti sugli stessi posti nei quali erano già stati pagati
prima, a causa di spostamenti di progetti che avevano provocato
altri guasti".
Il Consigliere Torrione non vorrebbe che si spendessero dei
soldi, quando una società viene a chiedere alla Regione di
ripristinare l'ambiente nel quale essa opera. Io sono assolutamente
convinto che la Val Veny non ha mai chiesto niente, non gliene
frega niente e non verrà mai a chiedere due lire per il ripristino
della sua zona, perché essa vuole investire i soldi per creare
altri disastri!
Riferisco altre parole testuali del dirigente già citato:
"Tale situazione, relativa alla costruzione di impianti di
risalita, è già ora inaccettabile per le capacità ricettive di quel
particolare territorio".
Non si tratta, quindi, di sviluppare ulteriormente gli impianti
sciistici nella zona dello Checrouit, ma di ridurli rispetto alla
loro situazione attuale.
Oltre a queste preoccupazioni di carattere ambientale, alle
quali accennerò ancora più avanti, esistono anche altre gravissime
preoccupazioni di carattere legale. L'Amministrazione regionale
sembra voler dimenticare, o forse non ha mai saputo o non si è mai
preoccupata di andare a fondo nella questione, che, per convenzioni
intercorse tra il Comune di Courmayeur e la società Val Veny negli
anni 1971-73, quest'ultima si era impegnata a ripristinare tutti i
guasti che avrebbe provocato, in cambio dell'affitto dei terreni da
parte del Comune di Courmayeur. Quest'ultimo, però, non si è mai
preoccupato di far rispettare tali delibere, perché sindaco di
quella stazione turistica è, da circa nove anni, una persona che
cura molto gli interessi del Comune, ma ha avuto sempre un occhio
di particolare riguardo per la società Val Veny, tant'è vero che la
vostra Giunta regionale l'ha promosso consigliere di
amministrazione della società Val Veny nel maggio del 1986.
Nella stessa persona, quindi, c'è un connubio tra la figura di
sindaco e quella di consigliere di amministrazione della società
Val Veny. È fin troppo evidente che il sindaco non andrà mai a
chiedere alla società, della quale è consigliere, il risarcimento
dei danni per ripristini non fatti in quattordici o sedici anni di
attività. Si potrebbero aggiungere anche problemi di calcolo di
interessi ma, a questo punto, noi inoltreremo una regolare denuncia
alla Magistratura.
La questione che questo ripristino sia pagato dalla Val Veny è
di tipo legale, tra il Comune e la Val Veny, ma è anche una
questione che interessa la Regione: non potete pensare di
continuare a pagare a piè di lista i danni fatti da questa gente;
non solo, ma non potete continuare a finanziare interventi di
innevamento artificiale e di costruzione di nuovi impianti senza
prevedere fin dall'inizio i danni che saranno fatti, anche perché
il territorio della Val Veny è assolutamente unico nel suo
genere.
A mio parere, occorrerebbe poi, che la Regione vigilasse anche
su alcune attività "a latere", che stanno per essere intraprese al
Col Checrouit. Esiste una politica di espansione urbanistica della
Val Veny che viene portata in Consiglio comunale e poi ritirata,
con dei trucchetti da illusionista, dal solito "buon sindaco", nel
senso che ogni anno la Val Veny chiede un po' di volumetria in più,
un pezzo di terreno dal Comune, l'autorizzazione a costruire 400 o
500 metri quadrati o qualcos'altro... Le richieste sono in genere
motivate con ragioni di sicurezza, come nel 1986:
"Ci vuole un locale coperto perché, in caso di tempesta, gli
sciatori possano trovarvi rifugio...".
Nel luglio 1987 vediamo che la solita Val Veny, ovviamente
assecondata dal solerte sindaco, trasforma questi locali in
ristoranti, bar, sale riunioni... Tutto ciò, però, non si verifica
in un solo caso, ma in tre o quattro casi. Ciò significa che al Col
Checrouit non vengono più costruite solo stazioni di arrivo, ma
anche ristoranti, bar... Alla fine si scopre che il ricovero per
gli sciatori non c'è più e si rende necessario ed urgente
ricostruirlo di nuovo. Pertanto, oltre a tutti i problemi di
carattere ambientale, legati agli impianti e all'innevamento
artificiale, c'è anche il problema di carattere urbanistico.
Queste considerazioni non valgono solo per il Colle, ma anche
per la zona del Plan Checrouit e sempre con la solita
giustificazione di organizzare meglio il servizio, per cui la
volumetria passa da un indice di 10 ad uno di 15. L'anno dopo
bisognerà fare il centro congressi... In definitiva, c'è sempre una
scusa per giustificare qualsivoglia intervento, con il risultato
che tra un po' di tempo ci saranno più paletti che sciatori.
Noi dobbiamo fare un salto culturale per comprendere l'esatta
situazione del Col Checrouit, ma credo che questo salto culturale
debba essere fatto anche dal pubblico e occorre incominciare a far
presenti agli sciatori i danni ambientali provocati da siffatta
politica.
Abbiate il coraggio di chiudere l'Aretu quando deve essere
chiuso! Quando gli sciatori diranno:
"Ma perché non si può andare su questa sciovia?", si dovrà loro
rispondere: "Ragazzi miei, che venite dall'Inghilterra...,
l'abbiamo chiusa perché il terreno sprofonda!"
"Ma, d'inverno, il ghiaccio tiene compatto il terreno!"
È vero che quando fa molto freddo il ghiaccio tiene compatto
questa zona carsica, ricca di doline, ma allora chiediamo a questi
sciatori di tornare d'estate per vedere in quali condizioni è il
Col Checrouit.
Bisogna ammettere che la società Val Veny ha sbagliato a
caricare eccessivamente quel comprensorio con realizzazioni che non
vi potevano trovare luogo. Non sono parole mie, ma del dirigente
già citato.
Invito, pertanto, la Giunta regionale a fare alcune cose e a
fornire alcune risposte. L'invito, innanzitutto, ad assumere un
provvedimento straordinario per bloccare qualsiasi intervento di
urbanizzazione, di lavoro, di aggiornamento degli impianti e di
modifiche all'innevamento artificiale, nella zona del Col
Checrouit. Bisogna fermarsi, prendere delle persone capaci e fare
un progetto realistico. Non c'è altro da fare! Questo rientra anche
nei vostri interessi, visto che volete sviluppare, a tutti i costi,
questo tipo di attività turistica. Infatti, al primo incidente che
potrebbe accadere in tempi relativamente ristretti, verrà distrutta
la linea politica della Giunta regionale e della Val Veny, le quali
sono volute andare sempre in un'unica direzione.
Occorre poi chiedere con urgenza alla Val Veny l'ultimo progetto
di espansione e, sulla base di quello, avviare gli interventi di
ripristino, perché, in mancanza dei progetti di espansione, non è
possibile avviare alcun ripristino e si ripeteranno gli
inconvenienti già lamentati dal geom. Busanelli: si procede
all'inerbimento di un prato, ci si fanno passare sopra i camion
della Val Veny, si lavora ancora e lo si inerbisce una seconda
volta... È indubbio che questo modo di agire vada a tutto vantaggio
dell'occupazione, ma mi ricorda tanto le fatiche mitologiche di
Sisifo.
A nostro parere esistono poi delle cose più gravi che devono
essere verificate dalla Presidenza della Giunta, prima che ci pensi
qualcun altro. Se esistono delle delibere comunali che confermano
l'obbligo per la Val Veny di mantenere certi impegni, occorre
invitare il Comune a farli rispettare. Credo che il Presidente
della Giunta, nella sua qualità di Prefetto, possa far rispettare
questi impegni senza tanto clamore.
Visto che siamo nell'anno dell'ambiente, ed in proposito vorrei
sapere dov'è finita l'apposita Commissione, si potrebbero frapporre
tutta una serie di delimitazioni, perché credo che per la nostra
Valle giri un'eccessiva quantità di camion per movimento terra di
grande portata. Vedere viaggiare mezzi di quel genere, con 10 o 15
metri cubi di materiale e del peso di 20 o 30 tonnellate, su
terreni carsici fa un po' impressione. A me pare che bisognerebbe
avvertire gli autisti di quei mezzi, perché rischiano,
effettivamente, di trovarsi dentro un buco; inoltre si tratta anche
di una questione di impatto ambientale transitorio. Visto che si
parla di impatto ambientale, occorre che gli interventi che
comunque voi volete fare, nonostante tutti i suggerimenti che noi
vi diamo, siano fatti almeno con i mezzi più adatti e cioè
proporzionati e idonei alla consistenza dei terreni su cui dovranno
operare.
Io voterò a favore di questa deliberazione e non voterò a favore
dell'emendamento proposto dal Partito socialista. La distruzione
della Val Veny è una responsabilità che ricade sulla Giunta
regionale ed è bene che essa se la assuma, e comunque, già oggi,
noi prendiamo atto che essa non ha voluto presentarci i piani di
ripristino. Non dobbiamo, tuttavia, assumerci la responsabilità che
loro ci accusino di aver bloccato la legge e di aver impedito di
realizzare lavori per 300 o 400 milioni, entro questa estate. È
un'accusa che, visto il modo in cui si comporta questa Giunta
regionale, sicuramente essa ci lancerebbe contro, per cui voglio
spuntarle questa arma.
Se questa Giunta vuole effettivamente difendere l'ambiente
valdostano deturpato nella zona della Val Veny, così come dice di
voler fare, deve bloccare ogni ulteriore attività in quella zona,
chiedere alla società Val Veny la descrizione esatta di ciò che
intende fare e, quindi, verificare le competenze e le attività
comunali, nonché i mezzi con i quali si procede agli interventi di
ripristino.
Si dà atto che alle ore 17,04 assume la Presidenza il
Vice-Presidente DOLCHI.
PRESIDENTE:
Ha chiesto la parola il Consigliere
Segretario, Breuvé Lilliana; ne ha facoltà.
BREUVÈ LILLIANA (P.S.I.):
A forza di pensare troppo ai
problemi legati al comprensorio della Val Veny, a me è venuto il
"complesso della terra", tant'è che, quasi tutte le settimane, per
non dire tutti i giorni, vado a controllare se l'erba cresce o
meno. L'anno scorso, nella parte più bassa, è stato effettuato un
intervento, nel corso del quale è stato usato del gasolio o forse
del petrolio, fatto sta che ora l'erbetta sta crescendo. Il
gasolio, tuttavia, defluisce ora verso il fiume sottostante, tant'è
che, scendendo a piedi dal Col Checrouit verso Courmayeur, si sente
un puzzo terribile, causato da questo combustibile che, oltretutto,
credo che abbia notevolmente contribuito ad inquinare la Dora.
Chiedo, pertanto, di poter capire fino in fondo quale intervento
debba essere effettuato al Col Checrouit.
Mi associo alla richiesta avanzata dai miei Colleghi di
conoscere l'intervento globale che deve essere fatto nella zona,
perché anch'io ho l'impressione che con 2 miliardi non si faccia
molta strada. La parte bassa è inerbita, ma su in altro l'erba non
riesce a crescere, neanche se la seminiamo ripetutamente e se la
innaffiamo, perché non credo che l'erba possa crescere sui sassi.
Se si vuole inerbire anche la parte alta del Col Checrouit, si
dovrà fare un lavoro enorme. Anche i camion, ai quali faceva
riferimento il Consigliere Sandri, impediscono l'assestamento del
terreno.
Non ritengo, quindi, che si possa portare in Consiglio una legge
nella quale si stanziano 2 miliardi perché la Regione intervenga
nell'opera di ripristino ambientale, sollevando la società Val Veny
da qualsiasi impegno o incombenza. Sarebbe bene, invece, avere un
preciso piano di intervento con la quantificazione delle spese e
descrizione qualitativa dei singoli interventi.
Vorrei, infine, che mi si togliesse una curiosità: come mai,
verso il fondo della pista dello Checrouit, è stata piantata tutta
una serie di pini proprio sulla pista? Questi pini non impediranno
agli sciatori di scendere a valle? Che cosa significano questi pini
posti a dimora sulla pista?
Non aggiungo altro, per non ripetermi, ma credo che occorra
tener ben da conto questa lezione, perché non si può permettere a
nessuno, anche a chi ha portato del benessere a Courmayeur, cosa
che riconosciamo tutti d'altronde, di fare dei lavori del genere.
Ognuno deve fare il proprio lavoro con correttezza e giocando le
carte che ha in mano, nel rispetto, però, delle regole e delle
norme. Grazie.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Personne ici n'a voulu défendre la Val
Veny: cette société a ses fautes pour ce qui concerne les dommages
causés à l'environnement dans les zones de l'Aretu, du Chécrouit et
du Val Veny, mais je crois qu'il faut souligner encore qu'elle a
hérité d'une situation dont nous devons, hélas, prendre acte, et
qu'il nous faut améliorer.
Voilà pourquoi nous disons qu'une partie des dépenses,
nécessaires pour remettre en état le territoire doit être supportée
par l'argent public; la société doit, évidemment, y mettre sa part.
Nous avions, à ce sujet, demandé à notre maison forestière de
retrouver toutes les délibérations oui avaient été accordées, pour
voir ce que la société Val Veny devait faire, ce qu'elle a fait, ce
qu'elle n'a pas fait.
Il faut dire par ailleurs que cette dernière est très souvent
intervenue pour les regazonnement ou reboisements ou encore pour
les défens forestiers. Ces actions ont été mal faites et partant
n'ont pas donné les résultats escomptés.
Pour ce qui est des questions posées, je peux assurer à M.
Baldassarre que quand on parle dans la relation de main-d'oeuvre
aussi de la société Val Veny, ceci ne concernera qu'une petite
partie pour laquelle seule la Val Veny doit mettre de l'argent et
non en remplacement du personnel qui sera employé grâce à ces 27000
millions prévus par le projet de loi actuel. Cet argent sera
employé à travers des sociétés, puisque certains travaux ne peuvent
être faits en régie par nos services, ainsi par exemple le
regazonnement (sauf quelques parties, ce sont des sociétés pourvues
des engins nécessaires qui devront l'effectuer) ou les travaux de
régularisation des eaux.
D'autres travaux en revanche pourront être effectués par une
main-d'oeuvre recrutée par nos services d'aménagement hydraulique
et de défense du sol.
Ce n'est pas vrai qu'il n'existe pas de plan global de remise en
état de cette zone: le prédécesseur de M. Sandri l'avait
consulté.
Les conseillers se rappellent sans doute qu'au mois de septembre
1985, une délibération avait été adoptée, qui soumettait la Val
Veny à la formulation d'un plan global de remise en état du
territoire; plan global qui avait été confié à la TECNCFOREST, qui
a été présenté et qui a été approuvé par le Service d'aménagement
hydraulique et défense du sol. Je vérifierai ce qu'a dit M.
Busanelli en Commission et s'il est vrai qu'il a dit ce qui a été
rapporté, il y aura lieu de le reprendre car c'est vraiment lui,
avec son personnel et le géologue Bonnetto, qui ont examiné ce
plan, l'ont approuvé, ont demandé à la TECNOFOREST et à la Val
Veny, avant d'arriver au plan définitif, d'apporter des
modifications à ce plan, ont donné des indications sur le système
d'écoulement des eaux. C'est justement sur ce plan que l'on
interviendra. La difficulté était justement de ne pas intervenir de
façon inopportune.
Nous avons demandé à la Val Veny de nous faire connaître toutes
ses intentions, pour ce qui est du futur de la Val Veny, afin
justement d'intervenir à notre tour: citons l'exemple de
l'enneigement artificiel.
Pour ce qui est de la méthode, si le passé a donné ces
résultats, il faut quand même dire qu'elle a changé car, face à la
requête de la Val Veny d'une piste de retour du Plan Checrouit à
Dolonne, une estimation d'impact sur l'environnement a été demandée
avant que l'on se prononce sur cette opération.
Quant à l'extension de l'éventuel domaine skiable, nous avons
agi de la même façon. C'est exactement ce que M. Tonino nous
reproche de ne pas avoir fait ce qui est fait.
La convention entre la commune et la société Val Veny sera
réexaminée pour obliger cette dernière à effectuer la part de
travaux qui lui revient. Néanmoins, nous soutenons qu'il est
indispensable d'intervenir aussi avec de l'argent public.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je crois que l'attitude des conseillers
face à ce projet de loi est assez surprenante. Certains se
rappellent sans doute que l'Etat est en train de solliciter
l'intervention des Administrations régionales pour qu'elles
présentent, en accord avec des entrepreneurs privés, des plans de
réaménagement des zones endommagées ces dernières années. Du reste
des financements sont prévus à cet effet.
Dans la zone de Val Veny, justement, comme l'a dit l'assesseur,
les interventions qui ont été faites ont connu des obstacles.
Celles qui ont été faites par la Val Veny entre autres ont été
dictées par certains conseils et en vertu d'un but: le skieur.
C'est une optique qui, heureusement, a changé.
Cette Junte a voulu dés le début qu'il y ait une intervention
programmée à n'importe quel niveau, dans les domaine:, skiables.
Ainsi donc aucune intervention n'a plus été autorisée sans étude
préalable sur l'impact.
Dans cette zone notamment, à part la délibération qui avait été
adoptée, les interventions prévues ont fait l'objet d'une série de
rencontres entre les assesseurs compétents et la Val Veny; la zone
de l'Aretu a fait l'objet de visites sur les lieux de la part des
conseillers et de la Junte.
Hélas, le dommage causé est plus difficile à réparer que dans
d'autres zones, en raison de la nature quartzique du terrain. Les
poids lourds, cependant, ne traversent plus cette zone.
L'intervention à laquelle nous devons procéder doit être
progressive et respecter le plan élaboré par les services de
l'assessorat; si les conseillers veulent en savoir davantage.
l'assesseur et le fonctionnaire sont à leur disposition: ainsi la
partie technique et la partie politique ne seront-elles pas liées.
La partie politique c'est le choix d'intervenir; la partie
technique, comment intervenir.
Les rencontres de ces derniers temps entre géologues et
techniciens avaient pour but de nous renseigner sur le niveau
auquel il convenait d'agir. Toute intervention massive a été exclue
cette année pour le fait que l'enneigement artificiel est
prévu.
Pour le domaine d'Arp. il en est allé de même, contrairement à
ce que l'on voudrait laisser croire. l'Administration communale de
Courmayeur, son syndic en tête. accorde une attention particulière
à l'économie de la zone, mais aussi aux interventions et aux
méthodes d'action.
Le premier projet présenté par la Val Veny a été examiné par les
différents assessorats qui ont connu des problèmes. tant du point
de vue touristique que du milieu. et il a été repoussé:
l'intervention prévue au sommet de l'Arp se révélait incompatible
avec le territoire.
Je soutiens que l'intervention doit être progressive et
perdurer. C'est le minimum que nous ayons pu faire, d'autant que
nous sommes en société avec la Val Veny; il y aura sans doute un
pourcentage (de 20 ou 30) de cette dernière.
Nous sommes disposés à présenter tous les plans nécessaires, à
les discuter en commission. à analyser ce que nous pouvons faire en
1987 et ce que nous prévoyons pour les années suivantes. compte
tenu des interventions touristiques qui ont déjà été discutées par
la Val Veny et les assessorats. en présence des fonctionnaires de
l'Administration régionale.
M. Torrione a raison, la Région doit toujours payer, mais ce
discours est alors valable pour d'autres interventions. telles les
installations de sports d'hiver, les aides aux différentes
entreprises. etc... C'est un choix. mais cela ne signifie pas que
nous avons adopté le modèle russe. Nous avons présenté des
initiatives. des pro jets de loi dans les cas où nous prévoyons un
pourcentage très haut d'initiatives privées: que M. Tonino soit
rassuré!
PRESIDENTE:
Passiamo ora all'esame dell'articolato.
Do lettura dell'articolo 1:
ART 1
1 Per l'esecuzione di opere di sistemazione idraulico
forestali e di difesa del suolo nella zona Chécrouit e Val Veny del
Comune di Courmayeur è autorizzata per l'anno 1987 la spesa di lire
700 milioni e per 1 anno 1988 la spesa di lire 2000 milioni
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Faccio una dichiarazione di carattere
complessivo, anche perché il disegno di legge consta praticamente
di un solo articolo.
Do atto al Presidente della Giunta e all'Assessore Perrin che
alcune loro osservazioni sono sicuramente molto pertinenti. Devo
ammettere ciò anche perché se non lo facessi l'opposizione
rischierebbe di perdere la sua funzione costruttiva. Io credo che
l'"aptitude" di questa Giunta nei confronti della Val Veny sia
effettivamente cambiata. Prima, infatti, c'era un atteggiamento
diverso, non solo verso la Val Veny, ma anche verso la tutela
dell'ambiente, intesa nel suo senso più generale. Le testimonianze
di questa scarsa "aptitude" nei confronti dell'ambiente, da parte
del pubblico potere (e mi riferisco anche alle amministrazioni
comunali, perché non sarebbe giusto riferirci solo
all'Amministrazione regionale) dimostrano che non era assolutamente
presente questa sensibilità. È questo un dato di fatto su cui noi
dobbiamo riflettere e non ci dobbiamo arrabbiare se qualcuno, ogni
tanto, ci rimprovera gli errori del passato, perché ne sono stati
commessi tanti.
Torno a ripetere che io avevo apprezzato l'intervento fatto
l'anno scorso, con grande tempestività, dalla Regione e che forse
ha segnato un cambiamento di rotta nel comportamento verso la Val
Veny. Saremmo andati incontro a dei guai seri se così non fosse
stato, anche perché, come ha riconosciuto il Presidente della
Giunta, la Val Veny ha costruito degli impianti di risalita e delle
piste di sci dove non doveva. Questa ammissione è vera e l'anno
scorso abbiamo potuto verificare che cosa era successo quando
abbiamo sentito dire, dal geologo della Regione, che alcuni
impianti di risalita costituiscono addirittura un serio pericolo
per il luogo in cui sono stati costruiti. Ecco a quale livello di
disattenzione si era arrivati!
Ora la Regione dice: "Io non posso lasciare una porzione così
consistente del mio territorio in questo stato di degrado e quindi
intervengo". Può anche trattarsi di un atto di riparazione dovuto.
Mi preoccupa, però, l'atteggiamento della Regione nei confronti
della Val Veny. Personalmente avrei preferito che, accanto a questo
disegno di legge, che rappresenta un preciso impegno della Regione
per quanto dovrà fare per ripristinare e tutelare quello che è
ancora tutelabile in quel comprensorio, ci fosse anche una
manifestazione di buona volontà da parte della Val Veny. Ritengo,
infatti, che questo sia apparso inevitabile a tutti coloro che, in
qualità di membri della Commissione, hanno fatto un sopralluogo in
quella zona.
Il Consigliere Tamone sosteneva che, se siamo rispettosi di noi
stessi, dobbiamo intervenire. Posso anche essere d'accordo, per
carità! È più giusto intervenire, infatti, che lasciare che in
quella zona si verifichi un ulteriore degrado, ma certamente io
avrei stabilito il principio che, accanto all'intervento pur
doveroso dell'Ente pubblico, si sarebbe dovuta manifestare anche
una certa volontà della società privata di concorrere alle spese di
ripristino.
Visto che la sensibilità dell'Amministrazione è cambiata, ci si
augura che situazioni del genere non si abbiano più a ripetere, ma
io credo che, a questo punto, sarebbe stato preferibile che si
esprimesse una qualche dimostrazione di buona volontà da parte
della Val Veny. Ciò sarebbe stato più tranquillizzante per
tutti...
(...Interruzione del Presidente ROLLANDIN...)
TORRIONE (P.S.I.):
Come? La Giunta si deve assumere un
impegno del genere, perché non è giusto che l'Ente pubblico dica
solo: "Io faccio il mio dovere nei confronti del territorio
valdostano", perché a ciò dovrebbe aggiungere: "È necessario, però,
che anche tu, Val Veny, esprima e manifesti il tuo dovere, visto e
considerato che il danno l'hai procurato tu e non noi!"
Il Presidente ha ragione: in effetti, l'atteggiamento della
Regione è cambiato, tuttavia siamo arrivati in ritardo perché ci
siamo accorti dell'accaduto quando, forse, le cose erano già andate
troppo oltre, mentre, con un po' più di attenzione e tempestività,
si sarebbe potuto intervenire prima. È ormai inutile, però,
piangere sul latte versato.
Mi rendo conto dell'urgenza di questo discorso e capisco che
l'Art. 1 bis, da me presentato, possa ritardare, per qualche verso,
l'intervento della Regione. Mi permetto allora di suggerire alla
Giunta di dare il via agli interventi previsti per l'anno 1987, ma
di inserire anche il principio che il piano di intervento per
l'anno 1988 debba tornare in Consiglio, così avremo modo di
verificare sia la consistenza del piano d'intervento sia
l'atteggiamento della Val Veny e potremo mettere un punto fermo
sulla situazione.
Voglio ancora far riflettere il Consiglio sull'abilità e sulla
capacità della Val Veny di riuscire a sfuggire a qualunque tipo di
controllo, ed in questo do ragione ai Colleghi che mi hanno
preceduto. Può darsi che l'Amministrazione si sia trovata in
difficoltà nel controllare gli interventi della società, perché la
stessa è andata avanti, comunque, a spizzichi e bocconcelli. Questa
del resto era anche una delle osservazioni più consistenti fatte
dal geologo che ci ha accompagnati nel sopralluogo. Diceva,
infatti: "Non è possibile andare a controllare lì, quando la Val
Veny ha già iniziato un nuovo piano altrove ed ha già avviato un
altro intervento!"
Per questo io dico che, accanto al discorso relativo al piano di
intervento, noi dobbiamo anche esaminare quali saranno gli
interventi successivi, ma quelli definitivi, beninteso, che la Val
Veny intende fare, in modo che "da qui all'eternità" non si abbia
più a parlare di interventi da fare nel comprensorio della Val
Veny. Solo così potremo avere un quadro di riferimento preciso e
puntuale. Ecco perché io mi permetto di presentare un
autoemendamento o un sub-emendamento che recita:
"SUB-EMENDAMENTO ALL'ART. 1 BIS
I piani di intervento, per l'esecuzione delle opere di cui al
precedente art. 1, per l'anno 1988 devono essere approvati dal
Consiglio regionale.
I piani stessi devono essere accompagnati da una relazione
tecnica del Servizio Tutela dell'Ambiente dell'Assessorato
all'Agricoltura, Foreste e Ambiente Naturale".
In questo modo non si ritarda alcun intervento, ma nel contempo
abbiamo anche la garanzia che il Consiglio possa ridiscutere
l'intera materia. Grazie.
PRESIDENTE:
Consigliere Torrione, le faccio presente che
gli emendamenti devono essere presentati in sede di discussione
generale e, quindi, rimane valido il testo dell'emendamento che era
già stato presentato a suo tempo.
Ha chiesto la parola il Consigliere Tonino; ne ha facoltà.
TONINO (P.C.I.):
Io accetto l'invito del Consigliere
Torrione a fare dell'opposizione costruttiva, tenendo conto della
discussione e svolgendo una funzione di stimolo nei confronti della
Giunta regionale.
Sarebbe disonesto non riconoscere che, indubbiamente, la Giunta
ha compiuto dei passi in avanti in tema di tutela ambientale.
Rispetto al metodo seguito, tuttavia, io continuo a fare
un'osservazione di questo tipo: poiché in questa Regione ci sono
aree che debbono ancora essere recuperate, dal punto di vista
ambientale e paesaggistico, si decida di intervenire in esse, si
facciano i relativi progetti e si definiscano i soggetti
interessati al loro recupero, così come, del resto, lo Stato ha
intenzione di fare nei confronti di certi suoi progetti. Questo
deve essere il metodo da seguire.
È possibile leggere un metodo di questo tipo nello scarno
disegno di legge che oggi ci viene presentato? Secondo me, no.
Perché 2 miliardi e 700 milioni? Da cosa deriva questa cifra? Da
quali interventi prioritari e rispetto a quale piano? Io continuo a
manifestare una certa difficoltà ad esprimermi su questo
problema.
Qual è l'intervento finanziario della Val Veny? È stato
richiesto da qualcuno, ma mi pare che neppure questo sia del tutto
chiaro. Il problema non è se deve essere tanto o poco, il vero
problema è di capire in che consiste quell'intervento ed in che
consiste, a modello finale raggiunto, l'intervento complessivo
della Regione. Questa è la programmazione degli interventi per il
recupero ambientale di una determinata area. O si danno queste
risposte, altrimenti rimane valida la critica che noi abbiamo mosso
a questo provvedimento, di essere, cioè, casuale, fatto per
rispondere a quello specifico caso...
La questione, d'altronde, potrebbe anche essere posta in altri
termini, per ottenere una risposta più esauriente: "Faremo una
legge per ogni area nella quale dovremo intervenire per il
ripristino ambientale? Faremo, cioè, ogni volta una legge
regionale?" La risposta a questa domanda è di per sé la
dimostrazione che il metodo non può essere considerato giusto.
In merito alle valutazioni da effettuare prima di operare delle
scelte, prima avevo fatto dei riferimenti al passato, che, però,
riguardano anche il presente. Ora mi si dice che, per alcune
scelte, la Giunta regionale ha richiesto studi di valutazione.
Torno a ribadire ancora una volta che le mie osservazioni erano
riferite all'assenza di una nostra legislazione in merito ed ho
anche fatto un riferimento specifico a tale assenza.
Anche in questo caso non ho alcuna garanzia che le valutazioni
preliminari vengano richieste per tutti gli interventi; ne avrò la
garanzia solo quando questo Consiglio si darà quel metodo di lavoro
per intervenire in zone delicate...
(...Interruzione del Presidente ROLLANDIN...)
TONINO (P.C.I.):
Sì, sì, appunto. Noi, però, guardiamo le
cose che dovremmo fare in quest'aula.
Queste sono le osservazioni rispetto alle quali non ho ancora
ottenuto risposte e che, quindi, ci lasciano molto perplessi nei
confronti del presente provvedimento; per questi motivi noi ci
asterremo dal votarlo.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ribadisco il mio voto favorevole
a questo disegno di legge e ringrazio l'Assessore per le
assicurazioni date alle mie preoccupazioni sull'ultima parte della
relazione. Queste ultime erano originate anche dal fatto che
nessuno, e neppure l'Assessore, aveva precisato l'entità dei
finanziamenti accordati alla Val Veny. Qui si parla solo
dell'intervento regionale, ma, poiché i guasti erano stati
procurati dalla Val Veny, avevamo chiesto se ci sarebbe stato un
analogo intervento da parte della Val Veny.
Eravamo preoccupati, infatti, che, oltre ad aver procurato dei
guasti, la società Val Veny si vedesse beneficiare, dalla Regione,
anche di lavori per 2 miliardi e 700 milioni. Ringrazio l'Assessore
di avermi fornito delle risposte precise in merito e di avermi
assicurato che così non sarà. Io gli credo sulla parola. Sarebbe
opportuno, però, capire se ci sarà effettivamente un intervento
finanziario anche da parte della Val Veny.
Esprimo, comunque, il mio parere favorevole a questo disegno di
legge.
In merito all'emendamento presentato dal Consigliere Torrione,
inviterei la Giunta a recepire il suo riferimento limitatamente ai
lavori previsti per il 1988 o, addirittura, non essendo possibile
la presentazione di un emendamento dopo la chiusura della
discussione, suggerirei di trasformarlo, sempreché il regolamento
lo permetta, in un ordine del giorno che impegni la Giunta per i
lavori del 1988 ed oltre.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Mi rammarico che l'emendamento proposto
dal Consigliere Torrione non sia stato recepito per ragioni
regolamentari, perché riafferma un concetto importante, cioè che,
malgrado le assicurazioni dell'Assessore Perrin e del Presidente
della Giunta, non esiste alcun piano per il recupero della zona del
Col Checrouit.
Non è solo una questione legata alla rotazione dei Consiglieri,
per cui il sottoscritto non è stato informato dal Consigliere
Viberti che l'ha preceduto, ma è legata al fatto che il progetto
evidenziato nel 1985, ripreso nel 1986 e riproposto, con molte
modifiche, nel 1987, non è più attuale, se confrontato con le nuove
richieste e con i continui cambiamenti di piano della Val Veny, e
non è più quello valido.
Pur considerando le accuse che mi stanno facendo in questo
momento i compagni comunisti e forse anche i rimbrotti che prenderò
a casa mia, vi invito almeno a prendere atto della mia buona
volontà, di riconoscere che il mio voto favorevole vuole essere
anche un invito all'Assessore Perrin a presentare il progetto del
1988, corredato anche delle prospettive della Val Veny relative al
1989 e al 1990, purché abbiano un valore vincolante, nel senso che
la società Val Veny ci dovrebbe dire: "I piani sono questi e non
altri". Per cui, compagni comunisti, dichiaro che voto a favore di
questo disegno di legge.
PRESIDENTE:
Se nessuno chiede la parola, pongo in
votazione l'articolo 1 nel suo testo originale:
ESITO DELLA VOTAZIONE
Presenti: 30
Votanti: 25
Favorevoli: 25
Astenuti: 5 (Cout, Dolchi, Mafrica, Millet e Tonino)
Il Consiglio approva
PRESIDENTE:
Do lettura dell'emendamento all'articolo 1,
presentato dal Consigliere Torrione:
EMENDAMENTO
ART. 1 BIS
I Piani di intervento per l'esecuzione delle opere di cui al
precedente art. 1 devono essere approvati dal Consiglio
regionale.
I piani stessi devono essere accompagnati da una relazione
tecnica del Servizio Tutela dell'Ambiente dell'Assessorato
all'Agricoltura, Foreste e Ambiente Naturale.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
M. Torrione aura compris qu'il ne nous est
pas possible d'accepter cet amendement puisque le fait de revenir
au Conseil, et vu qu'il n'y en a plus jusqu'à la fin de septembre,
aurait pour conséquence de renvoyer es travaux prévus pour cette
année. Si le plan est visé par le Conseil, fin septembre, cela
signifie que la neige tombera d'ici là et que tout sera remis à
l'année prochaine.
Cependant je m'engage dès la semaine prochaine, et si le
président de la Commission le désire, à illustrer le plan à la
Commission et aux Chefs de groupe qui le souhaitent, en invitant
les rédacteurs du plan ainsi que les rédacteurs de notre
Service.
Il s'agirait alors d'une illustration globale du plan. Ce n'est
pas vrai que celui-ci n'est plus valable, car le plan d'aménagement
préparé par la TECNOFOREST est un plan global de remise en état du
territoire sur les deux versants, Checrouit et Val Veny, et dont
l'unique difficulté concerne les délais: il ne fallait pas
intervenir avant qu'il y ait d'autres travaux de la Val Veny
puisque notre action aurait alors été inutile.
Pour ce qui est des travaux de l'année 1988, le plan global peut
être illustré immédiatement, mais le plan d'intervention des
travaux pourra être illustré à la Commission compétente au
printemps prochain.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Mi spiace che, per un problema di
carattere procedurale, questo emendamento non possa essere
approvato, ma, se me lo consente l'Assessore, io suggerivo un
"escamotage", anche perché, al di là della sua buona volontà di
portare questo discorso in Commissione, cosa della quale lo
ringrazio, io ritengo opportuno sancire prima, in sede consiliare,
un impegno di questo tipo.
Sono anche d'accordo con il Presidente della Giunta sul fatto
che, per l'anno 1987, si possa approvare il piano così come esso è
stato presentato, per rettificarlo, eventualmente, nella prima
seduta autunnale del Consiglio regionale. Se è possibile procedere
in tal senso, io credo che l'articolo possa rimanere tale e quale:
potrebbe essere approvato dalla Giunta e quindi ratificato dal
Consiglio.
L'articolo rimarrebbe così com'è, perché ritengo più conveniente
che il Consiglio, su questo problema, mantenga una sua costante
attenzione anche per far sì che la pressione esercitata dalla
Regione sulla Val Veny possa far emergere tutto il progetto
d'intervento della Val Veny sul comprensorio dello Checrouit. Non è
pensabile, infatti, trovarsi sempre di fronte ad un atteggiamento
dilatorio, del quale non incolpo sicuramente l'Amministrazione
regionale, perché mi rendo conto che i soldi che la Regione può
pretendere dalla Val Veny, per il ripristino ambientale della zona
degradata, non vanno spesi per realizzare altre infrastrutture,
magari più produttive per gli obiettivi della Val Veny.
Io credo che prima o poi occorra affrontare questo discorso con
la Val Veny. Ecco perché insisto sull'opportunità che venga
approvato questo articolo. Il nostro voto favorevole vuole essere
proprio la testimonianza di un'estrema buona volontà espressa anche
nell'intento di rendere la Giunta più forte nei confronti della
stessa società Val Veny; è in fondo una specie di atto di fede. La
Giunta, infatti, ben sa quanto noi siamo stati polemici nei
confronti della Val Veny e dei suoi interventi. Visto, però, che le
cose hanno assunto una certa piega, vogliamo servirci dello stesso
atteggiamento del Consigliere Sandri, che vuol servire da pungolo
su questo problema nei confronti della Giunta regionale, altrimenti
ci asterremmo.
Io credo che si debba prendere atto di questo nostro sforzo e
della nostra particolare considerazione. Grazie.
PRESIDENTE:
Se nessuno chiede la parola, pongo in
votazione l'emendamento proposto dal Consigliere Torrione:
ESITO DELLA VOTAZIONE
Presenti: 29
Votanti: 9
Favorevoli: 9
Astenuti: 20 (Baldassarre, Beneforti, Borbey, Chabod, De
Grandis, Faval, Fosson, Lanièce, Lanivi, Maquignaz, Marcoz, Martin,
Perrin, Pollicini, Ricco, Rollandin, Sandri, Stévenin, Tamone e
Voyat)
Il Consiglio non approva
PRESIDENTE:
Do lettura dell'articolo 2:
ART. 2
1. L'onere derivante dall'applicazione della presente legge
graverà sul capitolo 28270, di nuova istituzione, del bilancio di
previsione della Regione per l'esercizio finanziario 1987, come
previsto nel successivo articolo 3, e sui suoi corrispondenti
capitoli dei futuri bilanci.
2. Alla copertura di cui al comma precedente si
provvede:
- per l'esercizio 1987 mediante riduzione di £. 700 milioni
dello stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo (spese
di investimento)", a valere sull'accantonamento previsto
nell'allegato n° 8 del bilancio di previsione per l'anno 1987
relativo agli interventi di recupero della zona del Chécrouit in
Comune di Courmayeur.
Su detto intervento rimane, quindi, disponibile la minor
somma di £. 2.000 milioni;
- per l'esercizio 1988 mediante utilizzo per £. 2000 milioni
delle risorse disponibili iscritte al programma 3-2 "altri oneri
non ripartibili" del bilancio pluriennale 1987/1989.
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti: 29
Votanti: 24
Favorevoli: 24
Astenuti: 5 (Cout, Dolchi, Mafrica, Millet e Tonino)
Il Consiglio approva
PRESIDENTE:
Do lettura dell'articolo 3:
ART. 3
1. Alla parte spesa del Bilancio di previsione della Regione
per l'esercizio finanziario 1987 sono apportate le seguenti
variazioni:
- in diminuzione:
capitolo 50150 "Fondo globale per il finanziamento di spese
per ulteriori programmi di sviluppo (spese di
investimento)"
£. 700 milioni
- in aumento:
Settore 2.2.1. - Assetto del Territorio e Tutela
dell'ambiente. Programma 2.2.1.06 - Difesa del suolo;
Capitolo 28270 di nuova istituzione;
Codificazione 2.1.2.1.0.3.10.15.94. "Spese per sistemazioni
idraulico-forestali e di difesa del suolo nella zona Chécrouit e
Val Veny del Comune di Courmayeur"
£. 700 milioni
PRESIDENTE:
Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti: 29
Votanti: 24
Favorevoli: 24
Astenuti: 5 (Cout, Dolchi, Mafrica, Millet e Tonino)
Il Consiglio approva
PRESIDENTE:
Do lettura dell'articolo 4:
ART. 4
1. La presente legge è dichiarata urgente ai sensi del 3°
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione sul
Bollettino Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti: 29
Votanti: 24
Favorevoli: 24
Astenuti: 5 (Cout, Dolchi, Mafrica, Millet e Tonino)
Il Consiglio approva
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 24
Favorevoli: 22
Contrari: 2
Astenuti: 5 (Cout, Dolchi, Mafrica, Millet e Tonino)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK