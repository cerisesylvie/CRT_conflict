Consiglio Regionale della Valle d'Aosta - Oggetto del Consiglio n. 2991 del 9 luglio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2991 del 9 luglio 1987 - Resoconto
OGGETTO N. 2991/VIII - DISEGNO DI LEGGE CONCERNENTE:
"MODIFICAZIONI DELLA LEGGE REGIONALE 12 DICEMBRE 1986, N. 71,
CONCERNENTE L'INDIVIDUAZIONE DEGLI AMBITI TERRITORIALI IN CUI IL
MANTO DI COPERTURA DEI TETTI DEVE ESSERE REALIZZATO IN LOSE DI
PIETRA E LA DISCIPLINA DEI RELATIVI BENEFICI ECONOMICI".
PRESIDENTE:
Passiamo all'esame dell'articolato, nel testo
elaborato dalla Commissione consiliare permanente per l'Assetto del
territorio e la tutela dell'ambiente.
Do lettura dell'articolo 1:
Articolo 1
1.
La lettera b) del primo comma dell'articolo 5 della
legge regionale 12 dicembre 1986, n. 71, è così sostituita:
"b) costruzioni funzionali alla monticazione del bestiame
situate a quota superiore a metri mille sul livello del
mare".
2.
Il primo capoverso del terzo comma dell'articolo 5
della legge regionale 12 dicembre 1986, n. 71, è così
sostituito:
"All'obbligo previsto dall'articolo 2 può essere, altresì,
derogato nei casi di costruzioni e impianti pubblici o militari,
che per esigenze architettoniche o in relazione all'attività cui
essi sono da adibire richiedano materiali di copertura diversi
dalle lose in pietra".
PRESIDENTE:
Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 2:
Articolo 2
1. Il secondo comma dell'art. 7 della legge regionale 12
dicembre 1986, n. 71, è così sostituito:
"2. Ai fini della determinazione della misura unitaria del
contributo si tiene, caso per caso, conto dei costi analitici
unitari presunti relativi alle opere effettivamente eseguite per la
realizzazione di ogni singolo tetto: in ogni caso il contributo
regionale è ridotto del 20% qualora la superficie coperta con lose
di recupero superi il 30% della superficie totale del
tetto;
in caso di recupero inferiore al 30%, il contributo regionale
è corrisposto per intero.
I comuni segnalano ogni tre mesi i nomi nativi degli
intestatari di concessioni o autorizzazioni o segnalazioni di
lavori di costruzione o rifacimento di manti di copertura soggetti
all'obbligo delle lose, specificando se tale obbligo derivi dalle
norme contenute nella presente legge o da normative
comunali".
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 3:
Articolo 3
(Norme transitorie)
1. Il secondo e terzo comma dell'articolo 11 della legge
regionale 12 dicembre 1986, n. 71, sono così sostituiti:
"2. Le domande di contributo presentate nel corso dell'anno
1986 ai sensi della legge regionale 15 giugno 1986 ai sensi della
legge regionale 15 giugno 1978, n. 18, e, successivamente, ai sensi
della presente legge sino a quando non venga data attuazione agli
adempimenti previsti dall'articolo 3, sempre che concernano
costruzioni site o previste su terreni posti a quote superiori a
metri 1000 sul livello del mare o comprese nelle zone A degli
strumenti urbanistici comunali adottati o vigenti, sono liquidate,
ad avvenuta presentazione della dichiarazione di ultimazione dei
lavori ed eseguiti i necessari accertamenti tecnici, in base al
parametro di lire venticinquemila al metro quadrato effettivo di
tetto; nel caso il contributo sia già stato liquidato in base ai
parametri della legge regionale 15 giugno 1978, n. 18, si
provvederà a una liquidazione integrativa.
3. Qualora le domande di cui al comma precedente concernano
fabbricati ricadenti in ambiti territoriali diversi da quelli di
cui al secondo comma, ma nei quali l'esecuzione del manto di
copertura in lose di pietra sia obbligatorio per effetto di norme
regolamentari locali vigenti, l'importo unitario del contributo è
determinato in misura pari al 25% di quella prevista nel comma
precedente".
PRESIDENTE:
Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 4:
Articolo 4
(Dichiarazione di urgenza)
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK