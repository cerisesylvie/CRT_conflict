Consiglio Regionale della Valle d'Aosta - Oggetto del Consiglio n. 3341 del 22 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3341 del 22 dicembre 1987 - Resoconto
OGGETTO N. 3341/VIII - QUADRO DEGLI INTERVENTI REGIONALI A
FAVORE DEGLI HANDICAPPATI PSICHICI. (Interrogazione con risposta
scritta).
PRESIDENTE
: Do lettura dell'interrogazione con risposta
scritta presentata al Consigliere Mafrica:
INTERROGAZIONE CON RISPOSTA SCRITTA
Da alcuni anni la Regione Valle d'Aosta ha in atto una serie
di interventi a favore degli handicappati psichici.
Sarebbe ingeneroso disconoscere quanto è stato fatto, sia in
modo continuativo per l'inserimento degli handicappati nella scuola
dell'obbligo, sia a livello sperimentale per l'inserimento di
alcuni di essi in attività lavorative; è anche da giudicarsi
positivamente l'apertura di centri di sostegno sul
territorio.
Pur tuttavia esistono problemi, che è opportuno affrontare;
manca soprattutto un progetto complessivo ed articolato, capace di
dare ad ogni handicappato psichico, in relazione alle sue
possibilità, un sostegno continuativo e differenziato, che gli
consenta, ad ogni età ed in ogni condizione, un miglioramento del
la propria qualità di vita.
Allo scopo di acquisire un quadro preciso degli interventi
regionali in questo campo e di conoscere gli orientamenti
dell'esecutivo in merito a questioni determinate, il sottoscritto
Consigliere regionale del Gruppo comunista;
INTERROGA
l'Assessore alla Sanità ed Assistenza Sociale per
sapere:
1)
se esiste un censimento degli handicappati psichici
residenti in Valle, articolato per fasce di età e per gravità
dell'handicap e quali sono comunque i dati di cui si è a conoscenza
in merito.
2)
quanti sono gli handicappati psichici inseriti
nella scuola e quali tipi di assistenza vengono loro
forniti;
3)
quanti sono, anno per anno, gli handicappati che
hanno seguito corsi per l'inserimento lavorativo e quanti di essi
ed in quali posti sono stati effettivamente inseriti;
4)
se esiste una struttura che segua i singoli
portatori di handicap dopo il loro inserimento nell'attività
lavorativa e con quali risultati;
5)
perchè finora non si è trasformata in servizio
permanente, con proprio organico, l'attività di preparazione ed
inserimento degli handicappati nel mondo del lavoro;
6)
quali interventi sono effettuati o sono allo studio
per gli handicappati che hanno concluso l'obbligo scolastico e che
non possono ancora iscriversi a corsi di inserimento lavorativo o
che non sono stati accolti in tali corsi;
7)
quali sono i centri di sostegno presenti nel
territorio, quanti handicappati seguono e quali attività vengono in
essi svolte;
8)
a che punto si trova la sistemazione del capannone,
acquistato dalla Regione in zona Amérique e destinato a servizi per
gli handicappati;
9)
quante volte ed in quante occasioni è stata riunita
negli ultimi due anni la Consulta per i problemi degli handicappati
e quali compiti sono stati affidati a tale organismo.
PRESIDENTE
: È stata data risposta scritta con lettera n.
1532 in data 2 dicembre 1987.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK