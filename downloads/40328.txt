Consiglio Regionale della Valle d'Aosta - Oggetto del Consiglio n. 3164 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3164 del 24 gennaio 2018 - Resoconto
OGGETTO N. 3164/XIV - Interpellanza: "Interventi per
l'instaurazione di un proficuo rapporto tra la Cogne Acciai
Speciali e i lavoratori".
Grosjean (
Président)
-
Point n° 26 de
l'ordre du jour. La parole au collègue Padovani pour
l'illustration.
Padovani (CC-MOUV) -
Con questa interpellanza si porta
all'attenzione del Consiglio una notizia apparsa ormai qualche
giorno fa sugli organi di stampa, ovvero in merito ad un
procedimento di licenziamento nei confronti di un rappresentante
sindacale della FIOM interno alla Cogne Acciai Speciali, lo stesso
sindacato denunciava un clima tra azienda e sindacati tutt'altro
che buono. Denunciava moltissimi, se non ricordo male, più di 200,
provvedimenti disciplinari nei confronti dei lavoratori, sempre da
quello che si legge sugli organi di stampa, sindacalizzati. Con
questa interpellanza si chiede all'Assessore, vista anche
l'importanza che ha l'Azienda Cogne Acciai Speciali essendo
l'industria con il più alto tasso di occupati in Valle d'Aosta, se
è sua intenzione, se ha già pensato, se è in programma di
incontrare azienda e sindacati per fare da intermediario per
risolvere quella che sembra essere davvero una situazione che sta
diventando sempre più insostenibile per i lavoratori, soprattutto
per i rappresentanti sindacali.
Président -
La parole à l'Assesseur Guichardaz pour la
réponse.
Guichardaz (PD-SIN.VDA) -
Naturalmente ho letto anch'io
con apprensione, come tutti credo, della situazione di tensione
conseguente al licenziamento di un delegato FIOM a seguito di una
sentenza di Corte di appello che avrebbe radicalmente, tra l'altro,
stravolto quella di primo grado. Il collega Padovani ha riportato
nella sua interpellanza uno stralcio della nota inviata credo alla
stampa proprio dalla FIOM. Naturalmente, in virtù dei miei
pregressi sindacali, che mi rendono particolarmente attento
rispetto alle situazioni di conflittualità tra azienda e
rappresentanze, mi sono subito premurato di sentire i diretti
interessati, quindi sia la FIOM che la Cogne Acciai Speciali, ma
non in un'ottica interventista, ma per capire proprio di cosa si
trattasse. Entrambi (FIOM e CAS) ritengono che si tratti di una
situazione che attiene al sistema delle relazioni sindacali e che
quindi il contenzioso vada affrontato nelle sedi opportune, che in
questo caso risulta essere il tavolo della trattativa e nei casi
estremi quello giudiziale. Peraltro anche la FIOM, diversamente da
com'è avvenuto in occasione di crisi aziendali - nelle quali il
nostro Assessorato è proprio stato direttamente interpellato e
coinvolto e, per questioni di riservatezza, evito di rappresentare
casi specifici -, per le quali ha richiesto il nostro intervento
sia dal punto di vista tecnico che politico, ha ritenuto in questo
caso di procedere in autonomia valutando la possibilità, tra
l'altro, di ricorrere in Cassazione a difesa del suo delegato e
coinvolgendo in questo, da quello che mi è stato detto, anche il
livello nazionale.
Concludo dicendo che, pur non intervenendo direttamente nel
contenzioso, peraltro ancora nella delicata fase giudiziale, anche
perché non è stata proprio richiesta una nostra mediazione, anzi il
nostro auspicio è che vi sia comunque un ritorno alla normalità dei
rapporti sindacali tra la FIOM e la più importante - come accennava
lei - industria della nostra regione: rapporti e relazioni che
continuano comunque ad essere produttivi di risultati per i
lavoratori e per le organizzazioni sindacali, FIOM compresa. Io
vedo con favore alcune importanti intese sindacali sottoscritte da
tutte le organizzazioni sindacali, migliorative in alcuni casi
degli stessi contratti di lavoro. Mi dicono che nel luglio 2017 è
stato firmato da tutte le organizzazioni sindacali rappresentative
e dalle RSU l'ultimo accordo integrativo, che prevede maggiorazioni
per le notti e i festivi, la flessibilità a minuti invece che nel
quarto d'ora, la stabilizzazione di una ventina di persone da tempo
determinato a indeterminato e altre ancora. Le intese che io ho
avuto modo di farmi spiegare proprio nel corso dei nostri incontri
nel dettaglio sia dalla FIOM che dalla Cogne credo dicano comunque
di una buona capacità negoziale di entrambi i soggetti e comunque
di un dialogo costantemente aperto, mi è stato riferito da entrambi
che ogni settimana RSU e RLS comunque si incontrano, al di là
ovviamente della questione rappresentata. Siamo comunque a
disposizione, qualora richiesto dalle parti interessate, per
qualunque intervento che possa smorzare o riportare nei giusti
binari il sistema delle relazioni sindacali, come peraltro abbiamo
già fatto in altri casi, in altre situazioni.
Président -
La parole au collègue Padovani pour la
réplique.
Padovani (CC-MOUV) -
Assessore, forse non ci siamo capiti
o forse lei mi ha risposto su altro. Io non volevo con questa
interpellanza commentare o intervenire sul procedimento giudiziario
che è in corso, perché le sentenze, i processi giudiziali non li
commento. Quello che chiedevo è, come lei ha citato anche in parte
nella risposta, se era intenzione di risolvere quell'altra
questione che riguarda non tanto questo procedimento, che si dovrà
risolvere nelle sedi opportune, ma quanto di farsi da tramite, da
paciere per quello che sembra essere, leggendo la nota mandata
dalla FIOM, un clima interno all'azienda intimidatorio, un clima
che sta diventando davvero pesante: si parlava di più di 200
interventi dell'azienda nei confronti dei lavoratori. Non sono
soddisfatto quindi della risposta, ma davvero io la invito di nuovo
e capisco che lei ha sentito giustamente la FIOM, l'azienda, però,
secondo me, convocare un tavolo nel quale si mette, da una parte, i
sindacati e, dall'altra, l'azienda e si cerca di capire come mai
questo proliferare, questo esplodere di iniziative disciplinari
contro i lavoratori mi sembra una cosa che un'amministrazione
pubblica possa e debba essere chiamata a fare, quindi non sono
soddisfatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK