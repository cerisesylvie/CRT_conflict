Consiglio Regionale della Valle d'Aosta - Oggetto del Consiglio n. 239 del 16 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 239 del 16 dicembre 1988 - Resoconto
OGGETTO N. 239/IX - CONCESSIONE DI UN CONTRIBUTO DI LIRE
35.000.000 ALL'AZIENDA AUTONOMA DI SOGGIORNO DI COGNE NELLE SPESE
PER LA REALIZZAZIONE DEL QUARTO FESTIVAL DEL FILM NATURALISTICO
"STAMBECCO D'ORO". (Approvazione ed impegno di spesa).
PRESIDENTE: Do lettura del testo della delibera:
IL CONSIGLIO DELIBERA
1°) di approvare la concessione di un contributo di lire
35.000.000 (trentacinquemilioni) all'Azienda autonoma di soggiorno
di Cogne per la realizzazione del quarto festival del film
naturalistico "Stambecco d'oro";
2°) di approvare e impegnare la spesa di lire 35.000.000
(trentacinquemilioni), con imputazione della stessa sul cap. 37200
del bilancio di previsione per l'anno 1988 ("Contributi e sussidi
ad Aziende di soggiorno per attività nel settore del turismo e del
tempo libero"), che presenta la necessaria disponibilità);
3°) di stabilire che alla liquidazione si provveda ai sensi
dell'art. 57 della L.R. 07/12/1979, n. 68, a richiesta
dell'Assessorato del Turismo.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
FAVAL (U.V.):
Je ne crois pas qu'il y ait grand-chose à
ajouter à ce qui est dit dans le rapport. Il s'agit d'une
manifestation que le Conseil régional connaît déjà. On nous a
envoyé une demande de contribution pour cette manifestation qui
concerne l'environnement. Nous sommes d'accord d'allouer à la
société qui l’organise une contribution de 35
millions de lires.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Si tratta di un contributo di 35 milioni
per la realizzazione del IV Festival dello Stambecco d'oro. Io in
genere sono abbastanza perplesso rispetto alla miriade di
contributi che l'Amministrazione regionale dà per tutta una serie
di iniziative, però in questo caso credo che chi ha potuto
assistere negli anni precedenti a questa manifestazione, che ha
carattere biennale, ha potuto notare la qualità di questa
iniziativa, nel senso che si tratta di una delle poche
manifestazioni di film naturalistici che hanno luogo in Italia.
L'ultima edizione, che è quella dell'87, ha visto una
partecipazione di carattere internazionale: ho visto delle
pellicole della Cina e di altri Paesi, la presenza di una giuria
qualificata.
E' una iniziativa, a mio avviso, molto interessante, di alto
livello, fatta nel posto giusto, a Cogne, fatta nel momento giusto,
a settembre, cioè in un periodo in cui c'è anche un richiamo
turistico interessante, perché c'è gente che viene apposta a Cogne
per questo tipo di manifestazione. Quindi quando ho visto la bozza
di deliberazione mi sono chiesto se il contributo previsto dalla
Regione di 35 milioni, per un preventivo di spesa di 103 milioni e
150 mila lire, era congruo, adeguato.
Ho chiesto informazioni all'Azienda di soggiorno di Cogne e agli
organizzatori di questa manifestazione del progetto natura, e mi è
stato risposto che i 35 milioni sono del tutto insufficienti, nel
senso che coloro che si occupano dell'organizzazione mi hanno fatto
presente che già nell'87 avevano avuto un contributo di 30 milioni
dall'Amministrazione regionale, più 15 milioni dall'Azienda di
soggiorno, in totale 45 milioni. L'intenzione era di qualificare
ulteriormente questa manifestazione, di arricchirla: mi è stato
detto che hanno già preso contatti ad esempio con la televisione
inglese, per la partecipazione in concorso di due lungometraggi
della BBC e di una terza pellicola, sempre della BBC, che
parteciperebbe fuori concorso. Per cui gli organizzatori mi hanno
fatto presente che questo contributo è insufficiente e che se
rimanesse tale metterebbero in discussione la stessa organizzazione
del festival.
Io credo che si tratti di una manifestazione di notevole livello
artistico e culturale, perché l'anno scorso c'è stata la
partecipazione di tutta la migliore produzione della RAI,
c’è stata la partecipazione di alcune delle più
grosse pellicole a livello internazionale di films naturalistici
...
( . . . Interruzione. . . )
. . . Sì, la RAI è un ente pubblico, ma si tratta di
organizzare. Qui c'è un preventivo dettagliato di organizzazione
che ammonta a 103 milioni; c'è la deliberazione immediatamente
successiva per una gara di sci, dove per un preventivo di
97.300.000 si dà un contributo di 70 milioni.
(. . .Interruzione. . .)
Per me è più importante questo di una gara di sci; è più
importante questa che è una manifestazione culturale ed artistica
rispetto ad una gara di sci.
Stamattina abbiamo votato una serie di deliberazioni, ne cito
qualcuna per fare un esempio, perché alla fine farò una proposta:
contributo all'Associazione dei sommeliers, 70% della spesa
prevista; contributo al CRER per l'organizzazione del primo
campionato nazionale di sci, spesa 94 milioni, contributo 40
milioni; Foire du Valdigne, 8.400.000, 5 milioni di contributo, e
via di seguito. Per cui io ritengo che in questo caso si tratti di
una manifestazione notevole che va sostenuta dall'Amministrazione,
che va potenziata, che può dare un'immagine culturale interessante
della Valle d'Aosta, che ha anche un richiamo turistico in un
periodo che non è di grossa affluenza turistica, il mese di
settembre, che è fatta nel posto giusto.
Ritengo che siccome è stata espressa una difficoltà rispetto al
livello del contributo, sia necessario e opportuno un contributo
maggiore da parte dell'Amministrazione regionale. Mi stupirebbe se
ci fosse una resistenza in questo senso, perché, ripeto, qui non si
tratta di un'iniziativa che non ha nessun significato, ma si tratta
di un'iniziativa culturale che ha un grosso
(. . .Interruzione. . .)
. . . non lo dico solo io .
PRESIDENTE:
Vietata la polemica, per cortesia. La parola
al Consigliere Riccarand.
RICCARAND (N.S.):
Comunque la proposta che io faccio, e
chiedo alla Giunta se c'è la disponibilità ad accoglierla, è di
aumentare il contributo previsto per questa manifestazione, che mi
pare del tutto inadeguato rispetto al valore della stessa. Come mi
è stato detto dagli organizzatori è insufficiente rispetto alle
loro esigenze e metterebbe in forse la stessa organizzazione di
questa manifestazione che è arrivata alla quarta edizione e ha, a
mio avviso, la necessità di accrescersi qualitativamente perché non
può che essere un prodotto interessante e utile per la Valle
d'Aosta.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
FAVAL (U.V.):
Le fait même que la Junte régionale propose
au Conseil régional d'allouer une somme importante, telle que 35
millions de lires, démontre que la Junte attribue l'importance
voulue à cette manifestation.
Si l'on ajoute à la contribution du Conseil régional celle qu'il
y aura de la part du Syndicat d'initiative de Cogne, nous arrivons
à un montant qui dépasse 50% des frais - bien entendu il s'agit
d'une prévision des dépenses et ce ne sont pas les frais soutenus
réellement.
Dans ce sens nous croyons avoir fait ce qu'il fallait faire
vis-à-vis d'une manifestation que nous considérons, nous aussi,
importante et je ne vois pas pourquoi la société qui organise le
tout ne puisse trouver de l'argent aussi ailleurs, comme
normalement on fait dans des circonstances analogues.
PRESIDENTE: Ha chiesto di parlare il Consigliere Riccarand, ne
ha facoltà.
RICCARAND (N.S.):
Io credo che se una manifestazione di
questo genere venisse organizzata presso il Centro congressi del
Casinò di Saint-Vincent come minimo un 200 milioni di contributo
regionale si darebbero e ci sarebbe tutto un certo tipo di battage
pubblicitario. Siccome viene fatta con una gestione che non è
direttamente della Regione, viene fatta in una località come Cogne,
nell'ambito di un discorso di valorizzazione dell'ambiente naturale
e all'interno di un contesto che è quello del Parco del Gran
Paradiso, si sta molto a lesinare e si sta a creare delle
difficoltà. Certamente non si dice no alla manifestazione, però non
si dà neanche l'aiuto necessario perché possa decollare nel modo
appropriato.
Quindi io presento un emendamento proponendo che il contributo
di 35 milioni su un preventivo di spesa di 103 milioni sia
aumentato a 50 milioni.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
FAVAL (U.V.):
Je crois que le Conseiller Riccarand a une
vision un peu diabolique de tout ce qui se passe à l'intérieur de
la Maison de Jeux de Saint-Vincent. En tout cas, il ne peut pas
soutenir que la contribution que nous demandons au Conseil pour
cette manifestation soit insuffisante. Je le répète: il faut
additionner l'argent que l'Administration régionale va verser à
celui du Syndicat d'initiative de Cogne, et là nous dépassons
largement 50%. Donc nous repousserons la proposition de modifier la
proposition présentée par la Junte régionale.
PRESIDENTE:
Ha chiesto di parlare Consigliere Riccarand,
ne ha facoltà.
RICCARAND (N.S.): Sul presunto contributo dell'Azienda di
soggiorno qui non è detto niente né può essere detto niente, perché
qui noi diamo un contributo alla Azienda di soggiorno per la
manifestazione. Io non capisco questo marchingegno. Se vogliamo
dargli per questa manifestazione 50 milioni, allora diamo 50
milioni ...
(... Interruzione ...)
. . .Come li tiro fuori io? Non mi direte che l'Amministrazione
regionale non è in grado di tirar fuori 15 milioni in più per
questa manifestazione; risparmiamo sull'acquisto di uno dei libri
che ci regalate e subito è fatto il discorso, perché di spese
inutili ne fate tantissime, quindi non è che non si possa trovare
questa disponibilità.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Siccome non mi sembra che il Consigliere
Riccarand abbia l'abitudine di giocare al rialzo sui contributi,
credo che le sue argomentazioni relative all 'importanza di questa
manifestazione siano da prendere in considerazione. Per questo
motivo noi voteremo a favore dell'emendamento.
PRESIDENTE:
Do lettura dell'emendamento presentato dal
Consigliere Riccarand:
2°) "di approvare e impegnare la spesa di Lire 50.000.000"
anziché "35.000.000"
Pongo in votazione l'emendamento suddetto:
ESITO DELLA VOTAZIONE
Presenti: 29
Votanti: 29
Favorevoli: 6
Contrari: 23
Il Consiglio non approva
PRESIDENTE:
Pongo in votazione la delibera in oggetto
nella sue stesura originale:
ESITO DELLA VOTAZIONE
Presenti, votanti e favorevoli: 29
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK