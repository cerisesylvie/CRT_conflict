Consiglio Regionale della Valle d'Aosta - Oggetto del Consiglio n. 1847 del 22 marzo 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1847 del 22 marzo 2006 - Resoconto
OGGETTO N. 1847/XII - Orario di apertura di alcuni importanti
siti archeologici e musealizzati. (Interpellanza)
Interpellanza
Premesso che:
- la Giunta con deliberazione n. 576 del 28/02/06 ha ridotto
sino al 30 giugno l'orario di apertura di alcuni importanti "siti
archeologici e musealizzati" in quanto "esaurita la graduatoria per
la selezione del personale di custodia";
- nulla è detto su come risolvere la carenza di personale, né
su cosa avverrà dopo il 30 giugno;
I sottoscritti Consiglieri regionali
Interpellano
il Presidente della Regione e l'Assessore delegato per
conoscere:
1) quali sono le cause che determinano una cronica carenza di
personale di custodia;
2) come intendono affrontare e superare il problema della
carenza di personale;
3) quale orario verrà effettuato dopo il 30 giugno;
4) i motivi che hanno impedito di attivare le procedure
necessarie per garantire l'orario precedentemente in
vigore.
F.to: Frassy - Tibaldi - Lattanzi
Presidente - La parola al Consigliere Frassy.
Frassy (CdL) - Non è la prima volta che il Consiglio affronta il
problema - perché di problema ormai si tratta - di garantire la
fruibilità dei siti culturali e museali. Ne avevamo parlato anche
in tempi recenti, proprio per problematiche legate alla chiusura di
vari siti o ad orari che non ne consentivano una fruibilità
sufficiente. C'era stata da parte sua, Assessore, la rassicurazione
che si sarebbe fatto uno sforzo per arrivare a consentire nei
periodi di maggior afflusso turistico un'apertura omogenea dei vari
siti, ma a distanza di tempo e in maniera ciclica ci troviamo di
nuovo con un provvedimento, che, cambiando siti, va però a
ristringere la fruibilità di alcuni di essi. Sono siti che
riteniamo importanti: Castello Sarriod de la Tour, Castello Savoia
di Gressoney-Saint-Jean e la Chiesa di San Lorenzo in Aosta. Siamo
perplessi soprattutto per le motivazioni che ancora una volta
vengono poste a fondamento di questa contrazione dell'orario di
apertura. Nella deliberazione che la Giunta ha approvato si fa
riferimento al fatto che si è esaurita la graduatoria per la
selezione del personale di custodia, in conseguenza di questa
graduatoria esaurita - e immaginiamo noi di personale che sarà
stato licenziato o si sarà pensionato, comunque personale che nel
frattempo non c'è, o che è in aspettativa, o in malattia - la
conclusione è quella di ridurre l'orario dei questi siti. Ridurre
l'orario di tali siti chiudendoli alle 17,30 e chiudendoli durante
la pausa del pranzo, comunque sia vuol dire non cogliere appieno il
percorso turistico che spesso è un percorso che si articola
nell'arco della giornata, che arriva sino al tardo pomeriggio e che
spesso ha anche delle ore di punta proprio nelle ore del
pranzo.
Vorremo capire, Assessore, quali sono queste situazioni che
ormai si protraggono da tempo - e sicuramente da quando lei ha
preso la responsabilità di questo Assessorato, perciò sono ormai 2
anni e mezzo di cronica carenza di personale di custodia -,
vorremmo capire come intende, nella prospettiva e nell'ambito delle
responsabilità di gestione di tale importante settore del suo
Assessorato, risolvere e superare il problema della carenza del
personale di custodia, che in maniera ciclica ci obbliga o a
chiudere completamente, o comunque a contrarre gli orari di
fruibilità dei siti. Vorremmo sapere dopo il 30 giugno cosa
succede, perché questa deliberazione che ha innescato la nostra
interpellanza fa riferimento a una riduzione fino al 30 giugno, ma
non ci dice se dopo quella data ci saranno prospettive migliorative
o peggiorative; di conseguenza, abbiamo una certa preoccupazione
sul presupposto che dal 30 giugno in avanti siamo nel pieno della
stagione turistica estiva. Vorremmo capire quali sono i motivi che
impediscono di affrontare i problemi per tempo, dovendosi poi
trovare a rincorrere i problemi una volta che si sono
materializzati e di conseguenza non rimane altro da fare che
chiudere i siti e ridurre l'orario di fruibilità dei siti. Alla
luce delle risposte che lei ci vorrà fornire, mi riservo ulteriori
valutazioni.
Presidente - La parola all'Assessore all'istruzione e cultura,
Charles Teresa.
Charles (UV) - En préambule je fais remarquer que, pour ce qui
concerne le personnel de garde des sites gérés par la Direction
elle-même, pour des motifs de sécurité aux termes de la loi en
vigueur et pour des raisons relatives à la tutelle, à la qualité du
service et à l'image du musée, dans les services dont il s'agit il
faut toujours garantir la présence d'un nombre qualifié de
personnes préposées à la surveillance.
Pour ce qui a trait à ce que je viens de dire, je rappelle que
le Bureau de gestion des biens culturels veille à l'avance à la
détermination du personnel nécessaire au fonctionnement du service
dans les sites selon les différents flux touristiques et selon les
variations d'après les saisons pour ce qui concerne les heures
d'ouverture au public. C'est l'organisation qui est toujours
absolument nécessaire. A ce propos donc le Bureau veille à
effectuer et à faire parvenir chaque année au Département du
personnel les demandes intégratives de personnel de saison auquel
seront attribuées les fonctions de surveillance.
Pour ce qui a rapport à la procédure dont je viens de parler au
deuxième point, je vous informe que, pour l'année en cours, le
bureau s'est préoccupé de demander les ressources intégratives
nécessaires pour garantir le service de surveillance pour les sites
ouverts au public, mais la demande n'a été satisfaite pour des
raisons de force majeure et parmi ces raisons il y a aussi le Pacte
de stabilité. Pour ces motifs, le bureau compétent a dû chercher
d'autres solutions pour gérer, dans les limites du possible, la
répartition du service du personnel. Ce qui a touché seulement 3
sites, qui ne sont pas en absolu les plus fréquentés et après vous
parlez de l'interruption de l'intervalle du repas, c'est une heure,
c'est vrai, enfin on a essayé justement de faire de notre mieux
avec les disponibilités qu'on avait.
Pour ce qui a rapport aux horaires de visite, je signale qu'à
partir du 30 juin de cette année en cours,
la programmation
du personnel nécessaire au fonctionnement du service sera effectuée
par ce bureau, sur la base des résultats de l'épreuve de sélection
pour le personnel de surveillance, actuellement en cours, organisé
par le Département du personnel; donc on fera tout ce qu'on pourra
et tout ce qui est possible.
Presidente - La parola al Consigliere Frassy.
Frassy (CdL) - Siamo insoddisfatti della sua risposta, perché
abbiamo la sensazione che lei abbia fatto il notaio, cioè ha
registrato dei fatti che abbiamo illustrato a premessa delle
domande che abbiamo posto, ma non ci ha dato delle risposte. Lei ha
fatto riferimento a degli uffici che, fino a prova del contrario,
sono gli uffici che devono sottostare a una linea politica, che è
la linea politica che lei più volte ha ribadito di massima
attenzione e fruibilità per gli aspetti della nostra cultura.
Mi domando - ma lei la risposta non ce l'ha data, quindi la mia
domanda rimane a mezz'aria - qual è il motivo che ha impedito a
tali uffici di attivare le procedure di selezione del personale per
tempo. Quando lei dice che tutto questo si rinchiude nel Patto di
stabilità... Assessore, fossi al suo posto, inizierei a valutare
attentamente la possibilità di dimettermi, perché ho capito
dall'attenta lettura delle deliberazioni e degli stanziamenti
finanziari riguardanti il suo Assessorato che il Patto di stabilità
in Valle pesa esclusivamente sulla cultura, perché abbiamo
licenziato lo scorso Consiglio una legge che stanzia 300mila euro
per celebrare la "Festa della Valle d'Aosta" e abbiamo una legge
che riguarda il suo Assessorato, quella del recupero dei borghi,
dove forse c'è della "sostanza" vera, maggiore, che ha lo stesso
finanziamento. Il Patto di stabilità deve riguardare l'intera
Amministrazione, mi rifiuto di pensare che esso riguardi sempre e
solo il suo Assessorato e sempre e solo la cultura. Non mi sembra
che siano aumentati i siti museali, di conseguenza non riesco a
capire quale sia il motivo che impedisce di gestire quello che fino
a ieri è stato gestito; soprattutto non capisco come c'entri il
Patto di stabilità, se è vero che si sta facendo una selezione che
dovrebbe risolvere il problema da giugno in avanti. Penso che lei,
Assessore, mi abbia dato una risposta estratta a sorte dal novero
delle risposte da darmi, ma penso che non ci creda neppure lei
nella risposta che mi ha dato! La invitiamo a prestare più
attenzione al grande comparto della cultura, perché la scommessa
del turismo e della terza stagione si incentra giocoforza sulla
cultura e penso che lei ne sia consapevole nella misura in cui,
proprio nella sua zona - Bard - è stato ultimato quello che dovrà
essere un grosso investimento di energie, di risorse, di fantasia
per creare un vero indotto turistico che possa essere sganciato...
e comunque a prescindere dal turismo invernale e dal turismo dello
sci in questa Regione.
La risposta che lei ci ha dato è una non risposta. Lei in
maniera fatalistica ha preso atto che gli uffici non avevano
personale, che gli uffici adesso stanno bandendo il corso di
selezione per risolvere la questione dal 30 giugno in poi e ha
preso atto che si sta facendo tutto il possibile. Il fatto di fare
tutto il possibile è un'espressione che forse può anche essere ad
effetto, ma che non aggiunge nulla all'evidenza. Ci eravamo trovati
la scorsa primavera con problemi analoghi e sostanzialmente per la
Villa Romana di Aosta, il Criptoportico e altre situazioni del
genere, che per motivi di personale e di sicurezza erano stati
chiusi al pubblico, sono stati aperti dopo che il Consiglio era
intervenuto addirittura con una risoluzione e oggi ci troviamo di
fronte...
(interruzione dell'Assessore Charles Teresa, fuori
microfono)
... non sarà stata la scorsa primavera, comunque in tempi
recenti avevamo sollevato il problema della Villa Romana e del
Criptoportico. Oggi ci troviamo di fronte ad altri siti museali, ma
il fatto che vi sia una rotazione della riduzione delle fruibilità
non è un motivo di consolazione; di conseguenza, la invitiamo a far
valere di più il peso della cultura soprattutto nell'ambito della
Giunta, in cui lei siede.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK