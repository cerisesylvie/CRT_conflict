Consiglio Regionale della Valle d'Aosta - Oggetto del Consiglio n. 1687 del 23 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1687 del 23 giugno 2022 - Resoconto
OGGETTO N. 1687/XVI - Reiezione di risoluzione: "Ruolo di
terzietà e imparzialità del Presidente del Consiglio".
Bertin (Presidente) -
Punto n. 57.03. Ha chiesto la
parola il consigliere Aggravi per l'illustrazione.
Aggravi (LEGA VDA) -
Questa risoluzione è sostanzialmente
la continuazione dell'osservazione che ieri mattina le ho fatto
rispetto a un suo
post social
riguardo a quello che è
avvenuto con riferimento ai referendum abrogativi del 12 di giugno.
Non è la prima volta che cerchiamo di richiamarla a essere terzo e
imparziale rispetto alla gestione d'aula, rispetto a certe
dichiarazioni, questa volta però mi preme sottolineare un aspetto
in più, un aspetto che ho imparato, tra l'altro, da lei, perché
quando era anche lei all'opposizione nella scorsa consiliatura o
quando era nella semi-opposizione o semi-appoggio alla Giunta
Fosson, più volte ha richiamato alla terzietà chi sedeva nel posto
in cui lei oggi è. In particolare però questa volta c'è qualcosa in
più rispetto alle dichiarazioni fatte, ad esempio, a seguito o,
meglio, nel corso della seduta di sua proclamazione. Lei nel
post
richiama due volte un principio, cioè quello della
strumentalizzazione. Prima di tutto dice che sostanzialmente quello
che è avvenuto quella domenica, l'evento referendario, i cinque
quesiti di un referendum abrogativo sono stati la
strumentalizzazione di un partito, di un partito che non le piace,
questo lo sappiamo, che è il nostro, però vede - e qui le rispondo
come mi ha detto un vecchio liberale durante la battaglia
referendaria -: è vero, la Lega è arrivata oggi, ma ci sono tanti
che hanno sempre sostenuto le battaglie radicali, che non sono
battaglie radicali, lo dicono loro stessi, sono battaglie di
civiltà, e questo vecchio liberale mi ha detto: "o prima o dopo
l'importante è che si faccia". Non è quindi una
strumentalizzazione, magari si è arrivati tardi, però lo si è fatto
o, meglio, si è cercato di farlo su un problema molto delicato,
molto tecnico, ma che purtroppo, nel bene o nel male, quando tocca
i singoli, può e fa molto male - e non aggiungo altro perché penso
che ognuno di noi in sua coscienza sappia di quello che sto
parlando -, poi c'è una strumentalizzazione che lei paventa,
dichiara, che ritengo essere molto più grave, perché quello che lei
dice tocca la decisione e la libera scelta di altri Consigli
regionali. Lei è il Presidente del Consiglio regionale e non me ne
voglia ma dire che "il mio partito per promuovere un referendum
statale...", cosa c'entra? È un referendum, è una dimostrazione di
democrazia, statale, regionale, cittadino, condominiale, è una
dimostrazione di democrazia che non viene meno, non è il livello
che dimostra se una cosa è giusta o sbagliata. Si chiede a una
moltitudine non un parere ma si chiede una decisione, perché,
ripeto, i referendum erano abrogativi, anche se sappiamo benissimo
che una certa strategia ha nascosto anche questo aspetto. Torno
sull'oggetto: "per promuovere un referendum statale ha utilizzato i
Consigli regionali per avere la certezza che il referendum si
facesse, anche in caso di non raggiungimento delle firme
necessarie". Qual è il rispetto per chi ha firmato? E ce ne sono
tanti anche qua. Ma qual è il rispetto di chi ha firmato al di
fuori? E soprattutto qual è il rispetto della scelta libera da
parte di Consigli regionali? Perché non possiamo vedere soltanto la
strumentalizzazione dove ci fa comodo, perché altrimenti - mi
perdoni - ma visto che ieri ho parlato di pesce in scatola e
qualcuno mi ha detto: "ma di che cosa stai parlando?", lo spiego:
vede, le sardine, quando erano contentissima della sua nomina, e
sono contento per loro, oggi sono finiti a farsi le canne, però, al
di là di questo, erano contentissime... semplicemente per fare una
strumentalizzazione io potrei anche dire che la sua nomina in
qualche modo, le sue dichiarazioni sono una strumentalizzazione
delle sardine. Sinceramente non do importanza alle sardine, le
mangio quelle buone, ovvero quelle sotto sale, non quelle che si
fanno le canne, poi possono farsi quello che vogliono sinceramente,
ma detto questo la cosa grave è che un Presidente del Consiglio
mette in dubbio la libera volontà di altri cinque Consigli
regionali e li accusa di un utilizzo strumentale, ma non solo,
quasi come se ci fosse stata una strumentalizzazione di qualcuno
che ha influenzato la libera scelta di Consigli regionali
liberamente eletti, a meno che non mettiamo in discussione anche
questo perché non ci piace come siano andate le elezioni, qualche
volta invece le elezioni vanno e come vanno le cose dopo cosa uno
dovrebbe dire, ma è una cosa molto grave, perché non l'ha detta un
semplice Consigliere regionale o qualcuno che passava per la
strada, l'ha detta un Presidente del Consiglio regionale, che è
membro delle Assemblee dei Presidenti dei Consigli regionali, che,
tra l'altro - e di questo le do merito -, combatte da sempre su
tematiche di libertà e soprattutto di democrazia. La Catalogna è
una delle sue grandi battaglie, bene, in quel caso va bene, in
altri no. Anche lì il rispetto delle Assemblee legalmente e
democraticamente elette può venire meno da un Presidente del
Consiglio regionale? No.
Io non mi permetterei mai - e sinceramente se dovesse succedere,
uno si dovrebbe chiedere che cosa mi stia succedendo - di mettere
in dubbio una libera scelta, ad esempio, del Consiglio regionale
dell'Emilia Romagna perché a capo dell'Emilia Romagna c'è un
Presidente che non risponde al mio partito e alla mia idea. È una
cosa personalmente grave, qua si sono alzati polveroni per cose
molto meno gravi, e lo dice uno che è stato ripreso per aver
consegnato
brevi manu
- e lo voglio ricordare - dei
documenti quando ero Assessore ai Presidenti di Commissione perché
è stato fatto un video. È successo di tutto e sinceramente era meno
grave penso, perché era una strumentalizzazione di attacco perché
sono stati chiesti dei documenti, la sera esce un comunicato stampa
e il sottoscritto si è difeso in quella maniera, ma mettere in
dubbio la libera scelta di Consigli regionali e dire che c'è stato
un uso strumentale, seppur legittimo, che cosa vuol dire? Mi
perdoni, Presidente, ma se domani non ci piace una scelta di un
Consiglio regionale altrui, o magari anche di questo, diciamo che
c'è stato un uso strumentale? Il rispetto è fondamentale,
soprattutto perché bisognerebbe sempre avere dei buoni rapporti di
vicinato o no, visto che parliamo di Basilicata, Friuli, Liguria,
Lombardia, Piemonte, Sardegna, Sicilia, Umbria e Veneto, che
meritano tutto il rispetto possibile e immaginabile, qualsiasi sia
la loro sensibilità politica. L'impegnativa che è fatta di tre
elementi quindi le chiede in parte nuovamente di moderare la
propria comunicazione affinché sia rispettosa di tutte le parti
politiche, anche di quelle che lei non gradisce e lo dico perché
non è la prima volta - ripeto - che questo viene detto, anche un
po' ogni tanto nell'utilizzo o nella permissione dei fatti
personali utilizzati un po' come fatti personali a mo' politico...
"a rispettare l'azione politico-amministrativa condotta da altri
Consigli regionali e/o Istituzioni regionali tutte, anche quando
queste non siano allineate alle proprie convinzioni politiche",
questo ritengo che sia un punto fondamentale per l'Istituzione che
lei rappresenta; "a condurre il proprio mandato istituzionale con
la dovuta terzietà e imparzialità facendosi rappresentante di tutti
i gruppi consiliari presenti in aula". È il comminato disposto del
primo e penso che sia fondamentale e importante, soprattutto - e mi
permetta se lo dico perché l'ho imparato da lei - da chi non ha
risparmiato critiche e attacchi nei confronti di chi prima era lì e
ogni tanto non è stato effettivamente completamente imparziale e,
quando eravamo all'opposizione insieme, abbiamo condiviso
quest'opinione. Oggi non può venir meno, ripeto, soprattutto da
lei.
Detto questo, io non vado oltre, ho già detto tutto quello che
dovevo dire, concludo dicendo semplicemente e soltanto con
un'ultima richiesta, considerando il fatto che stiamo parlando
comunque di una persona, noi su questa mozione chiediamo il voto
segreto.
Presidente -
La parola al consigliere Baccega.
Baccega (FI) -
Faccio mie le parole del collega Aggravi e
condividendo la risoluzione, ovviamente voterò come Forza Italia a
favore con convinzione. Voglio fare un piccolo percorso,
Presidente, richiamando una serie di inopportunità che ci sono
state in questo percorso, la tanta fretta nel modificare il
Regolamento del Consiglio, la fretta nell'approvare l'Osservatorio
della criminalità, che poi è andato e tornato e ha dovuto essere
rivisto, alcune dichiarazioni su comunicati stampa sulla legge
elettorale e poi la mancata iscrizione del provvedimento sul
referendum consultivo sulla legge elettorale, alcuni
Twitter
o
sms
che hanno anche messo in difficoltà alcuni colleghi
del Consiglio. Che cosa le posso dire, Presidente? Le consiglio di
migliorare il suo rapporto con i
social
e le dico che lei è
davvero molto cambiato, quando sedeva ai banchi dell'opposizione
era un'altra persona. In quel ruolo lei è decisamente molto
cambiato, non la riconosco più.
Presidente -
Magari intervengo per alcune precisazioni.
Innanzitutto ringrazio il collega Aggravi per aver messo
all'attenzione un
post
di una mia pagina di
Facebook
,
fra l'altro, una pagina personale e un post dalla cui
privacy
... era relegato agli amici che sono piuttosto
numerosi ma non era un post istituzionale e pubblico della mia
pagina pubblica, era un commento alle elezioni, al referendum nel
caso specifico. Come dicevo in quel commento, a parte la buona fede
e la coerenza del Partito Radicale che da decenni, come diceva
anche lei, sostiene battaglie simili con proposte, vi era stata
purtroppo una strumentalizzazione di un problema, problema reale,
lo sappiamo. Gli effetti di questa strumentalizzazione hanno avuto
un'affluenza estremamente bassa e si rischia anche di delegittimare
sempre di più lo strumento referendario.
Per quello che riguarda il Consiglio regionale, credo sia una
scelta assolutamente legittima da parte del Consiglio regionale di
indire referendum nazionali o statali, è una scelta legittima che
personalmente però, non ritengo sempre opportuna. Nella storia si è
verificata soltanto due volte e in entrambi i casi non è andata
particolarmente bene. Ricordo peraltro che le firme raccolte poi
sul referendum da parte dei cittadini non sono state depositate e
pertanto sono state raccolte soltanto ai fini della propaganda,
anche questa legittima ma che, alla fine, l'indizione del
referendum è stata fatta per iniziativa del Consiglio regionale,
che, come dico, era un'iniziativa legittima, tra l'altro, come
succede in questi casi, è sempre successo che i vari attori
politici prendano parte alla campagna elettorale, compresi i
Presidenti e i colleghi delle altre Regioni che hanno partecipato
attivamente alla campagna elettorale, chi per i "SÌ" chi per i
"NO". Personalmente non ho partecipato ma, in questo post, ho
voluto anche far sapere agli amici di Facebook che, nonostante
tutto, sono andato a votare perché credo nell'utilità della
democrazia diretta, quindi in ogni caso sono andato a votare. Non
c'è nessun intento di nessun genere nei confronti di parti
politiche, credo che Salvini non se la sia presa e non sia
particolarmente interessato alle mie valutazioni, per il resto sono
considerazioni personali, legittime, valutazioni politiche che non
vanno oltre a quest'aspetto e che nulla aggiungono al dibattito
politico.
Se non vi sono altri interventi, sospendiamo, convochiamo la
Capigruppo per decidere per il voto segreto. Il Consiglio regionale
è sospeso, è convocata la Capigruppo.
La seduta è sospesa dalle ore 19:53 alle ore 20:07.
Bertin (Presidente) -
Si è riunita la Capigruppo per
stabilire le modalità di voto in ragione della presenza di un
Consigliere che partecipa da remoto. La Capigruppo ha deciso di
votare con modalità segreta con voto per schede per i Consiglieri
presenti in aula, "SÌ" chi è favorevole alla risoluzione, "NO" chi
è contrario, "astenuto" ogni altra forma di espressione del
voto.
Il consigliere Grosjacques che partecipa da remoto riceverà una
telefonata e darà la propria indicazione. Voto segreto in cabina.
Visto che abbiamo iniziato con le procedure, c'è anche da nominare
uno scrutatore, qualcuno si offre volontario? Il consigliere
Marguerettaz sostituisce il consigliere Grosjacques come
scrutatore. Procediamo alla votazione.
Risultato della votazione:
NO: 17
SÌ: 14
Schede bianche: 3
La risoluzione è respinta.
Con questa votazione, si conclude il Consiglio regionale di
questi due giorni. Buona serata.
---
L'adunanza termina alle ore 20:26.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK