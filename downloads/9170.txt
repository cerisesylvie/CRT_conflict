Consiglio Regionale della Valle d'Aosta - Oggetto del Consiglio n. 3713 del 20 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3713 del 20 aprile 1988 - Resoconto
OGGETTO N. 3713/VIII - ATTI CONSEGUENTI ALL'ANNULLAMENTO DI
UNA PROVA DI SELEZIONE PER L'ASSUNZIONE DI PERSONALE INCARICATO
DELL'ASSISTENZA ALLE MANIFESTAZIONI CULTURALI REGIONALI.
(Approvazione di ordine del giorno).
PRESIDENTE
: Do lettura dell'ordine del giorno iscritto in
via d'urgenza, presentato dai Consiglieri Mafrica, Sandri, Torrione
e Baldassarre:
ORDINE DEL GIORNO
ESAMINATI i fatti che hanno portato all'annullamento di una
prova della selezione per l'assunzione di personale incaricato
dell'assistenza alle manifestazioni culturali regionali;
RIBADITA la necessità di garantire il massimo rigore e
l'assoluta imparzialità delle prove concorsuali regionali;
il Consiglio regionale della Valle d'Aosta
IMPEGNA
la Giunta regionale a:
1)
predisporre gli atti necessari per la regolare
prosecuzione della prova di selezione di cui sopra;
2)
mettere allo studio nuove procedure concorsuali in
grado di assicurare la segretezza delle prove e condizioni di
imparzialità per tutti i candidati;
3)
a prendere i necessari provvedimenti politici o
amministrativi nei confronti di chi, politico o funzionario,
risultasse responsabile di tentativi di manipolazione della prova
di cui sopra.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
L'argomento che abbiamo inteso
discutere presentando questo ordine del giorno ha un certo rilievo,
perchè ha comportato l'annullamento di una prova di selezione e
perchè ha avuto anche un certo riflesso nell'opinione pubblica;
quindi l'ordine del giorno intende impegnare la Giunta regionale ad
alcuni adempimenti.
Non faccio una lunga cronistoria dei fatti, però qualcosa deve
essere ricordato. Si doveva tenere il 6 aprile una prova scritta
per la selezione di personale da assumere a tempo determinato per
il servizio mostre; un nostro iscritto aveva ricevuto il 1° aprile
una segnalazione anonima che faceva conoscere dei titoli presunti
dei temi; il giorno 6 aprile il nostro Gruppo ha verificato che i
titoli assegnati nella prova scritta erano praticamente gli stessi
che anonimamente erano stati segnalati alla nostra Segreteria
cinque giorni prima; il giorno 7 aprile abbiamo fatto avere al
Presidente della Giunta una lettera con cui abbiamo chiesto che
venissero presi provvedimenti; l'8 aprile la Giunta regionale ha
deciso di sospendere la selezione, di annullare la prova in
questione, di nominare una commissione di inchiesta e di
trasmettere gli atti alla Magistratura.
In questi giorni abbiamo avuto numerosi commenti sull'iniziativa
che abbiamo assunto come Gruppo. Qualcuno ci ha detto che abbiamo
fatto male ad agire in questo modo, a rendere nota l'esistenza di
questi fatti. Si è detto che si sarebbe potuto agire in modo
diverso, per esempio andare la mattina in Commissione, far
verificare che i titoli dei temi erano simili, far cambiare questi
temi e poi non dare notizia di questi fatti.
Non siamo d'accordo con chi la pensa in questo modo; seguire
questa strada significava mettere a tacere l'esistenza di fatti che
abbiamo ritenuto gravi, e significava accettare come normale e
naturale una certa mentalità, un certo senso comune che si sta
espandendo anche nella nostra Regione. La mentalità, il senso
comune a cui mi riferisco intendono che ormai anche in questa
Regione le prove di selezione o i concorsi siano delle finte, che
le assunzioni avvengano non sulla base dei meriti ma sulla base di
conoscenze, di raccomandazioni o di traffici vari. Se noi non
avessimo dato pubblicità a questo episodio, non avremmo fatto,
prima di tutto, ciò che era nostro dovere; in secondo luogo non
avremmo fatto un tentativo per dimostrare che determinati
atteggiamenti sono sbagliati e non possono diventare la norma in
una Regione come la Valle d'Aosta. Nelle società in cui si afferma
quel tipo di mentalità, la società stessa perde di capacità di
iniziativa, perde di riferimenti sicuri, quindi la scelta di
parlare di queste cose e renderle pubbliche da parte del nostro
Gruppo ha voluto affermare alcune cose: i concorsi e le selezioni
sono cose serie, uguali per tutti, e chi aiuta qualche candidato
segnalando temi, argomenti o domande, non sta facendo una cosa
naturale, ma sta facendo una cosa irregolare, oppure, se è un
pubblico ufficiale, sta commettendo un reato.
La nostra mentalità è costruttiva; vogliamo che si arrivi a
creare in futuro condizioni più sicure per tutti.
Ci dispiace di aver provocato un ritardo di questa prova ai
concorrenti onesti, a quelli che hanno partecipato senza ricevere
informazioni da parte di nessuno. Pensiamo anche che
l'atteggiamento di coloro che hanno pensato di avvalersi di questi
suggerimenti anticipati non abbia grossi torti se non quello di
adeguarsi ad una mentalità che si va affermando; riteniamo però che
per le forze politiche e per il Consiglio regionale il problema sia
molto più serio e che si debba fare una riflessione.
Non vogliamo strumentalizzare alcunché, non vogliamo dire che
tutti i concorsi del passato sono stati irregolari, non vogliamo
neanche affermare che tutto sia sempre andato alla perfezione.
Diciamo che si è verificato un fatto concreto, un fatto specifico
durante una selezione: i temi erano noti alcuni giorni prima, cosa
che non doveva avvenire.
Il Presidente della Giunta ha già fatto osservare in risposte
pubbliche e mi ha detto anche in un colloquio stamattina che si
trattava di una selezione, non di un concorso. Voglio precisare su
questo punto. È ovvio che esiste una diversità fra il concorso e la
selezione per gli effetti derivanti dall'esito della prova: nel
primo caso si entra in organico, nel secondo si accede ad una
graduatoria che viene successivamente utilizzata. Però le modalità,
che la Giunta stessa aveva scelto, del concorso e della selezione
devono avere le stesse caratteristiche di segretezza, di
imparzialità rispetto ai concorrenti.
Il fatto di rendere noti in anticipo i temi in una selezione, a
parte l'esito diverso fra concorso e selezione rispetto al posto di
lavoro, può verificarsi o può essersi verificato per un concorso.
Un ragionamento secondo cui una selezione stabilita con una
delibera della Giunta regionale con una Commissione nominata è una
cosa diversa, per cui se lì ci sono delle fughe di notizie sono
fatti meno gravi che non in un concorso, non riesco a capirlo; è
ovvio che un concorso è diverso da una selezione, però anche nella
selezione quando si sceglie la modalità di fare una prova scritta o
una prova orale con una commissione, la segretezza degli argomenti
e l'imparzialità rispetto ai candidati va garantita.
Crediamo che la riflessione che parte da questi fatti, che sono
spiacevoli ma che devono essere affrontati, debba portare ad una
riflessione sulle strutture attraverso le quali si svolgono le
prove. Riteniamo che per dare un segno di cambiamento sia nelle
selezioni che nei concorsi sarebbe opportuno avere commissioni
prevalentemente tecniche, fatte da esperti e da funzionari; non
siamo dell'idea che sia molto positivo avere all'interno i
Consiglieri regionali. Per la scuola per esempio i concorsi non
vengono fatti con la presenza dei Consiglieri regionali;
nell'U.S.L. non vengono fatti i concorsi con la presenza dei
Consiglieri regionali; questa potrebbe essere una proposta utile a
dare maggiore fiducia nella regolarità delle prove ...
(INTERRUZIONE) ... no, noi di noi stessi ci fidiamo, caro
Presidente, non ci fidiamo di voi, perchè questa volta nella
Commissione non c'era il rappresentante della minoranza e si è
verificato questo fatto. Tutto può essere detto, tranne che le
notizie siano venute da un rappresentante della minoranza perchè
non c'era.
Crediamo che si possa fare qualche studio per tutelare meglio la
segretezza delle prove; si può aumentare il numero degli esperti,
si può aumentare il numero dei temi che ciascun esperto prepara,
possono essere studiati dei meccanismi. Crediamo, e lo avevamo già
proposto in passato, che per combattere un certo tipo di mentalità
che riteniamo pericolosa, si possano introdurre delle norme anche
per regolamentare l'assunzione delle persone invalide.
Tutti quelli che ho fatto sono esempi di modifiche possibili al
meccanismo con cui si svolgono le prove.
Nell'ordine del giorno proposto con la firma anche dei
Consiglieri Sandri, Torrione e Baldassarre, la Giunta regionale
viene impegnata su tre questioni: la prima è quella di predisporre
gli atti necessari per la regolare prosecuzione della prova di
selezione. La Giunta ha sospeso la selezione ed ha annullato una
prova; nell'ipotesi che nuovi concorrenti non ancora presenti nella
graduatoria precedente potessero con una prova regolare avere
spazio ai primi posti, riteniamo opportuno che questa prova non
venga rimandata a tempi indeterminati, ma venga fatta in tempi
brevi per permettere a tutti, anche a quelli che ancora non sono
nell'attuale graduatoria, di avere la possibilità di lavorare.
Il Presidente insisteva prima sulla differenza fra concorso e
selezione, e probabilmente vuol dire che in passato per questo tipo
di incarichi si ricorreva a chiamate "ad personam"; è già un passo
in avanti l'aver pensato alla selezione, questo può essere
sicuramente tenuto presente ed è sicuramente vero, però quando si
decide di fare una selezione, bisogna che a selezione sia regolare.
E allora, siccome nella graduatoria i primi presumibilmente
lavorano sette mesi mentre gli ultimi lavorano per periodi più
brevi, riteniamo che anche questa selezione deve avere carattere di
estrema serietà e rigore.
Quindi nel primo punto c'è la richiesta che non si lascino le
cose così come stanno per un tempo indefinito, ma che si
predispongano gli atti necessari per continuare la prova. Al
secondo punto dell'ordine del giorno c'è la proposta di mettere
allo studio nuove procedure concorsuali. Esistono per questo
normative di altre Regioni, esistono normative predisposte da
società che si occupano, soprattutto per le aziende private, di
questi meccanismi di selezione per renderli il più possibile
oggettivi, per tanto se la Giunta metterà allo studio nuove
procedure che valgano sia per le selezioni che per i concorsi, farà
qualcosa di positivo e di costruttivo che potrà essere in grado di
ridare fiducia e di modificare quel senso comune di cui parlavo
prima.
Il terzo punto può sembrare evidente, comunque tanto per
richiamarlo, se dalla inchiesta promossa dalla Giunta regionale
usciranno delle responsabilità di funzionari o di politici, si
chiede che la Giunta regionale prenda i provvedimenti necessari nei
confronti di chi risultasse responsabile.
Non mi pare che l'ordine del giorno chieda delle cose
impossibili, non fa delle condanne aprioristiche, non vuole
generalizzare nulla, ma si propone, verificata una situazione, di
prendere qualche provvedimento in grado di dare il segno di una
volontà, di una maggiore chiarezza, di una maggiore sicurezza, di
una maggiore imparzialità verso tutti i cittadini.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Dopo la lunga illustrazione che ha
fatto il Consigliere Mafrica, poco resta da aggiungere, anche
perchè il fatto è talmente noto ed ha avuto tale risonanza da non
aver bisogno di essere ulteriormente spiegato.
Devo dire che l'impressione che ho avuto non è positiva; non io
personalmente ma direi l'opinione pubblica, ha preso spunto da
questo episodio poco simpatico e poco edificante per trarre delle
conclusioni generalizzando, e qui forse si è fatto un errore
grossolano, perchè la cosa peggiore è quella di aver preso a motivo
di una giustificazione che circolava nell'opinione pubblica, quella
che tutti i concorsi in Regione fossero frutto di una
"combine".
Per smentire questo fatto ci vuole un atto di coraggio. Credo
che la Giunta abbia assunto i provvedimenti che doveva assumere:
nomina di una Commissione di inchiesta, denuncia alla Procura della
Repubblica. Questo ci mette al riparo da qualsiasi critica sotto
certi aspetti, perchè preso atto che si era verificata una
disfunzione nel concorso, con tempestività si è provveduto a
segnalare quanto di dovere all'autorità competente.
Però questo fatto ci impone una riflessione più complessiva. Per
decine di volte si è ripetuto in quest'aula che la parte normativa
che riguarda il personale regionale è una cosa che sembra non
interessare neanche molto alle Organizzazioni sindacali; credo che
anche una revisione del meccanismo complessivo di reclutamento del
personale vada affrontato, perchè sia dal punto di vista della
nomina delle Commissioni, sia dal punto di vista dello svolgimento
stesso dei concorsi, forse qualche elemento e qualche correttivo si
può introdurre.
Dico una cosa che ha attinenza con questo argomento, ma non è
forse pertinente: nell'amministrazione belga per l'assunzione di
personale soprattutto a certi livelli, oltre agli esperti, c'è uno
psicologo. Dico questo perchè per dirigere un servizio non basta
avere una capacità nozionistica riconosciuta, ma bisogna anche
avere la personalità per saper dirigere quel servizio. E uno dei
correttivi è la presenza di uno psicologo che dà alcune indicazioni
per vedere se l'individuo ha l'attitudine al comando oppure non ce
l'ha.
Il meccanismo dei concorsi va forse revisionato, anche perchè la
composizione delle Commissioni di concorso risale al 1956, alla
prima formulazione del regolamento organico, ed è bene che anche su
questo argomento si faccia un pensierino per modificare in termini
più moderni ed attuali.
Non sono d'accordo con il Consigliere Mafrica quando generalizza
e dice che la composizione delle Commissioni dei concorsi o di una
prova di selezione non deve prevedere i membri del Consiglio
regionale. Credo che i Consiglieri abbiano svolto con efficacia il
loro ruolo all'interno delle Commissioni e possano continuare a
svolgerlo, anche perchè non sono attribuibili disfunzioni, se ci
sono state, a membri della minoranza - colpe in questo caso
specifico -, anzi, ai membri nominati del Consiglio non sono mai
state attribuite delle azioni poco corrette in questi ultimi 40
anni di autonomia e di concorsi. Credo che uno dei doveri del
Consiglio sia proprio quello di controllare e quindi la presenza di
un membro della minoranza e uno della maggioranza è una garanzia
che il concorso si svolge sotto gli occhi dei politici, seguendo
tutte le procedure ed evitando che si verifichino nel corso
dell'effettuazione del concorso stesso delle irregolarità.
Per venire al caso in esame, chiediamo sostanzialmente di fare
la prova subito e di nominare una diversa Commissione d'esame. Ho
fatto parte, quale rappresentante della minoranza, all'inizio di
questa legislatura di una prova di selezione per l'assunzione di
bidelle; in quel caso era prevista la partecipazione di un
rappresentante della maggioranza ed uno della minoranza. Credo che
sia una garanzia di imparzialità questa, e chiediamo, se questa
prova sarà rifatta in tempi brevi, che la Commissione tenga conto
di questa esigenza che noi esprimiamo.
Riteniamo anche che si debba pensare ad una composizione di una
Commissione che non veda coinvolte per qualche verso persone che
hanno avuto a che fare con questo concorso: non per un atto di
fiducia aprioristico, ma per garantire che il prossimo concorso si
svolga alla luce di un altro indirizzo che il Consiglio ha voluto
dare.
Rileggendo questo ordine del giorno, credo che siamo andati al
di là anche delle nostre intenzioni. Trattandosi di una denuncia
dell'Amministrazione regionale, questa terrà conto che questa
denuncia deve trovare dei responsabili, e se li troverà l'autorità
giudiziaria provvederà a fare il suo dovere, e non aggiungo altro.
Per cui
"a prendere i necessari provvedimenti politici e
amministrativi nei confronti di chi, politico o funzionario,
risultasse responsabile dei tentativi di manipolazione della prova
di cui sopra"
a mio avviso potrebbe anche essere eliminato,
mantenendo i primi due punti dell'ordine del giorno.
Pertanto questa vicenda si chiuderebbe con una presa d'atto da
parte del Consiglio, attraverso questo ordine del giorno, di una
volontà di fare chiarezza alla luce di quanto la Giunta ha già
predisposto per quanto riguarda la Commissione d'inchiesta e per
quanto riguarda anche la denuncia alla Magistratura, e per il
momento fermiamoci lì; poi, se ci saranno delle responsabilità di
tipo politico-amministrativo, ognuno ne farà l'utilizzo che vuol
farne. Proporrei anche ai colleghi di chiedere con fermezza la
nomina di una nuova Commissione, l'effettuazione di una nuova prova
di selezione in tempi brevi, evitando gli inconvenienti che - e mi
sembra pleonastico sottolinearlo - si sono verificati, dando la
certezza all'esterno che la prova si svolgerà con la massima
trasparenza nel senso che non ci sarà possibilità di fughe di
notizie, dopo di che fermiamoci ed aspettiamo un attimo. Non
conviene neanche a noi a questo punto cavalcare oltre un certo
limite la possibilità che la gente dica che i concorsi in Regione
sono tutti truccati. C'è già abbastanza questa convinzione, senza
bisogno che andiamo ad alimentarla; questo non per difendere il
Palazzo, ma per fare le cose con estrema regolarità, alla luce del
sole e con la massima garanzia per tutti i concorrenti.
Mi dispiace che sia avvenuto questo episodio, perchè una materia
delicata come quella dei concorsi non aveva bisogno di essere
alimentata da un ulteriore sospetto di irregolarità; se non
succedeva era molto meglio, è successo, cerchiamo di porvi rimedio
con senso di responsabilità senza voler cercare dei capri espiatori
prima ancora che la Magistratura e la Commissione di inchiesta
abbiano concluso i loro lavori.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Devo subito dire quanto sono
buoni alcuni partiti di opposizione; sono in imbarazzo perchè dovrò
tentare di essere buono anch'io.
Credo che la minoranza debba svolgere il compito a cui è
preposta, e lo deve svolgere integralmente. Il ruolo della
minoranza è quello di opporsi a certe iniziative che non vanno in
favore della popolazione, ma quando questi scandali succedono,
alcuni partiti di opposizione sono buoni. Tenterò di esserlo
anch'io, ma non è questo il ruolo dell'opposizione.
Era diffusa la voce che i concorsi alla Regione fossero
truccati, ed era fondata. E non erano pochi a dire queste cose,
tant'è vero che fui costretto, dopo quattro anni che, come
Consigliere regionale, non ero mai stato nominato in una
Commissione di concorso, a presentare in Consiglio regionale una
mozione (che venne approvata) per costringere la maggioranza a fare
la rotazione dei Consiglieri nelle Commissioni. Perchè questo?
Anche a me erano arrivate segnalazioni di questo genere; chi può
dimenticare il concorso dei controllori regionali al Casinò? Sembra
che qualcuno fosse già a conoscenza che avrebbe vinto il concorso.
Senza neanche la volontà di indagare, tuttavia mi mescolai fra la
gente, fra i concorrenti, sentii dire qua e là frasi del tipo "Io
mi sono raccomandato a questo (o all'altro)", ed individuai dei
nomi che risultarono vincitori dei concorsi.
La gente si rivolge ai politici, ai quali si raccomanda per
vincere un concorso. Non volevo credere che i concorsi si potessero
truccare; posso capire da un punto di vista umano un giudizio più o
meno elastico che un componente della Commissione possa dare, ma
che ci fosse questo trucco nei concorsi regionali, significa allora
che aveva ragione la gente.
Penso a quei poveri giovani, quegli sprovveduti che si
preparano, studiano per presentarsi ad un concorso regionale, a
quelli che sostengono di andare sempre preparati ai concorsi
regionali e nonostante questo di venire sempre bocciati: oggi si
dimostra che hanno ragione.
Nel caso di questa selezione, a differenza di altre prove del
genere, non si è neanche nominato il membro della minoranza, ma si
è fatto tutto in casa, artigianalmente, ed è successo quello che
sappiamo. Il compito era ciclostilato, qualcuno dice, era diffuso
fra quelli che dovevano vincere la selezione, e probabilmente
avrebbero vinto se non ci fosse stato qualcuno che non ha creduto
opportuno subire questa situazione, e che bene ha pensato di
rivolgersi al Partito Comunista per portare a conoscenza già cinque
giorni prima del concorso le tracce dei temi.
TORRIONE
(P.S.I. - fuori microfono) ... se si rivolgeva
al Partito Socialdemocratico cosa succedeva?
BALDASSARRE (P.S.D.I.):
... non riesco a capire questi
Consiglieri così buoni che vorrebbero far modificare l'ordine del
giorno per evitare certe conseguenze; a questo punto sto diventando
buono anch'io, perchè non è possibile tollerare una situazione del
genere. Vi sono uomini prestati alla politica, intellettuali,
professionisti, invece in questo caso ci troviamo di fronte ad un
personaggio che secondo me ha chiesto un prestito alla politica,
però è uno di quei prestiti che non si possono restituire
assolutamente, perchè a pagarlo sono i giovani, quei giovani
disoccupati che erano ansiosi di fare questa prova, che si sono
preparati per fare questa prova. E il personaggio che chiede in
questa occasione un prestito alla politica, dovrà sicuramente prima
o poi venire fuori, perchè ho fiducia e sono convinto che verremo
presto a conoscenza di chi ha truccato questa selezione regionale.
E poi mi auguro che non ci siano Consiglieri o partiti di
opposizione che diranno che ormai siamo a fine legislatura, che
ormai non è necessario che noi della minoranza cerchiamo di fare il
nostro dovere.
Dopo il Casinò, dopo le perizie suppletive, dopo i finanziamenti
a pioggia, dopo la Multibox, dopo i lavori della COINCA, oggi
abbiamo un altro elemento: "una ciliegina sulla torta", il concorso
truccato. Credo che qualcuno si ricorderà di questa disonestà
politica, che va condannata dalla gente, in modo particolare da
quei giovani disoccupati; questo argomento - almeno noi, non so
cosa faranno gli altri partiti di opposizione - lo vogliamo
evidenziare in qualsiasi momento e lo evidenzieremo per dimostrare
che cosa ha fatto questa maggioranza in questi quattro anni, per
cosa si è caratterizzata, e per dire ai giovani che noi piccoli
partiti cercheremo di impedire che nel futuro possano succedere
cose di questo genere.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Sarò estremamente breve e penso che farò
tesoro delle parole che testè ha pronunciato il Consigliere
Baldassarre, perchè così imparerò a fare l'opposizione meglio e con
più determinazione di quanto non abbia fatto in que sto Consiglio,
e lascio a voi il giudizio di cosa verrà fuori ...
Credo che la Magistratura, che è stata informata molto
tempestivamente di quanto è successo, potrà fare chiarezza su
quanto accaduto, e dal mio punto di vista non penso di rinunciare a
nulla del diritto/dovere all'opposizione e al controllo affermando
che la proposta e il giudizio dati dal Consigliere Torrione mi
trovano perfettamente consenziente, nel senso che la cosa
importante è dare avvio a questo concorso e ripresentare la
Commissione nei termini e nei modi che possano garantire la
segretezza della prova.
Quindi invito anche gli altri partiti che hanno con me firmato
l'ordine del giorno ad accettare la proposta del Consigliere
Torrione.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Au sujet du problème des concours je
crois que chacun de nous peut avoir des idées différentes; je
voudrais tout de même dire que j'avais insisté, au moment où j'en
avais parlé en amitié avec M. Mafrica, sur la différence entre
concours et sélection pour marquer que les résultats avaient un
essor différent, mais sûrement pas pour soutenir qu'il y avait une
différence au niveau du sérieux qui est nécessaire. Ça doit être
clair.
Sur un autre point je veux que tout le monde soit conscient de
ce qui se pas se. Je n'ai pas partagé la conférence de presse et le
système avec lequel a été donnée cette nouvelle, non pas pour
l'exigence de maintenir un secret, bien loin, mais pour une autre
raison: c'est tout à fait normal que, dans l'occasion d'un
concours, d'une sélection, ou tout court d'un examen, au moment où
il y
a des exclus, il y a toujours quelqu'un qui a le doute
ou quand même a envie de connaître la raison pour laquelle il a été
exclu. Il arrive très souvent que des candidats exclus demandent
d'examiner les différents devoirs et je crois que le bureau
compétent a toujours donné la possibilité d'examiner les devoirs,
afin qu'il y ait la confiance. Voilà ce qui a été mis en
discussion, surtout dans ce cas, et ça c'est la chose la plus
regrettable, parce qu'on a miné la confiance dans les
institutions.
On a souligné qu'en tant que sélection c'était une tentative de
donner une certaine méthode à une activité qui jusqu'à quelques
années n'avait pas d'essor. Pour le passé le problème ne se posait
même pas, car on avait la possibilité de prendre du personnel qui
était très peu nombreux; par la suite on avait décidé de faire une
sélection pour avoir des personnes qui puissent travailler, pour
une certaine période, au service de l'Administration régionale.
Mais au niveau des différents concours il y a toujours eu le
représentant des forces de la minorité; sa présence est nécessaire
non pas pour le fait que s'il n'y a pas les forces de la minorité
les forces de la majorité doivent se conduire de façon peu
sérieuse, mais simplement pour une raison psychologique,
c'est-à-dire qu'au moment où on a la possibilité de vérifier
ensemble certains passages, on a même la possibilité de vérifier
que les choses se passent d'une façon assez sérieuse.
Les concours régionaux sont sérieux, et je regrette justement
pour ce fait qu'il y ait eu cette attitude. Au-delà de la
conférence de presse, dès qu'on a su qu'il y avait des problèmes au
sujet d'un concours, on avait tout de suite décidé d'annuler
l'épreuve et puis on avait dénoncé le fait au Procureur de la
République pour ce qui est de sa compétence. Mais attention: le
fait de dire qu'une sélection a eu des problèmes au point de vue du
secret qu'on n'a pas sous-évalué, au contraire on a décidé tout de
suite d'intervenir et d'intervenir de la façon la plus rigide, mais
dire que tout le monde savait qu'il y a des problèmes au niveau de
concours régionaux, ça a été le fait le plus grave. On pouvait très
bien faire l'enquête administrative, attendre ce qui sera le
résultat de l'enquête du Procureur et lorsqu'on a la possibilité de
déclarer ce qui s'est passé, à ce moment-là on peut démontrer les
raisons pour lesquelles on devait intervenir. On a même des
suggestions pour ce qui pourrait être entamé face à des
modification, si c'est nécessaire.
S'il y a quelqu'un qui se trompe, ça ne signifie pas que la
méthode n'est pas correcte, bien loin; je peux vous dire que de la
part des bureaux au niveau de concours il y a une attitude sérieuse
que je crois tout le monde a pu constater.
A propos de la participation des Conseillers, M. Baldassarre a
fait la requête d'etre présent aux concours, et après 4 ans, au
moment où on l'a nommé à maintes reprises il a renoncé à être
présent à différents concours. C'est vrai qu'un Conseiller a la
faculté d'être substitué, mais il s'agit d'un engagement personnel;
quand même je veux souligner que nous n'avons rien à cacher.
Moi je regrette vraiment ce manque de confiance; j'ai apprécié
qu'il y ait quelqu'un qui a le courage de dénoncer si quelque chose
ne marche pas, mais il faut aussi distinguer les choses.
Je crois que ce que venait de dire M. Torrione sur le troisième
point de l'ordre du jour, c'est-à-dire
"impegna a prendere i
necessari provvedimenti politici e amministrativi ecc.",
c'est
le minimum, c'est dire une chose qui est acquise. Alors, s'il y a
l'exigence de modifier les concours et la méthode de concours, moi
j'ai voulu examiner les solutions adoptées de la part des
différentes Administrations régionales: plus ou moins toutes ont
adopté la même méthode; mais au-delà de ça vous pouvez mettre
n'importe quelle Commission, s'il n'y a pas le sérieux de la part
de chaque commissaire o'est inutile.
La participation politique a un sens différent; je ne crois pas
au fait que la substitution des techniciens aux hommes politiques
porte un bénéfice, au contraire moi je crois qu'en participant
certains concours et ils peuvent réaliser quelle est l'attitude de
certains candidats. Par exemple on a vu que ce serait souhaitable
qu'il y ait des cours préalables à certains niveaux, afin que les
candidats soient préparés, car l'épreuve de sélection n'est pas
l'unique examen qui donne la possibilité de connaître la validité
d'une personne par rapport à une autre.
Sans doute ce serait souhaitable de faire aussi une analyse
psychologique, ce serait indoutablement un pas important, mais je
crois que certaines personnes n'accepteraient pas d'etre
analysées.
On ne peut que partager entièrement le fait qu'on veut que les
concours et les sélections aient le même degré de sérieux, on
n'accepte pas qu'il y ait des différences entre les uns et les
autres par rapport à la méthode de travail, et on peut accepter
aussi de s'engager pour reprendre les épreuves et donc de modifier
la Commission, car par exemple après enquête administrative on
pourrait connaître s'il y a ou non des possibilités d'intervenir
face à la Commission. La Commission ne pourrait même pas etre
coupable par rapport à ce qui s'est passé.
La tentative, si j'ai bien compris, c'est d'essayer, étant donné
les temps très étroits, de porter en avant une sélection pour
donner la possibilité aux jeunes d'y participer; dans ce sens on
peut accepter la première partie de l'ordre du jour.
Pour le deuxième point, je crois d'avoir dit très clairement que
le secret n'est pas lié à la méthode; quant aux conditions
d'impartialité c'est la Commission même qui doit travailler d'une
certaine façon. Le troisième point, comme j'ai dit, c'est acquis,
par conséquent si on veut réduire le discours au premier point on
peut l'accepter, pour les autres points on s'abstiendra car il n'y
a pas de raisons pour dire que tout simplement le manque de ces
deux caractéristiques ont donné certains résultats.
Je crois avoir répondu aux différentes requêtes et je voudrais
dire que l'aspect que nous regrettons le plus c'est celui du manque
de confiance. On serait disponible à n'importe quelle modification
au moment où on puisse étudier des méthodes différentes, mais
l'aspect de la confiance c'est una aspect très important.
Je crois que là c'est une engagement général de tous les
Conseillers face à certains problèmes, ce n'est pas la méthode ou
la procédure qui va résoudre le problème.
PRESIDENTE
: Ha chiesto di parlare il Consigliere Tonino,
ne ha facoltà.
TONINO (P.C.I.):
Per dire fin dall'inizio che accettiamo
la richiesta che è venuta da alcuni colleghi e dal Presidente della
Giunta di votare l'ordine del giorno limitatamente al punto 1. Allo
stesso tempo, sia pure brevemente, voglio dire al Presidente della
Giunta che noi respingiamo una sorta di insinuazione che era
presente nel suo intervento, quasi che l'attacco alle istituzioni
sia venuto dalla nostra conferenza-stampa, mentre il vero attacco è
venuto da chi ha fatto l'illecito. Il compito nostro di controllo è
un compito che difende le istituzioni, e se di fronte ad un fatto
di questo tipo non ci fosse stata la nostra reazione delle forze
che sono tenute al controllo, ci sarebbe stata un'ondata anche
nell'opinione pubblica di distacco dalle istituzioni, perchè
davvero tutto è uguale, davvero non c'è più nessun appiglio nel
momento in cui la denuncia dell'illecito, come in questo caso, è
venuta dalla gente.
Riteniamo di aver fatto in questa occasione il nostro dovere,
che era quello di porre la questione alla Giunta; non siamo stati
noi ad andare prima alla Magistratura o a fare cose di questo tipo,
perchè crediamo di dover affrontare le questioni qui. In questo
senso abbiamo anche nell'ordine del giorno (ma ne discuteremo
probabilmente in un'altra sede) manifestato la necessità di
cominciare a vedere e a pensare come fare funzionare meglio i
concorsi. Mi fermo solo su una questione molto rapidamente, perchè
sarà un tema di cui discuteremo più avanti. Noi siamo arrivati alla
determinazione che la fiducia rispetto ai concorsi è più garantita
se si tronca questo sospetto che c'è nell'aria, che essere
appoggiati all'una o all'altra forza politica può avvantaggiare nel
con corso. La cosa è generalmente non vera, e lo sappiamo tutti,
perchè fortuna vuole che la maggioranza dei concorsi siano fatti
bene e correttamente, però è davvero il nostro compito, Presidente
della Giunta Rollandin, quello di passare delle ore a controllare i
compiti in Commissione?
C'è una grossa discussione in corso sulla necessità di separare
sempre di più le responsabilità dei politici dalle responsabilità
dell'apparato. Riteniamo che questo sarebbe un fatto salutare,
perchè non c'è più neanche lo stimolo del politico inserito nella
Commissione ad utilizzare la Commissione stessa per fini politici e
di partito, quindi la cosa è possibile e non a caso è un problema
dibattuto nel paese parlando di riforme istituzionali.
Si deve dare maggiore responsabilità ai funzionari,
all'apparato, anche nello svolgimento dei concorsi, lasciando ai
politici di fare la loro parte, che è quella qui di svolgere la
funzione di indirizzo, di programmazione, di fare le leggi e di
sbarazzarsi di funzioni che sono di tipo amministrativo.
Questo è solo un esempio; mi rendo conto che non è questa la
sede e forse il momento per introdurre dei cambiamenti, che faranno
parte anche questi delle posizioni che le singole forze politiche
avranno anche nei confronti della prossima campagna elettorale.
Concludo dicendo che l'ordine del giorno per noi va bene votato
così, come propone il Presidente, ciò non toglie che oltre a
ribadire la correttezza del nostro atteggiamento e la necessità per
la democrazia del nostro atteggiamento, rileviamo anche la
necessità di introdurre alcuni cambiamenti.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Non mi aspettavo dall'intervento
del Presidente della Giunta delle giustificazioni o dei chiarimenti
su cosa voglia dire un concorso o una selezione, ma quello che mi
ha colpito lo ha precisato il Consigliere Tonino: l'attacco, signor
Presidente, è stato portato da quegli imbroglioni che hanno
truccato questo concorso. Non ho sentito da parte del Presidente il
perchè della mancanza della Commissione di un Consigliere della
maggioranza e di uno della minoranza, mentre in altre selezioni c'è
sempre stato; il Presidente della Giunta ha fatto bene ad annullare
la prova, secondo me avrebbe dovuto annullare il concorso
addirittura.
Quanto al problema degli altri partiti della minoranza di
accettare l'eliminazione dei punti 2 e 3, per lasciare solo il
primo punto che richiede la predisposizione degli atti necessari
per la regolare prosecuzione della prova di selezione di cui sopra,
questa mi sembra una cosa logica che dovrà venire, per la quale non
era necessario presentare un ordine del giorno. A me sembra molto
riduttivo votare un ordine del giorno per dire solo di rifare
questo concorso, quindi mi dissocio dalla posizione espressa dagli
altri gruppi della minoranza che hanno sottoscritto questo ordine
del giorno, del quale chiedo la votazione nel testo integrale.
PRESIDENTE
: È stato presentato un emendamento, che
interpreto del Consigliere Torrione, di sopprimere i punti 2 e 3
dell'ordine del giorno.
Ha chiesto di parlare il Consigliere Mafrica, per dichiarazione
di voto, ne ha facoltà.
MAFRICA (P.C.I):
L'ordine del giorno è stato presentato
delle forze di minoranza con tre punti; anche il primo punto è
importante e interessa a tutte le forze di minoranza che questa
prova venga ripresa in tempi brevi, senza attendere la fine
dell'inchiesta o addirittura quella della Magistratura. Come Gruppo
non rinunciamo dal nostro punto di vista al punto 2 e prendiamo
atto che la Giunta ritiene il punto 3 addirittura acquisito, quindi
superfluo: vuol dire che lo ha accettato.
Ci rendiamo però conto che nell'interesse di avere un voto del
Consiglio e non la solita astensione della maggioranza che rende di
fatto inutile l'ordine del giorno, può essere accolta questa
proposta semplificativa di votare solo il punto 1.
PRESIDENTE
: Ha chiesto di parlare il Consigliere
Baldassarre, per dichiarazione di voto, ne ha facoltà.
BALDASSARRE (P.S.D.I.):
Voglio ufficializzare la
richiesta che rivolgo al Presidente della Giunta, che per la
prossima selezione sempre per questo concorso, vengano nominati i
Consiglieri di maggioranza e di minoranza, e chiederei al
Presidente della Giunta conferma in aula.
Sull'emendamento del Consigliere Torrione voterò contro per i
motivi che ho spiegato poc'anzi, essendo molto, molto riduttivo un
ordine del giorno votato nel testo che è stato accettato dai
Consiglieri di minoranza.
PRESIDENTE
: Pongo in votazione l'emendamento del
Consigliere Torrione, soppressivo dei punti 2 e 3 dell'ordine del
giorno:
ESITO DELLA VOTAZIONE
Presenti 30
Votanti 30
Favorevoli 29
Contrari 1
Il Consiglio approva
PRESIDENTE
: Pongo in votazione l'ordine del giorno nel
testo così emendato:
ORDINE DEL GIORNO
ESAMINATI i fatti che hanno portato all'annullamento di una
prova della selezione per l'assunzione di personale incaricato
dell'assistenza alle manifestazioni culturali regionali;
RIBADITA la necessità di garantire il massimo rigore e
l'assoluta imparzialità delle prove concorsuali regionali;
Il Consiglio regionale della Valle d'Aosta
IMPEGNA
la Giunta regionale a:
1) predisporre gli atti necessari per la regolare
prosecuzione della prova di selezione di cui sopra;
ESITO DELLA VOTAZIONE
Presenti 30
Votanti 30
Favorevoli 29
Contrari 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK