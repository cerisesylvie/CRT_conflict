Consiglio Regionale della Valle d'Aosta - Oggetto del Consiglio n. 3106 del 21 novembre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3106 del 21 novembre 2007 - Resoconto
OGGETTO N. 3106/XII - Interrogazione: "Disponibilità di
patrimonio immobiliare da parte del BIM".
Interrogazione
Premesso che:
- il Bacino Imbrifero montano, "Consorzio obbligatorio" fra
tutti i 74 Comuni della Valle d'Aosta costituito ai sensi della
legge 27 dicembre 1953 n. 959, è stato istituito con decreto del
Presidente della Giunta regionale n. 328 del 29 ottobre
1955;
- con la
LR 27/99
la Regione ha conferito al
Consorzio BIM il governo del Servizio Idrico Integrato in Valle
d'Aosta;
- la Regione svolge le funzioni di programmazione e di
indirizzo nel settore delle risorse idriche, oltreché di
vigilanza;
i sottoscritti Consiglieri regionali
Interrogano
il Presidente della Regione e l'Assessore delegato per
sapere:
1) se il BIM dispone di un patrimonio immobiliare proprio e
nel caso quali sono le destinazioni d'uso;
2) se sono in corso operazioni di acquisizione immobiliare da
parte del BIM ed in caso affermativo con quali destinazioni
d'uso.
F.to: Frassy - Tibaldi - Lattanzi
Presidente
- Su richiesta del Presidente Caveri, i lavori
iniziano con il punto n. 7.
La parola al Presidente della Regione, Caveri.
Caveri (UV)
- Il Bacino imbrifero montano della Dora
Baltea, la cui definizione esatta è: Consorzio dei Comuni della
Valle d'Aosta - Bacino imbrifero montano della Dora Baltea, è un
consorzio obbligatorio costituito tra tutti i Comuni della Valle
d'Aosta. La sua costituzione risale al 29 ottobre 1955 a seguito
del decreto n. 328 del Presidente della Regione autonoma Valle
d'Aosta. Ai sensi dell'articolo 99 della legge regionale n.
54/1998, il BIM - ed è la ragione per cui rispondo io - è un ente
locale che esercita funzioni proprie per contribuire al progresso
socio-economico della Comunità valdostana. Per lo svolgimento di
tali funzioni il BIM utilizza, come è noto, il fondo comune
consorziale costituito dai cosiddetti "sovracanoni idroelettrici".
L'articolo 100 della legge regionale n. 54 prevede inoltre che la
Regione ed i Comuni possano delegare al BIM l'esercizio di funzioni
e compiti di rilevanza regionale o sovracomunale. Per ciò che
concerne la Regione, ciò è avvenuto con la legge n. 27/1999, che ha
attribuito al BIM funzioni in materia di servizio idrico integrato.
Tali funzioni sono oggetto di appositi finanziamenti regionali, ai
sensi del comma 2 dello stesso articolo, e non incidono quindi sul
bilancio proprio del BIM che evidentemente può autonomamente
effettuare le proprie scelte di bilancio, come tutti gli enti
locali.
Le informazioni richieste nell'interrogazione in realtà non
competono alla Regione, ma al BIM stesso, tuttavia è noto il mio
spirito collaborativo nei confronti del collega Frassy, poi adesso
siete in 4, quindi dobbiamo tenere conto che siete ormai come una
corrazzata... quindi vi do la risposta per il BIM. Per le sue
attività il Consorzio BIM utilizza propri uffici in proprietà siti
in Piazza Narbonne n. 16 ad Aosta. Tali uffici sono anche composti
da un salone che viene sovente utilizzato anche da altri soggetti
quali Celva, Copel, sindacati, Comuni, Comunità montane. Gli uffici
attuali sono piuttosto datati, risalgono agli anni '60 e
necessitano di una profonda ristrutturazione, anche in
considerazione delle nuove funzioni attribuite al BIM. Per tale
motivi il BIM mi dice di dirle che sta valutando l'acquisto di un
appartamento sito al 6° piano del medesimo indirizzo, attuale sede
degli uffici. Il BIM non mi ricordo... è al terzo forse... il
Consigliere Cesal me lo conferma avendo per lunghi anni frequentato
le sedute. Tali locali hanno già la destinazione ad uso ufficio. Le
risorse necessarie per l'acquisto saranno reperite all'interno del
bilancio del Consorzio BIM senza riguardare i finanziamenti
regionali trasferiti per il Servizio idrico integrato. Tale
opportunità merita di essere sfruttata in quanto consentirebbe di
mantenere la vicinanza anche con gli uffici del Celva siti al 3°
piano del medesimo stabile e con quelli dell'Agenzia dei Segretari
degli enti locali, siti invece al 5° piano. Entrambi gli uffici di
questi soggetti sono in affitto. La ricollocazione degli attuali
uffici al 6° piano, nell'alloggio di cui il BIM sta valutando
l'acquisto, consentirebbe uno sfruttamento più razionale degli
spazi, ristrutturando anche l'attuale salone per renderlo adeguato
negli spazi e nella tecnologia alle numerose attività in cui viene
utilizzato.
Presidente
- La parola al Consigliere Frassy.
Frassy (CdL)
- Molto brevemente, ci riteniamo soddisfatti
della risposta puntuale data dal Presidente Caveri; prendiamo atto
che il patrimonio del BIM è limitato alle sedi istituzionali del
BIM stesso e che le opzioni di acquisizioni immobiliari si
riferiscono sempre a destinazione d'uso come uffici istituzionali.
Ci sembra di aver capito che, al di là di questa operazione,
null'altro vi sia e ci dichiariamo soddisfatti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK