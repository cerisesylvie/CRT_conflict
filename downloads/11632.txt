Consiglio Regionale della Valle d'Aosta - Oggetto del Consiglio n. 454 del 26 gennaio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Urbanistica e pianificazione territoriale
Precedente
Successivo
Resoconto integrale del dibattito dell'aula
Oggetto del Consiglio n. 454 del 26 gennaio 1994 - Resoconto
OGGETTO N. 454/X - Riapprovazione, ai sensi dell'ultimo comma
dell'articolo 31 dello Statuto speciale, della legge regionale:
"Concessione di contributi in conto interessi per il recu­pero di
centri e nuclei abitati di cui al capo I della legge regionale 8
ottobre 1973, n. 33 (Costituzione di fondi di rotazione regionali
per la promozione di iniziative eco­nomiche nel territorio della
Valle d'Aosta)".
Articolo 1 - (Finalità)
1. Al fine di assicurare il finanziamento delle domande
presen­tate all'Assessorato regionale del turismo, sport e beni
cultu­rali nel 1992 e di quelle che verranno presentate entro il 31
di­cembre 1993 per il recupero di centri e nuclei abitati, ai sensi
del capo I della legge regionale 8 ottobre 1973, n. 33
(Costituzione di fondi di rotazione regionali per la promozione di
iniziative economiche nel territorio della Valle d'Aosta) e
successive modificazioni, la Giunta regionale è autorizzata a
concedere contributi in conto interessi relativi a mutui a tasso
ordinario, da contrarsi tra i soggetti beneficiari previsti
dall'articolo 4 della legge regionale 33/1973 e successive
modifi­cazioni e gli istituti di credito e/o FINAOSTA S.p.A.
2. I beneficiari delle provvidenze di cui alla presente legge
non potranno usufruire, per gli stessi interventi, di ulteriori
finan­ziamenti previsti dalla legge regionale 33/1973.
Articolo 2 - (Modalità di intervento)
1. La misura del contributo regionale in conto interessi è pari
alla differenza tra il tasso agevolato applicato ai mutui
regio­nali concessi per analoghe iniziative ai sensi degli articoli
2, 3, 4 e 5 della legge regionale 33/1973 e successive
modificazioni e quello ordinario praticato dagli istituti di
credito e/o FINAO­STA S.p.A .
2. I mutui di cui all'articolo 1 non potranno avere durata
infe­riore a dieci anni.
Articolo 3 - (Convenzioni)
1. La Giunta regionale è autorizzata a stipulare con gli
istituti di credito e/o FINAOSTA S.p.A. apposite convenzioni per la
concessione, su proposta della Regione, per gli scopi di cui alla
presente legge, di mutui assistiti da contributo in conto
inte­ressi, della durata prevista dall'articolo 2, comma 2, alle
condi­zioni in uso presso gli istituti medesimi.
Articolo 4 - (Domande di finanziamento)
1. Le modalità per l'ottenimento dei finan­ziamenti previsti
dalla presente legge sono quelle previste dalla legge regionale
33/1973 e successive modificazioni.
2. Ad avvenuta approvazione da parte della Giunta regionale, le
domande vengono trasmesse agli istituti di credito e/o FI­NAOSTA
S.p.A. convenzionati, prescelti dai mutuatari, per gli ulteriori
adempimenti necessari ai fini dell'erogazione del mu­tuo.
Articolo 5 - (Controlli)
1. L'Assessorato regionale del bilancio e delle finanze, in
colla­borazione con gli istituti di credito e/o FINAOSTA S.p.A.
con­venzionati, provvede al controllo amministrativo e contabile
sull'impiego dei contributi concessi ai sensi della presente
leg­ge.
2. L'Assessorato regionale del turismo, sport e beni culturali
provvede al controllo tecnico delle opere, nonché della loro
con­formità al progetto; a tale scopo i mutuatari devono consentire
ogni tipo di controllo richiesto dall'Amministrazione
regionale.
Articolo 6 - (Graduatorie)
1. Le domande di concessione dei finanziamenti previsti dalla
legge regionale 33/1973 e successive modificazioni, pervenute a far
data dal 1° gennaio 1993 e non ancora ammesse a finan­ziamento,
sono ordinate secondo apposite graduatorie da ap­provarsi ai sensi
dell'articolo 25 della legge regionale 33/1973 e successive
modificazioni.
Articolo 7 - (Finanziamento)
1. Per l'effettuazione degli interventi previsti dalla presente
legge è autorizzato il limite di impegno di lire 1.800 milioni per
quindici anni a decorrere dal 1994.
2. Gli oneri per l'applicazione della presente legge graveranno
sul capitolo da istituirsi sul bilancio di previsione della Regione
per l'anno 1994 e seguenti con la denominazione: "Contributi in
conto interessi per la concessione di mutui per il recupero di
centri e nuclei abitati di cui al capo I della legge regionale
33/1973".
Articolo 8 - (Norma finanziaria)
1. Alla copertura degli oneri di cui alla presente legge si
prov­vede, per gli anni 1994 e 1995, mediante utilizzo per annue
lire 1.800 milioni delle disponibilità iscritte al capitolo 69020
(Fondo globale per il finanziamento di spese di investimento) del
bilancio pluriennale della Regione per gli anni 1994 e 1995. A
decorrere dal 1996 gli oneri necessari saranno iscritti con legge
di bilancio.
Articolo 9 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Presidente -
Su questo disegno di legge ci sono
una serie di emendamenti che stanno per essere distribuiti,
presentati dall'Assessore Lévêque.
Ha chiesto la parola il Consigliere Bich.
Bich (APA) -
Chiedo all'Assessore di illustrarci
il provvedimento.
Presidente -
Ha chiesto la parola l'Assessore al
bilancio e finanze, Lévêque.
Lévêque (Ass.tec.) -
Si tratta di una
riproposizione a seguito delle osservazioni che sulla legge già
approvata in Consiglio il Presidente della Commissione di
Coordinamento ha formulato, che sostanzial­mente riguardavano
l'articolo 2, in particolare là dove si preve­deva come misurare
l'intervento regionale in relazione ai tassi agevolati previsti
dalla legge 33 e ai tassi invece che venivano praticati dalle
banche.
Questo provvedimento è quel provvedimento-ponte che consen­te di
sanare quella situazione difficile venutasi a creare sul ca­po I
della legge 33, cioè sui mutui per l'edilizia rurale, che pre­vede
che, invece di utilizzare il fondo di rotazione per le do­mande del
1993, sia possibile per i richiedenti contrarre mutui con le banche
e la Regione interviene per ridurre il tasso.
La vecchia edizione dell'articolo 2 prevedeva che l'intervento
regionale sarebbe stato pari alla differenza fra il tasso praticato
per la legge 33 e diceva genericamente i tassi praticati dagli
istituti di credito. Questo poteva generare il fatto che a seconda
del tipo di istituto di credito, e quindi a seconda delle
condizioni che il singolo aveva, l'intervento regionale sarebbe
stato diverso sui singoli beneficiari.
La proposta che facciamo oggi è quella di parametrare
l'inter­vento regionale alla differenza fra i tassi praticati dalla
legge 33 ed il tasso di riferimento per il settore dell'edilizia
residen­ziale vigente al momento della stipula del contratto.
Questo re­cependo di fatto le osservazioni del Presidente della
Commis­sione di Coordinamento, che dicono:
"...avendo in essa
rilevato all'articolo 2 che la misura del contributo regionale,
pari alla differenza fra il tasso agevolato a carico dei
beneficiari e il tasso di interesse ordinario praticato dagli
istituti di credito, eccede la previsione dell'articolo 109, comma
3°, del DPR 24 luglio 1977, n. 616, recepito dall'articolo 70 del
DPR 22 febbraio 1982, n. 182, secondo cui gli interessi a carico
dei mutuatari devono essere almeno pari a quelli previsti dalle
leggi nazionali nel settore dell'edilizia e da considerarsi
pertanto come minimi in­valicabili".
Inoltre presento un emendamento, con le stesse motivazioni degli
emendamenti precedenti in base alle precedenti delibere, relative
al fatto che, con la riapprovazione in data odierna, l'applicazione
di questa legge non andrà più sulla previsione del 1994, ma sul
bilancio 1994 che è ormai stato approvato, e che a fondo globale
prevedeva le risorse per dare attuazione a questa legge.
Presidente -
Dichiaro aperta la discussione
generale. Se nessuno chiede la parola, si passa all'esame
dell'articolato. Si votano solo gli arti­coli modificati che sono
gli articoli 2, 7 e 8, e poi il disegno di legge nel suo
complesso.
Pongo in votazione l'articolo 2, nel testo così modificato:
Emendamento
Articolo 2 - (Modalità di intervento)
1. La misura del contributo regionale in conto interessi è pari
alla differenza tra il tasso agevolato applicato ai mutui
regio­nali concessi per analoghe iniziative ai sensi degli articoli
2, 3, 4 e 5 della legge regionale 33/1973 e successive
modificazioni e quello di riferimento per il settore dell'edilizia
residenziale vi­gente al momento della stipula del contratto di
mutuo.
2. I mutui di cui all'articolo 1 non potranno avere durata
infe­riore a dieci anni.
Presenti: 29
Votanti: 23
Favorevoli: 23
Astenuti: 6 (Bavastro, Collé, Linty, Marguerettaz, Tibaldi e
Viérin Marco)
Presidente -
Pongo in votazione l'articolo 7 nel
testo così modificato:
Emendamento
Articolo 7 - (Norma finanziaria)
1. Per l'effettuazione degli interventi previ­sti dalla presente
legge è autorizzato il limite di impegno di lire 1.800 milioni per
quindici anni a decorrere dal 1994.
2. Gli oneri per l'applicazione della presente legge graveranno
sul capitolo 63510 del bilancio di previsione della Regione per
l'anno 1994 e successivi da istituirsi con la seguente
denomi­nazione: "Contributi in conto interessi per la concessione
di mutui per il recupero di centri e nuclei abitati di cui al capo
I della legge regionale 33/1973 e successive modificazioni ed
in­tegrazioni. Prime rate".
3. Alla copertura degli oneri di cui al comma 1 si provvede, per
l'anno 1994, mediante riduzione per lire 1.800 milioni dello
stanziamento iscritto al cap. 69020 (Fondo globale per il
finan­ziamento di spese di investimento) del bilancio di previsione
per l'anno 1994, a valere sull'apposito accantonamento previsto
nell'allegato n. 8 al bilancio di previsione medesimo (Codice D.
1.8.), per gli anni 1995 e 1996 mediante utilizzo per lire 3.600
milioni dello stanziamento iscritto al cap. 69020 del bilancio di
previsione pluriennale 1994-­1996.
Presenti: 29
Votanti: 23
Favorevoli: 23
Astenuti: 6 (Bavastro, Collé, Linty, Marguerettaz, Tibaldi e
Viérin Marco)
Presidente -
Pongo in votazione l'articolo 8 nel
testo così modificato:
Emendamento
Articolo 8 - (Variazioni di bilancio)
1. Alla parte spesa del bilancio di previsione della Regione per
l'anno 1994 sono apportate le seguenti variazioni in termini di
competenza e di cassa:
a) in diminuzione:
cap. 69020
"Fondo globale per il finanziamento di spese di
investimento"
lire 1.800.000.000
b) in aumento:
programma regionale: 2.2.1.02.
codificazione: 2.1.2.4.1.4.7.26.09.33.
cap. 63510 (di nuova istituzione)
"Contributi in conto inte­ressi per la concessione di mutui per
il recupero di centri e nuclei abitati di cui al capo I della legge
regionale 33/1973 e successive modificazioni ed integra­zioni.
Prime rate".
lire 1.800.000.000
Presenti: 29
Votanti: 23
Favorevoli: 23
Astenuti: 6 (Bavastro, Collé, Linty, Marguerettaz, Tibaldi e
Viérin Marco)
Presidente -
Pongo in votazione il disegno di
legge nel suo complesso.
Presenti: 30
Votanti: 24
Favorevoli: 24
Astenuti: 6 (Bavastro, Collé, Linty, Marguerettaz, Tibaldi e
Viérin Marco)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK