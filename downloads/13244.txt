Consiglio Regionale della Valle d'Aosta - Oggetto del Consiglio n. 4221 del 16 febbraio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4221 del 16 febbraio 1993 - Resoconto
OGGETTO N. 4221/IX Rinvio della risoluzione: "Revisione del
progetto di ristrutturazione dell'Ospedale di Viale Ginevra per
quanto riguarda il trasferimento della Cappella".
Presidente
L'Assessore alla sanità ed assistenza sociale,
Cout, ha chiesto di poter intervenire sulla risoluzione in oggetto,
iscritta in via d'urgenza all'ordine del giorno dell'adunanza in
corso.
Cout (PCI-PDS)
Sull'argomento in oggetto si è
svolto un incontro tra rappresentanti degli assessorati della
sanità e dei lavori pubblici, e rappresentanti della Curia
vescovile con il progettista, nel corso del quale si è raggiunto un
accordo, pur con delle riserve espresse da parte di uno dei
rappresentanti della Curia vescovile. E' stato deciso di
predisporre un progetto per spostare temporaneamente - lo
sottolineo - la cappella al quarto piano, dove prima c'era la
mensa. La cappella è stata progettata tenendo anche conto della
necessità di avere uno spazio per la sacrestia, uno spazio per il
cappellano, un atrio e dei locali igienici.
Tutti si sono fatti interpreti di questa necessità, durante la
fase della ristrutturazione, e noi ne eravamo così convinti che
avevamo già predisposto il progetto che in data 15 febbraio, cioè
non appena l'abbiamo ricevuto, è già stato inviato, accompagnato da
una lettera, all'amministratore straordinario dell'USL e alla Curia
vescovile.
Si è anche convenuto che, non appena la ristrutturazione lo
consentirà e ci sarà lo spazio necessario, la cappella sarà
posizionata al terzo piano, in mezzo ai malati, come previsto nel
progetto originario e come da tutti auspicato. Tale spostamento è
stato imposto dalla necessità di passare dalle stanze a sei letti a
quelle a due letti con i servizi.
Per fornire maggiori chiarimenti in proposito, abbiamo già
chiesto un incontro con il Vescovo per lunedì. Penso di
interpretare la volontà di tutti, chiedendo o il ritiro della
mozione o comunque il suo rinvio ad una prossima adunanza, comunque
successiva a quell'incontro, che mi sembra più che necessario per
chiarire i termini della questione.
Presidente
Ha chiesto la parola il Vicepresidente
Trione.
Trione (DC)
Se nei prossimi giorni ci sarà un
incontro chiarificatore, siamo sicuramente d'accordo a rinviare la
discussione della mozione alla prossima adunanza consiliare.
Vorrei però precisare che le notizie che noi avevamo fino a
questa mattina erano piuttosto diverse da quelle forniteci
dall'Assessore. Comunque, visto che l'incontro dovrebbe aver luogo
lunedì, credo che valga la pena attenderne l'esito, ma ci
riserviamo, in caso di mancata soluzione, di ripresentare la
mozione nella prossima adunanza consiliare.
Presidente
Con l'assenso del Consigliere Trione, la
mozione in oggetto è rinviata alla prossima adunanza
consiliare.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK