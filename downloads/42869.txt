Consiglio Regionale della Valle d'Aosta - Oggetto del Consiglio n. 358 del 24 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 358 del 24 febbraio 2021 - Resoconto
OGGETTO N. 358/XVI - Interrogazione: "Interventi per
eliminare i disservizi del centro unico prenotazioni per le visite
mediche".
Bertin (Presidente) -
Punto n. 7 all'ordine del giorno.
Per la risposta l'assessore Barmasse, ne ha facoltà.
Barmasse (UV) -
Alla domanda se l'Assessorato sia a
conoscenza del disservizio, cioè la difficoltà a contattare
telefonicamente il CUP per prenotare le visite mediche che dura da
giorni, posso dire che sia l'Assessorato che l'azienda USL sono al
corrente del disservizio, che si è determinato a seguito di due
situazioni specifiche. Primo, dalle aumentate richieste di tamponi
da parte di cittadini non residenti che impegnano gli operatori CUP
per un tempo superiore a quello standard per gli utenti residenti,
in quanto i loro dati non compaiono in automatico, non essendo
inclusi nell'anagrafica degli assistiti in Valle D'Aosta. Pertanto,
all'aumentare della durata delle chiamate le linee si
sovraccaricano e impattano inevitabilmente sui tempi di attesa da
parte degli utenti in coda. Secondo, dalla concomitante richiesta
di tamponi che hanno necessità di essere refertati in tempi brevi:
ciò comporta la necessità da parte dell'operatore di effettuare due
procedure al posto di una sola, con la data dell'appuntamento. In
questo caso deve contattare prima la struttura competente per
verificare la possibilità di effettuare una forzatura delle agende
e successivamente confermare all'utente l'appuntamento con la nuova
telefonata. È evidente che tale procedura impegna l'operatore per
un tempo superiore a quello standard per l'assegnazione di una data
a una richiesta di prenotazione per una visita e la maggiore durata
allunga di conseguenza i tempi di risposta alle nuove
richieste.
Come si intende intervenire per migliorare la situazione. Come è
noto il servizio di CUP telefonico rientra nel contratto di
fornitura dei servizi al cittadino affidato alla società INVA
S.p.A.. Il potenziamento di questo servizio, considerata la ripresa
delle prenotazioni di prestazioni sanitarie dopo la fase acuta
della pandemia avvenuta nei mesi estivi del 2020, è stato
effettuato tra il 29 giugno e il 13 luglio 2020. Nello specifico i
canali telefonici dedicati al servizio sono aumentati di oltre il
60 percento, passando da sei a dieci canali telefonici dedicati. È
tuttavia in corso di definizione tra l'azienda USL della Valle
d'Aosta e la società INVA S.p.A. sia un ulteriore potenziamento del
servizio CUP telefonico in termini infrastrutturali e di operatori
dedicati, sia lo spostamento delle richieste di tamponi sul
servizio preposto alle richieste di prenotazioni di esami di
laboratorio, al fine di decongestionare il servizio CUP di questa
quota di richieste.
Presidente -
Per la replica il consigliere Ganis, ne ha
facoltà.
Ganis (LEGA VDA) -
Grazie Assessore per la risposta e per
avere previsto tutte le misure di intervento per migliorare il
servizio. Quello che noi vogliamo dire è che il numero di telefono
del centro unico di prenotazioni regionale è utile - come sappiamo
- a tutti i cittadini valdostani che devono prenotare anche una
visita medica o un esame specifico, soprattutto in un momento come
questo in cui c'è questa piena emergenza epidemiologica. Sarebbe
bene quindi evitare code agli sportelli per effettuare le
prenotazioni.
Purtroppo, però sono tanti i cittadini che ci hanno segnalato
questo disservizio, così abbiamo evidenziato nella nostra
interrogazione questo problema. Di fatto, quando si compone il
numero, non sempre qualcuno risponde. Peraltro, personalmente ho
tentato più volte nell'arco di una giornata di contattare il
servizio, ma non ho ottenuto nessuna risposta.
Rimaniamo quindi in attesa che i disservizi riscontrati vengano
risolti, come lei ha detto, al più presto e ci auguriamo che questo
servizio possa tornare a essere efficiente per tutta la
comunità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK