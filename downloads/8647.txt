Consiglio Regionale della Valle d'Aosta - Oggetto del Consiglio n. 3148 del 21 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3148 del 21 ottobre 1987 - Resoconto
OGGETTO N. 3148/VIII - CONCESSIONE E LIQUIDAZIONE AL COMITATO
DI GESTIONE DELLA PISTA DI BOB DI BREUIL-CERVINIA DI UN PRIMO
ACCONTO DI L. 80.000.000 NELLE SPESE DA SOSTENERE PER LA GESTIONE
DELLA PISTA STESSA DURANTE LA STAGIONE INVERNALE. - APPROVAZIONE E
FINANZIAMENTO DI SPESA.
PRESIDENTE:
Do lettura del testo della delibera:
IL CONSIGLIO
DELIBERA
1°) di approvare la concessione di un primo contributo
regionale di lire 80.000.000= (ottantamilioni) al Comitato di
gestione della pista di bob di Breuil-Cervinia, in Comune di
Valtournenche, nelle spese previste per la gestione della pista
stessa durante la stagione invernale 1987/88;
2°) di approvare la spesa di lire 80.000.000=
(ottantamilioni) e di ordinare l'emissione del relativo mandato di
pagamento, con quietanza del sig. Attilio Neyroz, Presidente del
predetto Comitato, e con imputazione della spesa stessa sul
capitolo 37220 del bilancio preventivo della Regione per l'anno
1987 ("Contributi e sussidi ad istituzioni ed organismi vari per
attività nel settore del turismo e del tempo libero"), che presenta
la necessaria disponibilità, stabilendo che il Comitato gestore
trasmetta all'Assessorato regionale del Turismo, a gestione
avvenuta, un documento rendiconto delle spese effettivamente
sostenute.=
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.) -
I tre provvedimenti iscritti ai punti
nn. 53, 54 e 55 dello ordine del giorno, sono tre proposte di
contributo che vengono presentate al Consiglio, anzichè portare in
ratifica le delibere, tenendo conto del richiamo fatto al
riguardo.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Dopo la pioggia di contributi che ci
ha letteralmente sommersi la volta scorsa, bene ha fatto
l'Assessore a portare i provvedimenti in Consiglio.
Apprezzo questo atteggiamento e prego il Presidente della
Giunta, se può, di far fare altrettanto ai suoi Assessori.
PRESIDENTE:
Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK