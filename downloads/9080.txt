Consiglio Regionale della Valle d'Aosta - Oggetto del Consiglio n. 3602 del 23 marzo 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3602 del 23 marzo 1988 - Resoconto
OGGETTO N. 3602/VIII - INVITO AL GOVERNO AD IMPEGNARSI PER
UNA SOLUZIONE DEI PROBLEMI DELLA SCUOLA. (Approvazione di ordine
del giorno).
PRESIDENTE
: L'Assessore alla Pubblica Istruzione, Faval,
e tutti i Capigruppo hanno presentato un ordine del giorno,
chiedendo di poterlo discutere immediatamente. Invito, pertanto, il
Consiglio a deliberare in merito.
IL CONSIGLIO
Ai sensi del 2° comma dell'art. 50 del Regolamento interno
del Consiglio.
DELIBERA
di procedere nell'adunanza in corso alla discussione e alla
decisione sull'ordine del giorno: "INVITO AL GOVERNO AD IMPEGNARSI
PER UNA SOLUZIONE DEI PROBLEMI DELLA SCUOLA".
PRESIDENTE
: Se nessuno chiede la parola, pongo in
votazione la deliberazione testé letta.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Do lettura dell'ordine del giorno in oggetto,
presentato dall'Assessore alla Pubblica Istruzione, Faval, e dai
Consiglieri Mafrica, Torrione, Tamone, Aloisi, Baldassarre,
Maquignaz, Ricco, Pedrini, Berti, Sandri e De Grandis, testé
iscritto all'ordine del giorno dell'adunanza in corso:
ORDINE DEL GIORNO
Il Consiglio regionale della Valle d'Aosta condividendo le
rivendicazioni dei Sindacati confederali della scuola che stanno
alla base della manifestazione del 23 marzo 1988
sollecita
l'assunzione da parte del Governo di una precisa volontà
politica nei confronti dell'emergenza scuola sia sul piano
legislativo sia su quello delle risorse contrattuali dei lavoratori
della scuola
invita
considerato il grave disagio che investe oltre gli insegnanti
migliaia di studenti e di famiglie, il Presidente incaricato ad
assumere tra le priorità del programma del nuovo Governo la
soluzione dei problemi di riforma e contrattuali concernenti
l'istruzione.
PRESIDENTE
: Se nessuno chiede la parola, pongo in
votazione l'ordine del giorno testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK