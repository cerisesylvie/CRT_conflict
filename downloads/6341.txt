Consiglio Regionale della Valle d'Aosta - Oggetto del Consiglio n. 824 del 24 ottobre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 824 del 24 ottobre 1984 - Resoconto
OGGETTO N. 824/VIII - COSTITUZIONE DI UNA COMMISSIONE
CONSILIARE SPECIALE PER I PROBLEMI ENERGETICI - (Reiezione di
mozione).
PRESIDENTE
: Do lettura del testo della mozione presentata
dai Consiglieri Mafrica, Millet, Tonino, Cout, Bajocco e
Dolchi:
MOZIONE
Nella passata legislatura era stata insediata ed aveva ben
operato una COMMISSIONE CONSILIARE SPECIALE PER I PROBLEMI
ENERGETICI, che aveva in modo particolare seguito la ricerca sulle
fonti energetiche alternative, condotta in Valle dall'équipe MASOLI
e le trattative per il trasferimento da Ivrea a Châtillon della
Direzione Impianti dell'ENEL.
In tempi recenti alcuni complessi problemi, quali la
trattativa con l'ENEL per il trasferimento delle concessioni
idroelettriche già della Cogne o i rapporti con lo stesso Ente per
le modalità di costruzione dell'elettrodotto da 380 KW, avrebbero
potuto essere seguiti in modo più efficace da parte del Consiglio
regionale, se tali argomenti fossero stati approfonditi in sede di
Commissione.
Allo scopo di consentire un più costante approfondimento dei
problemi energetici con tutti gli enti, gli organismi e le
associazioni interessati;
Il Consiglio regionale della Valle d'Aosta
DELIBERA
1°) di istituire una COMMISSIONE CONSILIARE SPECIALE PER I
PROBLEMI ENERGETICI, costituita da sette membri di cui tre
segnalati dalla minoranza consiliare, a cui affidare il compito di
seguire tutti i problemi energetici (fonti energetiche alternative,
concessioni idroelettriche, costruzione del metanodot
to,
rapporti con l'ENEL, la SNAM, l' ITALGAS ecc....);
2°) di incaricare il Presidente del Consiglio regionale
dell'insediamento della predetta Commissione speciale, sulla base
delle segnalazioni fatte dalla Conferenza dei Capigruppo.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Abbiamo presentato questa mozione per
ovviare a quella che a noi sembra una carenza di questa
legislatura.
Nella precedente legislatura era stata istituita una Commissione
Consiliare per i problemi dell'energia e quella Commissione, a
nostro giudizio, aveva fatto il suo lavoro in modo serio e anche
con qualche risultato. I due principali argomenti di lavoro della
Commissione erano stati l'esame e la verifica della ricerca sulle
energie alternative, condotta dall'équipe del Prof. Masoli, ed il
problema del trasferimento in Valle d'Aosta della direzione
impianti che, fino a quel momento aveva sede ad Ivrea.
Riteniamo che la Commissione Consiliare per i problemi
dell'energia dovrebbe essere ricostituita per parecchie ragioni.
Innanzitutto l'équipe del Prof. Masoli dovrebbe aver concluso
l'ultima fase dei suoi lavori, quella operativa, con le proposte
concrete, e sarebbe opportuno che una Commissione Consiliare,
"speciale", quindi con questo scopo precipuo, possa esaminarli
perché altrimenti possono verificarsi dei disguidi. Ricordo, per
esempio, che il piano per i contributi previsti dalla legge 44,
(finanziamenti alle aziende e ai privati che fanno interventi per
l'uso di energie alternative) è stato approvato con un anno di
ritardo. Probabilmente se fosse stata in funzione la Commissione ci
sarebbe stato uno stimolo a seguire le cose per tempo. C'è quindi
questo primo problema: la verifica di questa ricerca sulle energie
alternative in Valle d'Aosta.
Esistono poi altri problemi che difficilmente possono essere
affrontati nelle Commissioni Consiliari permanenti, che hanno già
tanti e differenti argomenti da esaminare. Ci sono almeno due tipi
di problemi dell'ENEL che potrebbero essere approfonditi in modo
specifico da una Commissione speciale.
La questione dell'elettrodotto, "SUPERPHOENIX", che ha sollevato
polemiche in questo Consiglio, avrebbe potuto e potrebbe essere
seguita, per gli sviluppi futuri, da una Commissione speciale che
si occupi di questo tema. Un'altra questione molto rilevante è
quella delle concessioni idroelettriche della DELTASIDER. In questa
materia le normative sono complesse e, se si arrivasse a studiare
una nuova normativa proposta dal Consiglio regionale al Parlamento,
forse si potrebbe uscire in modo egregio da quella che attualmente
è una situazione piuttosto complicata e di difficile soluzione.
Un'altra questione di rilevante importanza per la Valle d'Aosta
potrebbe essere affrontata da una Commissione del genere: il
problema della metanizzazione della Regione. Tra un anno e mezzo
dovrebbe essere ultimata la condotta principale che porta il metano
fino ad Aosta. Sulla materia della distribuzione, come e con quali
fondi costruire le reti secondarie, come procedere alla costruzione
e poi alla gestione degli allacciamenti della distribuzione del
metano per usi civili, ci sarebbe materia da discutere e la
Commissione stessa potrebbe fare un lavoro interessante mantenendo
rapporti particolari con i sindacati, con l'ENEL, con l'ITALGAS,
con la SNAM, con la Lega delle Cooperative, con il CISPEL, con
tutti gli organismi e le associazioni che possono avere interesse a
questi problemi stessi.
Quindi, con questa mozione, il nostro gruppo chiede che venga
ricostituita la Commissione Speciale per l'energia. Non ci sembra
che il Comitato misto costituito nell'ambito del protocollo con
l'ENEL possa avere queste funzioni e non ci sembra neanche che una
materia così specifica possa trovare uno spazio nell'ambito della
super Commissione per l'industria e l'occupazione, che ha già tutta
una serie di problemi di cui occuparsi.
Riteniamo invece che una commissione agile, composta da sette
Consiglieri regionali, quattro della maggioranza e tre della
minoranza, potrebbe continuare il lavoro fatto dalla precedente
commissione e affrontare nel modo più opportuno i problemi che nel
frattempo si sono presentati.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io voterò a favore di questa
mozione presentata dal Partito Comunista Italiano. Vorrei fare però
una precisazione: non so se il gruppo comunista ha dimenticato,
nell'indicare la composizione della Commissione, di studiare e di
valutare anche la spesa enorme che la Regione ha sostenuto e sta
sostenendo per il solo studio Masoli: una somma che, allo stato
attuale, ammonta a circa 1 miliardo. Sono 800 milioni che la
Regione ha liquidato allo studio Masoli fino a questo momento, più
l'I.V.A.! Siccome la matematica non è un'opinione, la spesa è di
lire 1.022.842.000 per il solo studio delle fonti energetiche
alternative, e siamo solo nella fase iniziale, di qualche anno fa e
lo studio Masoli continua a percepire delle somme per dare
indicazioni alla Giunta! Vorrei quindi richiamare l'attenzione del
gruppo comunista su questo aspetto.
Io non farò parte di questa commissione, anche perché non è un
problema interessantissimo e non sono competente in questo settore,
ma se eventualmente verrà approvata questa mozione, raccomanderei
ai tre membri della minoranza di rivedere questo problema, questo
sperpero di denaro pubblico perché qui bisogna pur capire come fa
la Regione a pagare un miliardo a Masoli per il solo studio! Queste
erano le raccomandazioni.
PRESIDENTE
: Ha chiesto la parola il Consigliere
Pollicini; ne ha facoltà.
POLLICINI (A.D.P.):
La maggioranza non è dell'opinione
che questa commissione debba costituirsi, per motivi
sufficientemente chiari. Prima di tutto vi sono 5 Commissioni
Consiliari Permanenti; non dimentichiamo che nelle precedenti
legislature le Commissioni Consiliari Permanenti erano 7 ed il
Consiglio ha ritenuto opportuno ridurle a 5 per evitare la
proliferazione di commissioni, sottocommissioni, paracommissioni e
supercommissioni. Proprio alla necessità di raggruppare il lavoro
dei Consiglieri (non dimentichiamo l'onere che ne deriva ai
Consiglieri che se ne occupano a tempo non dico pieno ma
interessante cosa che non sempre avviene e non per tutti) è legato
il fatto di condensare in 5 commissioni tutta la problematica che
interessa il Consiglio. La maggioranza ha stabilito che, in questo
quadro, una commissione aveva un senso logico in questo particolare
momento, ed è la Commissione speciale per i problemi
dell'occupazione, al cui interno sono stati creati gruppi di
lavoro, uno dei quali è preposto specificatamente ai problemi
dell'energia.
Inoltre esiste la terza commissione, (sviluppo economico) che si
occupa tra l'altro dei problemi dell'industria e dell'energia, nel
cui ambito la Commissione speciale è stata creata e allargata alle
forze politiche, economiche e sociali ecc..
Penso quindi che vi siano tutte le possibilità di trattare e
discutere i problemi, che sono stati evidenziati in questo momento
dal Consigliere Mafrica, nell'ambito di una sede istituzionale
propria. 0 modifichiamo il regolamento, per cui riteniamo che siano
necessarie le commissioni permanenti e le speciali (e magari
anziché 5 ne possiamo fare 15 o 35, una per Consigliere) oppure
ogni problema non deve uscire dalla propria sede istituzionale per
essere discusso in una particolarissima commissione preposta a
chissà quali fini. A meno che non rinunciamo ai nostri compiti di
Consiglieri e di membri delle commissioni, noi abbiamo il dovere,
prima ancora che il diritto, di occuparci di questi problemi senza
artificiose creazioni di ulteriori commissioni.
Il problema quindi c'è: si autoinvestano le commissioni e si
tratti dei problemi con competenza. Se rinunciamo ai compiti delle
commissioni permanenti allora annulliamole ma non andiamo a creare
sovrastrutture. A questo proposito la Terza Commissione ha già
programmato due riunioni, una per il 9 e l'altra per il 12 di
novembre, sul problema della metanizzazione. Ecco perché noi
riteniamo non sia il caso di creare un'altra commissione,
concordiamo sui problemi e sulla necessità di affrontarli e di
approfondirli, impegnandoci però nell'ambito istituzionale e non
uscendone, come, mi pare, questo tipo di proposte indichino.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Ritengo anch'io che la proliferazione
delle commissioni non sia un dato estremamente positivo, però devo
riconoscere che la maggioranza è estremamente restia, e non ho
capito perché, alla creazione di nuove commissioni (dirò poi quali
sono le argomentazioni del Consigliere Pollicini che mi hanno
convinto e quali no).
Ricordo che noi avevamo proposto una speciale commissione per i
problemi "istituzionali" di revisione statutaria. Mi sembra che ci
siano fermenti a questo proposito ma il problema dello statuto
speciale della Valle d'Aosta è lì fermo, immobile. Se avessimo
avuto una commissione speciale, probabilmente, la materia sarebbe
stata oggetto di un approfondimento utile e necessario. Nessuna
commissione invece lo può trattare perché (e mi è sembrato di
cogliere in ciò una sfumatura di contraddizione nell'esposizione
del collega Pollicini) è vero, c'è la prima commissione per
esaminare i problemi "istituzionali" che sono di sua competenza ma
se c'è una commissione oberata dal lavoro, onestamente, è proprio
quella, anche perché quasi tutte le leggi del Consiglio passano al
vaglio della Prima Commissione. Lo stesso problema, seppure in
maniera più ridotta, si presenta per la Terza Commissione, che
infatti è ricca di problemi da trattare. Se un Consigliere ne vuole
fare parte (non con quello spirito cui alludeva prima, giustamente,
per alcuni Consiglieri, il collega Pollicini) e vuole essere
cosciente del lavoro che va ad affrontare sappia che è una
commissione che richiede tante ore di lavoro, non solo per
partecipare alle riunioni ma per arrivare con un minimo di
documentazione personale a sostenere una discussione sulla base di
un'informazione più approfondita possibile.
Perché non nominare una commissione per i problemi energetici?
Io trovo che l'argomento è specifico, abbiamo visto quale
importanza hanno avuto anche in questo consesso alcuni problemi che
riguardano l'energia. E poi, fare riferimento alla "Commissione
Rollandin"... pardon "Stévenin", mi sembra non rendere un favore al
collega: è una mega Commissione che il povero Consigliere Stévenin
non so se riuscirà mai a convocare, perché ci sono 50 gruppi di
lavoro e 50 componenti; se poi gli aggiungiamo ancora una sezione
per l'energia....
(.....INTERRUZIONE.....)
TAMONE
(U.V.) (fuori microfono): Non funziona anche
perché molti di noi non ci vanno.
TORRIONE (P.S.I.):
Sì, e ti spiego il perché: quando noi
ci siamo opposti, tu sei stato uno di quelli che hanno sostenuto
che questa commissione bisognava istituirla nell'ambito della Terza
Commissione. Le diverse interpretazioni sono venute fuori da lì:
fino ad un certo punto non abbiamo saputo ohi era il Presidente, se
era l'ex Consigliere Maquignaz o il Consigliere Stévenin. Per due
volte avete tergiversato per decidere chi doveva essere il
Presidente e adesso venite a dire che non funziona per colpa
nostra? E no, bisogna essere onesti fino in fondo!
(.....INTERRUZIONE.....)
TAMONE (U.V.):
(fuori microfono): Non funziona perché tu
non partecipi!
TORRIONE (P.S.I.):
Delle tue affermazioni tu ti devi
rendere conto, perché io partecipo ai lavori della Terza
Commissione e vai a vederti i verbali! Se non voglio fare parte di
nessun gruppo di lavoro non potrai obbligarmi tu ad andare ad
interessarmi dei problemi di cui non voglio interessarmi?
(.....INTERRUZIONE.....)
Se il Consigliere Tamone stabilisce anche chi deve partecipare
alle riunioni delle Commissioni vuol dire, Signori Presidenti della
Giunta e del Consiglio, che d'ora in avanti andremo a chiedere a
lui che cosa dobbiamo fare! Ogni volta qui si usa il gusto della
provocazione per voler dire delle cose che tra l'altro non sono
neanche vere. Non sono vere! Non so perché si deve cercare di
distorcere i problemi, che ci sono: lo stesso Consigliere Stévenin
ammette che non riesce a riunire la Commissione perché i componenti
sono troppi e non perché sono troppo pochi! E' l'assurdo, è il
destino delle Commissioni! Bisognerà quindi ritornare su questo
argomento se si vuole affrontare il problema della commissione
speciale per l'industria in termini più corretti.
Visto che il clima è questo e visto e considerato che in
quest'aula, perché uno esprime le proprie idee, deve essere
costantemente censurato, noi voteremo a favore di questa
mozione.
Ha ragione il collega Baldassarre che la spesa per l'équipe
Masoli ha assunto delle dimensioni notevoli. Questo studio avrà
fatto un lavoro egregio ma l'entità della spesa, che pare sfiori il
miliardo, fa dire che questa era effettivamente un'équipe di
"uomini d'oro". Io non ho la competenza per dire se questo lavoro
era fatto a regola d'arte o no, ma dico solo che l'entità di questa
consulenza deve farci un pochino meditare.
Si dà atto che dalle ore 11.17 assume la Presidenza il Vice
Presidente DE GRANDIS.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Due parole per quanto riguarda questa
mozione. Innanzitutto sono contrario a che si formi un'altra
commissione perché a forza di nominare commissioni, si burocratizza
talmente l'Amministrazione e il Consiglio regionale che alla fine
non si risolve niente. Commissioni a destra e commissioni a
sinistra ... nessuno lavora e le cose rimangono sempre come
sono.
Pertanto sono nettamente contrario. Se c'è da discutere un
problema energetico, c'è la commissione competente.... eccetto che
ci sia, da parte di qualcuno, la necessità, la volontà o la
richiesta di avere una Presidenza e allora si abbia il coraggio di
dirlo apertamente e si faccia la commissione "ad hoc".
Spenderò due parole sulla commissione speciale dell'Industria e
dell'occupazione di cui si è parlato prima. Io sono stato l'unico
Consigliere regionale che si è opposto alla costituzione di quella
commissione perché una commissione di quel genere non funzionerà
mai, perché è stata creata "ad hoc", per gli equilibri interni di
un partito e per darne la presidenza ad un esponente di quel
partito, per essere sinceri fino in fondo. Che scopo ha allora
creare commissioni su commissioni, studi su studi? Per fare che
cosa? Per ritornare al punto di partenza e non risolvere niente.
Quindi io sono dell'avviso che, visto che sono state istituite
delle commissioni permanenti all'interno del Consiglio composte da
vari Consiglieri regionali, debbano avere l'opportunità e la
necessità di continuare a lavorare, perché creando nuove
commissioni non si risolve assolutamente niente.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi non siamo impazziti quando abbiamo
proposto questa commissione e ovviamente non aspiriamo a nessuna
presidenza, perché le battaglie per tale carica avvengono
nell'ambito della maggioranza. Abbiamo riproposto questa
commissione perché, nella precedente legislatura, essa era un fiore
all'occhiello del Consiglio regionale.
L'allora Consigliere Faval, adesso Assessore, è pronto a
testimoniare, credo, l'importanza e la risonanza che i lavori di
questa commissione avevano avuto in ambienti che esulavano anche da
quelli politici, perché si mettevano in movimento energie di
ricerca e di studi tecnici su questioni che guardano al futuro.
Quindi non è una nuova commissione, ma la ricostituzione di una
commissione che aveva lavorato bene e che si era dimostrata utile.
Adesso (mi dispiace per l'Assessore Faval) sembra quasi che,
siccome lui è diventato Assessore, questa commissione non serva
più.
La commissione aveva compiti specifici e addirittura aveva
seguito i lavori dell'équipe Masoli, perché quei dubbi oggi
espressi dal Consigliere Baldassarre e dal Consigliere Torrione
erano emersi nella passata legislatura: quei lavori vanno
controllati, quelle spese vanno verificate e la commissione aveva
svolto questi compiti. Oggi si è di avviso contrario e si ragiona
in termini di funzionalità delle commissioni. Noi abbiamo un
gruppo, per nostra fortuna, numericamente abbastanza adeguato, per
cui potremmo fare fronte anche a più di cinque commissioni. Non
voglio comunque porre la questione in questi termini ma voglio dire
che dipende anche da come le commissioni lavorano.
Ci sembra, onestamente, che ad un anno e mezzo dalle elezioni
regionali questa commissione speciale dell'industria abbia tali e
tanti compiti da non poter seguire in modo adeguato il problema
dell'energia, perché non è una commissione consiliare ma è una
commissione mista. Questi gruppi di lavoro non fanno riferimento
solo ai Consiglieri, che hanno perlomeno l'obbligo morale di essere
presenti, ma fanno riferimento ad altre associazioni che hanno
altri impegni e altri calendari e non sempre si riesce a
raggiungere il numero legale. Noi riteniamo più opportuna una
commissione costituita da soli Consiglieri regionali che si
richiama ad un lavoro già fatto in precedenza.
Se la maggioranza cambierà opinione, perché ci sembra che non
sia un argomento in cui ci siano schieramenti ideologici o di
parte, ce ne rallegreremo, se invece la maggioranza persisterà
nella contrarietà o nell'astensione su questa mozione, non per
questo noi rinunceremo ad occuparci di questi problemi, a portarli
all'esame del Consiglio e a verificare tutto quello che c'è da
verificare.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Chaque fois que l'on parle d'énergie,
l'électricité augmente à l'intérieur du Conseil. Ma i s je pense
qu'au delà de cette observation le fait que, au niveau de la
majorité, on puisse évaluer d'une façon différente la nécessité de
créer une nouvelle commission est un autre aspect.
On vient d'approuver un protocole d'entente entre
l'Administration régionale et l'ENEL, pour étudier, justement, les
problèmes de l'énergie. Dans ce protocole d'entente, approuvé, dans
la dernière séance on dit: "Organizzare e sviluppare azioni
informative e diversificate sugli aspetti fondamentali dei problemi
relativi all'energia elettrica, al fine di promuovere una più
diffusa e approfondita conoscenza tra gli enti locali, le forze
sociali e produttive. Elaborare indirizzi di programmazione di
impianti elettrici adeguati allo sviluppo economico della Regione
nel quadro del piano regionale di sviluppo. Concordare proposte sia
per la localizzazione di impianti di produzione, trasporto e
distribuzione di energia elettrica che per gli impianti già
installati, tenendo conto delle esigenze di salvaguardia
dell'ambiente e di sviluppo delle condizioni socio-economiche.
Collaborazione per il raggiungimento dei rispettivi fini e degli
obiettivi comuni quali uso ottimale e coordinato dell'energia.
Ricerche e iniziative volte al risparmio energetico, allo sviluppo
di fonti alternative, integrazioni di energia alla produzione
combinata di energia elettrica per usi civili ed industriali". Je
crois que, avec ce document, on a déjà donné une réponse à la
nécessité de la part de l'Administration régionale d'avoir des
données pour évaluer les problèmes et donc pour juger et prendre
une décision au Conseil. Je pense donc que le problème de
constituer une commission spéciale pour l'énergie, étant donné que
le protocole d'entente dit les mêmes choses...
(.....INTERRUPTION.....)
Mais, justement, c'est le comité qui doit donner des
adresses....c'est la même chose pour la commission qui a déjà cette
charge! Autrement on peut constituer une commission, qui peut
travailler mais doit faire exactement la même chose, c'est à dire
créer une institution qui donne la possibilité d'évaluer les
problèmes. Je veux préciser que je n'ai rien contre la commission
pour l'énergie, car je pense que la commission a travaillé ces
dernières années pour arriver à ces projets de loi. Maintenant on
pourrait revoir les projets de loi et examiner les aspects
relatifs, par exemple, au pipe-line en vérifiant quelle est
l'attitude vis-à-vis du consortium pour la distribution du méthane.
La semaine prochaine il y aura une réunion avec l'Assesseur Lanivi
et les différentes communes pour avoir, finalement, l'avis des
Conseils communaux à l'égard de la création du consortium pour la
distribution du métane. Donc il y a déjà toute une série de
réalisations et d'aspects, déjà développés, qui nous poussent à
dire que, aujourd'hui, il serait superflu (je ne dis pas inutile)
de créer une nouvelle commission pour parler des mêmes
problèmes.
Au contraire, je pense que l'on pourrait prévoir de donner un
délai à la commission qu'on va nommer pour l'examen de certains
problèmes et enfin, si les résultats ne seront pas suffisants, on
pourrait entrevoir la possibilité de créer une commission spéciale.
Mais je crois qu'avant il faudrait donner la possibilité aux
différents organes existant de travailler, afin qu'ils puissent
élaborer certains discours et les porter à l'attention de la IIIème
commission. Donc, je souhaiterais que le Parti Communiste retire la
motion et, après un certain délai (6 mois, 1 an après la
constitution de la commission Région-ENEL) voir s'il est encore
nécessaire de la créer ou non, car je ne comprends pas pourquoi on
doit faire encore une commission qui s'ajouterait à celle qui
existe et à celle qui sera nommée dans 30 jours. Je crois que c'est
déjà plus que suffisant. Donc, il n'y a pas de changement d'opinion
sur le problème de l'énergie. Au contraire, il y a eu, dans ces
derniers temps des rapports soit avec l'ENEL, soit avec les
différents organismes qui gèrent l'énergie, pour arriver à résoudre
les problèmes qui concernent le milieu valdôtain. Et seulement avec
le travail des personnes appartenant au comité prévu par le
protocole d'entente on pourra juger s'il est encore nécessaire de
créer une commission.
Donc, en ce qui nous concerne, nous sommes contraires à la
création d'une commission spéciale et nous nous abstiendrons si le
Parti Communiste ne retire pas la motion, suite à ce que je viens
de dire, notamment la disponibilité à réexaminer la question après
le travail qui pourra être fait pendant ces mois. Après ce délai de
temps on fera une rencontre et on verra a nécessité ou non de
discuter sur la formation de la commission. Je crois que c'est bien
plus utile donner avant tout la possibilité de travailler aux
personnes qui seront nommées à l'intérieur du Conseil pour le
comité Région-ENEL.
PRESIDENTE
: Qualcuno chiede la parola per dichiarazioni
di voto?
Ha chiesto la parola il Consigliere Mafrica; ne ha facoltà.
MAFRICA (P.C.I.):
Noi voteremo a favore della mozione
perché non abbiamo ritenuto convincenti le considerazioni del
Presidente della Giunta.
Il Presidente della Giunta ha fatto riferimento ad un comitato
tecnico tra ENEL e Regione in cui la Regione nominerà degli
esperti. Questo comitato che è essenzialmente tecnico, ha la
possibilità di affrontare questioni che riguardano l'energia
elettrica, mentre altre questioni, che riguardano l'ENI, la SNAM e
l'ITALGAS, è meglio che vengano affrontate da una commissione quale
quella che noi proponiamo. Noi riteniamo che quel comitato vada
costituito e che debba affrontare gli argomenti da sottoporre al
Consiglio e alle altre commissioni permanenti, però non riteniamo
che possa, per esempio, prendere in esame i risultati della terza
fase della ricerca Masoli. Riteniamo più opportuno che queste
questioni vengano esaminate a livello politico.
Per questo motivo noi non ritiriamo la mozione ed esprimiamo il
nostro disappunto perché non è stata accettata questa proposta.
PRESIDENTE
: Se non ci sono altre dichiarazioni di voto
pongo in votazione la mozione presentata dal Gruppo comunista.
ESITO DELLA VOTAZIONE
Presenti: 27
Votanti: 10
Favorevoli: 10
Astenuti: 17 (Aloisi, Beneforti, Bondaz, De Grandis, Faval,
Fosson, Lanivi, Maquignaz, Marcoz, Martin, Pedrini, Perrin,
Pollicini, Ricco, Rollandin, Tamone e Voyat)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK