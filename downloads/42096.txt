Consiglio Regionale della Valle d'Aosta - Oggetto del Consiglio n. 1051 del 24 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1051 del 24 ottobre 2019 - Resoconto
OGGETTO N. 1051/XV - Interpellanza: "Definizione degli
indirizzi della politica regionale di sviluppo 2021/2027".
Rini (Presidente)
- Punto n. 63 all'ordine del giorno. La
parola alla collega Russo.
Russo (M5S)
- Data la complessità del tema e l'ora
cercherò di essere il più essenziale possibile.
In questa interpellanza torniamo a parlare di fondi europei
facendo però un salto in avanti, quindi non parliamo della
programmazione 2014/2020, ma della politica regionale di sviluppo
2021/2027. La Commissione europea ha illustrato le novità per i
fondi strutturali della programmazione 2021/2027: con un
budget
di 1.135 miliardi di euro i fondi vedono aumentare di
quasi il 30 percento le risorse messe a disposizione rispetto al
programma precedente. Gli undici obiettivi tematici del periodo
2014/2020 saranno sostituiti da cinque più ampi obiettivi
strategici: un'Europa più intelligente attraverso la promozione di
una trasformazione economica, innovativa intelligente; un'Europa
più verde ed a bassa emissione di carbonio attraverso la promozione
di una transizione verso un'energia pulita ed equa, degli
investimenti verdi, dell'economia circolare, dell'adattamento ai
cambiamenti climatici; un'Europa più connessa attraverso il
rafforzamento della mobilità e della connettività tra le regioni;
un'Europa più sociale attraverso l'attuazione del pilastro europeo
dei Diritti Sociali e un'Europa più vicina cittadini attraverso la
promozione dello sviluppo sostenibile integrato delle zone urbane,
rurali e costiere e delle iniziative locali.
Semplicità, flessibilità ed efficienza sono le tre regole chiave
che hanno guidato la programmazione 2021/2027 per una proposta più
semplice e intuitiva per i beneficiari dell'azione. Importanti
infatti sono le novità a riguardo. Il numero di programmi sarà
ridotto di più di un terzo per rendere la struttura della
programmazione nel suo complesso più chiara e coerente; inoltre gli
obblighi amministrativi saranno ridimensionati e grazie al ritorno
alla regola N+2 che permetterà ai Ministeri e alle Regioni di avere
due anni di tempo per certificare la spesa. I controlli soprattutto
per le pubbliche e medie imprese saranno limitate l'intervento
nazionale senza ricorrere a quello europeo grazie all'introduzione
del principio dell'
audit
unico le piccole e medie imprese, i
piccoli imprenditori non saranno più sottoposti a controlli
multipli.
In questo contesto che ho cercato di delineare veramente per
sommi capi, la Valle d'Aosta deve definire nei prossimi mesi gli
indirizzi di politica regionale di sviluppo 2021/2027 in cui per
ciascuna delle cinque priorità sopra definite, vengono individuati
i bisogni, gli obiettivi, le azioni e gli attori coinvolti.
Nell'attuale momento di crisi economica nazionale e regionale la
Valle d'Aosta ha il dovere e l'obbligo di impegnarsi seriamente
nell'utilizzo delle importanti risorse finanziarie messe a
disposizione dall'Unione europea che possono essere utilizzate per
esempio: nel settore dell'istruzione per rispondere al problema
dell'edilizia scolastica, della dispersione scolastica, della
formazione, dell'alternanza scuola-lavoro e dell'orientamento; nel
settore dell'occupazione per migliorare l'accesso al mondo del
lavoro di donne e giovani e l'equilibrio tra vita professionale e
privata; nel settore dell'ambiente nell'ottica della riduzione
delle emissioni inquinanti tramite il potenziamento della mobilità
sostenibile e l'efficientamento energetico di edifici pubblici e
privati; e nei settori della pubblica amministrazione e delle
piccole medie imprese tramite la digitalizzazione per migliorare
l'accesso dei cittadini alle informazioni. Penso che un importante
contributo possa e debba essere portato dal NUVAL (Nucleo regionale
di Valutazione) per offrire punti di attenzione e di direzione per
la prossima programmazione.
Chiediamo quindi all'Assessore: quali sono le strutture
regionali coinvolte nella preparazione della politica regionale di
sviluppo 2021/2027 e quali sono gli obiettivi che, a tal fine, ogni
struttura si è prefissata, in base alle cinque priorità della
politica di coesione, e qual è la programmazione dei lavori dei
singoli tavoli attivati a livello regionale. Poi ci sono due punti
che secondo me sono un po' il nucleo di questa interpellanza: qual
è la modalità e quali sono le fonti da cui si raccolgono i dati per
definire i fabbisogni del nostro territorio, in base alla quale
procedere ad una definizione realistica degli obiettivi della
futura politica regionale di sviluppo 2021/2027 e chiedo anche se,
all'interno delle strutture regionali coinvolte, vi sono le risorse
umane ed i sistemi informatici adeguati a portare un contributo
attivo e continuativo al lavoro della programmazione dell'utilizzo
dei fondi europei; in caso di risposta negativa, quali azioni si
intendono realizzare per sopperire a tali carenze.
Presidente
- La parola all'Assessore Bertschy per la
risposta.
Bertschy (AV) -
Grazie collega per aver portato in Aula
il tema della prossima programmazione. Ricordo che in occasione
della discussione sulla sessione europea, avevo sottolineato
l'importanza del fatto che il Consiglio regionale, attraverso la
sua organizzazione, potesse seguire questa fase e credo che
dovremmo tornare su questo argomento, perché ci avvicineremo alla
solita data dove si vanno a relazionare interventi; speriamo così
di avere l'occasione di trovare dei momenti di discussione e
confronto durante questi mesi che rimangono.
La mia risposta non cercherà di battere il
record
assoluto del tempo di risposta, però è molto esaustiva, visto che
il tema è molto sentito, importante e anche complesso. In premessa
è corretto ricordare che stiamo lavorando a questo importante
obiettivo, da quando, nel maggio 2018, la Commissione europea ha
fatto le sue proposte ai nuovi regolamenti della politica di
coesione oltre che al bilancio dell'Unione. L'Amministrazione
regionale - sono quindi partiti i negoziati - ha seguito quello che
sta succedendo a livello nazionale, dove il dipartimento per le
politiche di coesione della Presidenza del Consiglio dei Ministri,
con una prima riunione allargata a tutti i soggetti del
partenariato istituzionale, economico e sociale del Paese, nel
rispetto del Codice europeo, ha preparato il percorso di
preparazione all'accordo di partenariato Italia e dei programmi
operativi. Come ha ricordato lei, i programmi sono stati ridotti a
cinque programmi che sono delle macroaree all'interno delle quali
gli Stati e le Regioni avranno la possibilità di inserire, nella
maniera più vicina possibile al territorio ma come
un'organizzazione di strategia che faccia crescere l'Europa tutta,
le criticità e anche le potenzialità che i territori potranno
esprimere.
A livello regionale nel maggio scorso abbiamo potuto avviare la
nostra fase e la Giunta regionale ha approvato un documento che si
è intitolato "Gli indirizzi politici per la politica regionale di
sviluppo 2021/2027" che è stato illustrato in occasione di questa
sessione europea. A seguire abbiamo anche noi attivato i cinque
tavoli di lavoro che sono articolati per obiettivi di
policy
e sono stati valorizzati - anche per non appesantire ulteriormente
il lavoro dell'Amministrazione regionale, di tutta la struttura
amministrativa - quei tavoli di confronto tematico che sono già
attivi. L'obiettivo è di arrivare entro la fine di questo inverno
e, se possibile, anche prima, alla definizione di una prima bozza
del quadro strategico regionale; tale bozza sarà poi da
implementare con un documento, che sarà comunque un documento
in
progress,
il quale verrà approfondito alla luce anche delle
evoluzioni di quello che succederà coi negoziati a livello
europeo.
Per venire nel merito, la prima domanda è "
quali sono le
strutture regionali coinvolte nella preparazione della politica
regionale sviluppo 2021/2027 e quali sono gli obiettivi che, a tal
fine, ogni struttura si è prefissata in base alle cinque
priorità
": la preparazione politica regionale sviluppo è
guidata dal dipartimento delle politiche strutturali e affari
europei e lì è istituita una cabina di regia del dipartimento dove
ci sono le autorità di gestione dei programmi. La cabina regia
lavora con supporto del nucleo di valutazione e la sede principale
di confronto è rappresentata dai tavoli di lavoro per obiettivi di
policy; in questi tavoli di lavoro l'obiettivo è quello di far
emergere i fabbisogni per costruire questa nuova programmazione.
Nei lavori dei tavoli sono coinvolte fra gli altri le strutture
regionali competenti per materia che si stanno adoperando per
definire gli obiettivi di policy. Quanto gli obiettivi, le
strutture regionali coinvolte sono impegnate in questa fase
iniziale nell'individuazione di interventi strategici e
intersettoriali; alcuni sono stati individuati nel documento che la
Giunta ha approvato e si sta valorizzando in tal modo la funzione
di integrazione del quadro strategico regionale dei singoli
programmi. La declinazione obiettivi di struttura non potrà però
che avvenire - diciamo in via definitiva - nella seconda fase. Oggi
stiamo costruendo la strategia e a questo proposito è giusto
sottolineare che, in parallelo al lavoro dei tavoli tematici che
vedono le strutture regionali confrontarsi col partenariato, è
anche in corso un ulteriore lavoro di approfondimento tecnico
interno relativo alla verifica del soddisfacimento delle condizioni
abilitanti. Stiamo cercando di fare un lavoro di approfondimento
importante, perché le condizioni abilitanti saranno quello che ci
permetterà di attivare poi le proposte a livello regolamentare per
l'accesso ai fondi e, per arrivare alle condizioni abilitanti, sarà
importante avere piani di settore relativi a tutti gli ambiti che
porteremo negli obiettivi strategici. Sui piani di settore, come
Governo abbiamo sottolineato ancora nell'ultimo periodo
l'importanza che le strutture si propongono di raggiungerli, non
solo per la politica strutturale, ma anche per una visione politica
della gestione del nostro bilancio e anche dei nostri lavori. Direi
che è importante, dopo che avremo collaborato per la definizione di
questa prima bozza, riuscire ad avere anche una valutazione
politica all'interno della Commissione competente per comprendere
se siamo indirizzati sulla strada giusta. Vado un po' più veloce,
perché ho ancora da dare delle risposte.
"
Qual è la programmazione dei lavori dei singoli tavoli
attivati a livello regionale
": il 26 giugno si è svolta una
prima riunione di tutti questi tavoli e a seguire, nei mesi
successivi, hanno lavorato sugli obiettivi di policy tutti i tavoli
con valutazioni e con momenti diversi di lavoro. Le condizioni
abilitanti che fanno parte di questo lavoro hanno avuto un primo
incontro di inquadramento trasversale il 21 giugno: qui sono stati
illustrati a tutti i funzionari gli elementi caratterizzanti di
queste condizioni abilitanti e nel periodo luglio-ottobre sono
state poi fatte singole riunioni con i referenti interessati per
continuare appunto nella ricerca dell'obiettivo. Gli esiti di
lavoro dei tavoli tematici, così come i contributi pervenuti al
partenariato, sono raccolti sulla piattaforma documentale
appositamente creata nell'area riservata del sito istituzionale
della Regione.
Rispondo alla domanda n. 3. Come riferito, è in corso un lavoro
che sulla base del perimetro generale delle obiettive di policy
dell'Unione e degli indirizzi della Giunta si propone di
valorizzare anche i fabbisogni espressi del partenariato. Su questo
dovremo fare un lavoro molto profondo, perché il tentativo di
questa strategia dovrà essere quello di rappresentare, sì, la
visione politica, ma anche la necessità che il partenariato porterà
ai tavoli e dovremmo stimolare poiché non è sempre facile fare
uscire queste idee, questi obiettivi. Abbiamo lavorato in
quest'ottica per cercare di facilitare con delle schede di
rilevazione il loro lavoro e allo stato attuale stiamo cercando di
riorganizzare quello che c'è stato prodotto. È data stata data
specifica attenzione ai piani di settore regionale, all'analisi di
dati ivi presenti al fine di assicurare la piena integrazione e
valorizzazione dei vari strumenti.
Rispondo ora alla domanda n. 4, diciamo sull'adeguatezza
quantitativa. Rispetto a questo c'è competenza e capacità
organizzativa da parte delle strutture, ma evidentemente questo
lavoro si inserisce nella difficoltà che già oggi l'Amministrazione
ha a realizzare i suoi obiettivi; le difficoltà di personale,
quelle di reperire del nuovo personale, sono note a tutti, fanno
parte del lavoro che si sta facendo per dare operatività a questa
fase conclusiva della vecchia programmazione, ma anche alla fase
propositiva della nuova programmazione. Pertanto ci sono le
competenze, ci sono le strutture, c'è una piattaforma informatica
che potrà essere valorizzata nella nuova programmazione. Lo scorso
anno è stato approvato il piano di rafforzamento amministrativo, ma
evidentemente le risorse nuove che poi arriveranno tramite i nuovi
concorsi avranno bisogno di un tempo di formazione.
Concludo con quattro brevissime considerazioni: nella nuova
strategia bisognerà tenere in conto in maniera molto puntuale delle
difficoltà che abbiamo vissuto sulla vecchia programmazione. È bene
ricordare il problema dell'anno scorso sul fondo sociale, quindi
bisogna essere capaci di costruire un modello di gestione semplice,
di costruire programmi che non facciano disperdere risorse energia
e risorse umane, quindi grandi programmi per grandi obiettivi e non
piccoli progetti che comunque impegnano un sacco di tempo. Dovremo
anche costruire uno sportello dedicato agli enti locali e dovremmo
cercare di utilizzare l'anno 2020 per la preparazione
amministrativa di tutti i funzionari, compresi quelli delle scuole
che potranno beneficiare di questi contributi.
Presidente
- La parola la collega Russo.
Russo (M5S)
- Grazie Assessore per la risposta molto,
molto articolata. Dalle ultime sue due parole ho appreso un pochino
quello che forse volevo aggiungere, vale a dire l'importanza del
coinvolgimento ancora sempre all'interno della programmazione degli
enti locali, delle scuole, che sono quelli che fanno più fatica a
stare in questo processo.
Un altro aspetto che forse volevo sottolineare era la raccolta
dei fabbisogni da parte dei
partner
. La raccolta dei
fabbisogni, secondo me, è la cosa più complicata di tutte, perché è
quella che fa partire poi gli obiettivi e, a mio parere -
sicuramente non per un problema dell'Assessorato, ma più che altro
per un problema di cultura - siamo ancora molto lontani dal
riuscire a mettere a fuoco bene quali siano esigenze del territorio
e agire di conseguenza.
Presidente
- Grazie, colleghi. Vista l'ora, sospendiamo
qui i nostri lavori. Ricordo solo che il punto 68 dell'ordine del
giorno è stato ritirato e che i punti 64, 65, 67, dal 69 al 73 e
dal 76 all'86 sono rinviati alla prossima adunanza consiliare. I
punti 74 e 75 invece sono rinviati alla I Commissione consiliare
permanente. Grazie, colleghi. Buona serata a tutti.
Il Consiglio prende atto.
---
L'adunanza termina alle ore 21:25.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK