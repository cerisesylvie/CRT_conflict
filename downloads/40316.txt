Consiglio Regionale della Valle d'Aosta - Oggetto del Consiglio n. 3152 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3152 del 24 gennaio 2018 - Resoconto
OGGETTO N. 3152/XIV - Interpellanza: "Avvio di un'indagine
interna alla Casa da gioco per l'individuazione del responsabile
del mancato controllo dei giorni di ferie non godute dal personale
dell'azienda".
Farcoz (Président) -
Point n° 15 de l'ordre du jour. Pour
l'illustration, la parole au collègue Cognetta.
Cognetta (M5S) -
Questa interpellanza fa seguito ad
un'audizione avuta in commissione rispetto all'esodo, attraverso la
legge Fornero, di diversi lavoratori dalla Casa da gioco e ci fu un
punto che è stato discusso rispetto al fatto che uno di questi
dipendenti uscito dalla Casa da gioco sono state riconosciute
spettanze per un valore che va dalle 200 alle 250 giornate di ferie
non godute. È un valore non preciso, ma da parte del Responsabile
del personale è stato detto: "in effetti c'è stata una persona che
è uscita e che ha avuto questo tipo di spettanza". A questo punto
ho cominciato a fare un po' di indagine e a vedere quali sono le
disposizioni all'interno della Casa da gioco rispetto alle ferie
non godute, o agli straordinari, o al recupero dei giorni di riposo
rispetto al lavoro fatto e ci sono diverse disposizioni in merito.
C'è, ad esempio, la prima, che è una disposizione sull'orario di
lavoro che dice che il lavoro straordinario non può superare le 250
ore annuali e soprattutto per i quadri e gli impiegati di primo e
secondo livello non è previsto il pagamento degli straordinari;
quindi, di fatto, se anche i quadri o gli impiegati di primo o di
secondo livello fanno dello straordinario, questo non dovrebbe
essere pagato perché è incluso già nel corrispettivo versato. Un
altro punto sempre della disposizione operativa dell'orario di
lavoro rispetto alle ferie dice: "al fine di applicare
correttamente la legge e garantire il recupero psicofisico del
lavoratore, l'azienda chiede la pianificazione del godimento delle
spettanze entro l'anno di competenza", tu quindi lavoratore sai che
devi fare le tue ferie all'interno dell'anno in cui le maturi.
Queste sono disposizioni generali che si applicano a tutti. Altro
punto importante è il n. 12, c'è all'interno dalla Casa da gioco
una cosa che si chiama "contro recuperi", dove sostanzialmente,
quando si fanno delle ore in più, è possibile poi scalarle e
aggiungerle ai periodi di riposo. Anche in questo caso si deve
compensare in autonomia, quindi ognuno decide sostanzialmente in
accordo con la Casa da gioco quando compensare del lavoro che è
stato fatto in più, ma deve essere fatto entro il mese successivo
in cui ho maturato delle ore in più. Tutto questo chiaramente è
fatto sotto il controllo della Direzione della Casa da gioco, che
ovviamente dovrebbe controllare che le ore fatte in più vengano poi
recuperate direttamente dal lavoratore entro l'anno, o comunque
entro il mese successivo a quando sono state fatte. Di conseguenza,
mi chiedo come sia possibile che si siano poi accumulate per questo
lavoratore tra le 200 e le 250 giornate. Non penso che le abbia
fatte in un anno, perché ce ne sono talmente tante che è
impossibile.
Di conseguenza, chiedo con questa interpellanza una cosa molto
semplice: innanzitutto qual è la somma che gli è stata erogata per
queste giornate. Rispetto all'applicazione della "Fornero", visto
che ne è stata applicata una
tranche
e ne sarà applicata
un'altra nel corso del 2018, vorrei sapere quanti altri lavoratori
hanno più di 30 giorni di ferie non godute o comunque di recuperi,
perché a questo punto bisognerebbe farglieli fare (e anche di
corsa). La cosa più importante che vorrei sapere è se qualcuno
all'interno della società non ha fatto i dovuti controlli e quindi
poi l'azienda si è trovata costretta a pagare queste giornate di
ferie non godute. Vorrei sapere se l'amministratore mette in campo
tutti i suoi strumenti per capire chi non ha vigilato e, di
conseguenza, far pagare a lui questo fatto. Se qualcuno non ha
vigilato, è giusto che paghi alla fine, visto che abbiamo dato tra
le 200 e le 250 giornate di ferie non godute ad un lavoratore che è
andato via con la "Fornero".
Président -
Pour la réponse, la parole à l'Assesseur
Testolin.
Testolin (UV) -
Evidentemente in merito a questa
interpellanza darò riscontro in funzione delle comunicazioni
pervenute dalla Casa da gioco.
Nello specifico, per quanto riguarda il primo quesito: "qual è
stata la somma relativa ai giorni di ferie non goduti data al
lavoratore in questione", ci viene segnalato che, per quanto
riguarda questa domanda, la Casino de la Vallée ha segnalato che la
somma indicata è definita nel considerato dell'interpellanza, cioè
quanto riconosciuto tra le 200 e le 250 giornate di ferie non
godute, non trova riscontro nella liquidazione della busta paga del
lavoratore oggetto della verifica, in quanto nel cedolino di
competenza di novembre 2017 vengono liquidate 18 giornate di ferie
non godute per un importo di euro 8.846,16 e circa 256 giorni
invece di festivi effettivamente lavorati. A giustificazione di
questa liquidazione dell'importante numero di festivi non goduti e
liquidati nel cedolino paga di novembre, l'azienda ricorda i
seguenti dati storici: nell'anno 2010 è stato determinato un
accordo transattivo con il lavoratore oggetto dell'interpellanza,
in cui sono state riconosciute 113 giornate e mezzo di festivi non
goduti relativi al periodo 2007-2010, mentre negli anni dal 2010 al
2016 sono stati ulteriormente accumulate dallo stesso lavoratore
ulteriori giornate di festivi non goduti in questo periodo. Infine
la Casino de la Vallée precisa che, per iniziativa dell'attuale
direttore, il lavoratore oggetto dell'interpellanza dal 1° giugno
2017 al 30 novembre 2017 è stato messo nella condizione di smaltire
quanto più possibile del pregresso maturato in considerazione del
previsto esodo tramite la "Fornero" che lo avrebbe riguardato entro
la fine dell'anno, riducendo così sensibilmente le sue spettanze
economiche a fine rapporto.
Per quanto riguarda il secondo quesito: "rispetto
all'applicazione della legge Fornero per il 2018 quanti dei
lavoratori, che si prevede di far uscire dall'azienda, hanno un
numero di giorni di ferie superiore a 30 e, in questo caso, se
l'azienda pagherà nelle spettanze di fine rapporto le ferie non
godute ai lavoratori che usciranno", si segnala che, relativamente
a questa domanda, la società, non appena trasmessi i dati all'ente
previdenziale per il conteggio e la certificazione delle posizioni
pensionistiche dei lavoratori interessati, predisporrà, così come
fatto per la "Fornero 2017", un percorso di godimento di tutti i
ratei di ferie e festivi non goduti appartenenti ad ogni singolo
lavoratore. Alla data odierna la Casino comunica peraltro di non
poter ancora effettuare l'analisi contabile richiesta quanto al
numero dei giorni di ferie residui dei lavoratori interessati al
piano di uscita 2018 in quanto tali lavoratori non sono stati
ancora individuati nominativamente e tanto meno certificati
dall'INPS. Al fine di migliorare, tuttavia, l'organizzazione del
lavoro e diminuire il relativo costo, l'azienda farà godere ad ogni
lavoratore interessato al prepensionamento prima i giorni residui
accantonati negli anni precedenti e successivamente le spettanze di
competenza dell'anno, ciò per evitare spiacevoli disagi nel caso in
cui taluni lavoratori al termine dell'istruttoria non dovessero
rientrare nel piano di esodo previsto per quest'anno. La Casino de
la Vallée precisa, inoltre, che il procedimento di godimento delle
ferie estive è stato adottato anche per la gestione dei lavoratori
interessati nel relativo piano del 2017, con tempistiche
decisamente ancora più stringenti rispetto a quelle che arriveranno
in futuro, generando peraltro dei buoni risultati.
"Se è intenzione della Giunta regionale di dare mandato
all'Amministratore unico Di Matteo affinché avvii un'indagine, al
fine di trovare il responsabile del mancato controllo dei giorni di
ferie non goduti e quindi della spesa fatta dalla Casa da gioco e
di recuperare la somma non dovuta", anche qua la Casino, da un
lato, ritiene che allo stato attuale nella gestione del tema in
argomento non siano emerse situazioni contrastanti con interessi
aziendali. Per quanto riguarda le iniziative del Governo regionale,
sarà mia cura farlo, assolutamente si chiederà all'Amministratore
unico di dare le opportune indicazioni ai suoi uffici e di attuare
tutte le misure utili affinché tali situazioni siano attentamente
verificate, al fine di evitare le distorsioni o le eventuali
situazioni di illegittimità che potrebbero verificarsi.
Président -
Pour la réplique, la parole au collègue
Cognetta.
Cognetta (M5S) -
Assessore, ringrazi molto gli uffici
della Casino per la non risposta, perché ha risposto su novembre e
sappiamo che su novembre sono 8846 euro, tutto il pregresso di
centinaia di giornate non sappiamo quant'è, ma se tanto mi dà
tanto, parliamo di un pozzo di soldi che abbiamo dato ad una
persona, che doveva averli, però qualcuno lo ha messo nelle
condizioni di prendersi tutti questi soldi non vigilando e non
rispettando le regole che tutti gli altri lavoratori invece hanno
dovuto rispettare.
Secondo aspetto divertente - Assessore, glielo dico direttamente
qui, così lei può trasferirlo ai dirigenti e a chi si occupa oggi
del Casinò -: ci sono stati altri lavoratori che sono stati mandati
via con la "Fornero" che avevano delle giornate anche loro di ferie
non godute, a cui non è stato pagato nulla: è questa è la cosa più
divertente di tutto! C'è qualcuno che ha preso diverso denaro
pubblico (lo sottolineo sempre) per ferie non godute e a qualcun
altro invece non è stato dato nulla. Io non è che voglio dire
mettere qui sempre il dito nella piaga, perché è troppo facile sul
Casinò in effetti, però continua ad esserci... e spero che con lei
qualcosa cambi (io ho perso le speranze) e che qualcuno all'interno
della Casa da gioco finalmente faccia rispettare le regole a tutti
nello stesso modo. A qualcuno diamo soldi perché non ha goduto
delle ferie e a qualcun altro nella stessa situazione non gli diamo
un euro e poi ci lamentiamo che la Casa da gioco non va e qualcuno
viene a raccontarci in commissione che è "destrutturata". Poi,
quando scopre che ci sono delle cose che non vanno, anziché
metterci mano, dice: "va beh, poi troveremo, faremo", a furia di
"trovare e fare" quella Casa da gioco sta chiudendo. Si vede che a
voi non frega nulla di questa cosa. D'altronde ci sono lì delle
persone pagate per non fare niente e per non controllare nulla e
questi sono i risultati!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK