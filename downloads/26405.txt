Consiglio Regionale della Valle d'Aosta - Oggetto del Consiglio n. 37 del 31 gennaio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 37 del 31 gennaio 1973 - Resoconto
OGGETTO N. 37/73 - Impegno alla Giunta per rendere
funzionanti gli uffici del registro di Donnaz e di Morgex.
(Mozione)
Siggia (P.C.I.)
- È stato raggiunto un accordo sulla
mozione presentata dal gruppo della D.C. nel testo che leggo e che
se i Consiglieri sono d'accordo, penso di interpretare, possa
essere presentata a nome dei Consiglieri Manganone e Tonino.
Andrione (U.V.) - "
Constatato che l'avvenuta soppressione
degli Uffici del registro di Donnaz e di Morgex ha provocato un
gravissimo disagio fra le popolazioni interessate, oltre che un
grave danno economico per la Regione e che inoltre la chiusura di
tali uffici ha bloccato il libero funzionamento degli archivi, per
cui non è più possibile nessuna consultazione, accertamento di
qualsiasi pratica, delibera di impegnare la Giunta e la delegazione
unitaria, nominata dai capi gruppo consiliari, a fare tutti i passi
necessari, onde poter rendere funzionanti gli uffici del registro
di Donnaz e di Morgex, e nel contempo siano permesse le
consultazioni degli archivi per gli adempimenti di legge previsti
dal decreto del 26 ottobre 1972, n. 643".
Tonino (P.C.I.)
- È stato accordato, detto adesso dal
Presidente; io vorrei solo fare una proposta al Presidente, se è
possibile convocare questa delegazione che era stata nominata per
una riunione per decidere sul da farsi, insomma, anche per
stabilire la data e decidere i lavori che dobbiamo portare avanti,
se dobbiamo agire in sede parlamentare o in che modo.
Siggia (P.C.I.)
- Io penso che formalmente dovrebbe la
riunione essere promossa dal Presidente del Consiglio; mi riservo
domani mattina; è assente, ha già lasciato l'aula consiliare,
domani mattina; di fargli la comunicazione, invitandolo a riunire i
Capo gruppo e la Commissione come...
Tonino (P.C.I.)
- ...della presidenza e i nominativi di
questa Commissione...
Siggia (P.C.I.)
- Siccome mi chiede il Consigliere Tonino
il giorno e l'ora, li stabilirà il Presidente Montesano con
quell'elenco.
Tonino (P.C.I.)
- La riunione avvenga quando è a
disposizione il Presidente del Consiglio, per poter fissare il
giorno che si vuole andare a Roma per queste cose e cosa vogliamo
andare a fare a Roma.
Siggia (P.C.I.)
- Inviterò il Presidente Montesano domani
a fissare una data per la riunione.
Chi è favorevole alla mozione alzi la mano.
Consigliere Manganone, prego.
Manganone (D.C.)
- Io vorrei dire solo questo: siccome
abbiamo fatto le cose sempre in modo unitario in bassa Valle,
pregherei che la mozione passasse anche alla firma di Freppaz e di
Pedrini.
Siggia (P.C.I.)
- D'accordo... (
voci
) ...no, ma
scusate, accolgo la proposta del Consigliere Manganone, perché
siccome è una modifica, il Consigliere Pedrini era il firmatario
del testo originale, accolgo la proposta che risultino firmatari
Pedrini, Freppaz, Tonino e Manganone.
Pongo in votazione la mozione.
Chi è favorevole alzi la mano, prego.
Bordon (D.C.)
- Se è stata presentata una mozione, quelli
che l'hanno firmata prima non sono più firmatari.
Siggia (P.C.I.)
- Io ho chiesto Consigliere Bordon, ho
chiesto che siccome la modifica qui portata e concordata tra
Manganone e Tonino, se non c'è niente in contrario, che la mozione
porti i nomi degli originari firmatari, a cui aggiungiamo, perché è
concordata, il Consigliere Tonino e il Consigliere Freppaz, che
hanno partecipato alla stesura del testo definitivo.
Chi è favorevole alzi la mano.
Contrari?
Astenuti?
Il Consiglio approva all'unanimità.
Non volevo fare uno sgarbo al gruppo D.C. avevate un valido
rappresentante di fondo valle.
---
La seduta termina alle ore 21,45.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK