Consiglio Regionale della Valle d'Aosta - Oggetto del Consiglio n. 1609 del 27 novembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1609 del 27 novembre 1990 - Resoconto
OGGETTO N. 1609/IX - Disegno di legge: "Aumento della spesa
annua per l’applicazione della legge regionale 11
agosto 1975, n. 40, concernente l’assegnazione
gratuita dei libri di testo agli alunni delle scuole secondarie
della Regione".
Presidente - Ha chiesto di parlare il relatore, Consigliere
Bajocco, ne ha facoltà.
Bajocco (PCI)
- La legge regionale n. 40 del 1975
stabiliva uno stanziamento di 300 milioni di lire per
l’assegnazione gratuita dei libri di testo agli
alunni della Regione frequentanti la scuola secondaria e gli
istituti di istruzione; questo stanziamento è diventato via via
insufficiente.
Nell’anno 1987 con la legge regionale n. 68 il
provvedimento finanziario è stato elevato ad un miliardo 200
milioni di lire, ma nonostante il ricorso al meccanismo della
restituzione dei libri, tale provvedimento si è rivelato ancora
insufficiente.
Per assicurare la copertura delle spese per il 1989/90,
l’Assessorato alla Pubblica Istruzione è stato
costretto a ricorrere al recupero di 50 milioni di lire; quindi la
spesa complessiva per l’anno scolastico 1989-90 è
stata di 1 miliardo 317 milioni.
Il preventivo di spesa per il 1990 è valutato ora 1500
milioni.
Nella nostra Regione i consigli di istituto sono 28 e gli
studenti che frequentano e beneficiano della gratuità dei libri di
testo sono 8668 così suddivisi: 4095 scuola media inferiore, 3250
scuola media superiore, 1323 istituti professionali regionali.
Gli alunni ogni anno restituiscono ai rispettivi istituti i
libri di testo; per coloro che li smarriscono o che intendono
acquistarli, il costo equivale al 40% del prezzo di copertina.
Le somme così recuperate e introitate vengono poi detratte dal
finanziamento assegnato ad ogni scuola.
Presidente
- Ha chiesto di parlare
l’Assessore alla Pubblica Istruzione Rusci, ne ha
facoltà.
Rusci (PRI)
- Vorrei anzitutto ringraziare il relatore e
poi aggiungere che il fenomeno è difficilmente controllabile, nel
senso che una serie di motivazioni scaricano un po’
di responsabilità nella scelta, quindi uno strumento didattico
importante come il libro di testo viene ad avere una grande
valenza, che poi incide sulla spesa con le cifre che abbiamo
visto.
L’Amministrazione regionale con questo
rifinanziamento intende sottolineare questa valenza, anche se debbo
dare atto al mio predecessore di avere tentato di riattribuire
responsabilità ai collegi dei docenti, permettendo le eventuali
economie sulle spese dei libri di testo utilizzabili per spese
finalizzate o a piccoli investimenti, o
all’acqui-sizione di piccoli servizi
all’interno delle scuole.
Credo che in prosieguo di tempo questa cosa dovrebbe dare dei
risultati che noi ci aspettiamo. Differentemente, un fortissimo
aumento del prezzo di copertina, il cambiamento magari molto
limitato o dell’ordine del numero delle pagine o
degli eserciziari contenuti nei testi, e lo scarso valore
attribuito al riciclaggio dei testi stessi metterebbe
l’Amministrazione regionale nella condizione di
subire una spesa difficilmente con-trollabile.
Presidente
- Ha chiesto di parlare
l’Assessore alle Finanze Lavoyer, ne ha facoltà.
Lavoyer (ADP)
- Per proporre un emendamento
all’articolo 2, con il quale viene aggiunto il
seguente comma 4:
4. In deroga all’articolo 44, comma 5, della
legge regionale 27 dicembre 1989 n. 90, sono autorizzate le
variazioni di bilancio indicate al successivo articolo 3.
Presidente
- Si passa all’esame
dell’articolato. Do lettura
dell’articolo 1:
Articolo 1
1. Per l’applicazione della legge regionale 11
agosto 1975, n. 40, è autorizzata, a decorrere
dall’esercizio finanziario 1990, la spesa annua di
lire 1.500.000.000.
2. L’onere graverà sul capitolo 44150 del
bilancio di previsione della Regione per l’anno
finanziario 1990 e sui corrispondenti capitoli di bilancio per gli
esercizi successivi.
Presidente
- All’articolo 1 vi è un
emendamento proposto dalla Commissione che è sostitutivo del comma
1, di cui do lettura:
1. Per l’applicazione della legge regionale 11
agosto 1975, n. 40, concernente l’assegnazione
gratuita di libri di testo agli alunni delle scuole secondarie
della Regione, è autorizzata la maggiore spesa di lire 300 milioni;
l’autorizzazione di spesa complessiva risulta,
quindi, di lire 1.500.000.000 annue a decorrere dal 1990.
Lo pongo in votazione.
Esito della votazione:
Presenti, votanti e favorevoli: 29
Il Consiglio approva all’unanimità.
Presidente
- Pongo in votazione l’articolo
1 nel testo così emendato:
Articolo 1
1. Per l’applicazione della legge regionale 11
agosto 1975, n. 40, concernente l’assegnazione
gratuita di libri di testo agli alunni delle scuole secondarie
della Regione, è autorizzata la maggiore spesa di lire 300 milioni;
l’autorizzazione di spesa complessiva risulta,
quindi, di lire 1.500.000.000 annue a decorrere dal 1990.
2. L’onere graverà sul capitolo 44150 del
bilancio di previsione della Regione per l’anno
finanziario 1990 e sui corrispondenti capitoli di bilancio per gli
esercizi successivi.
Lo pongo in votazione.
Esito della votazione:
Presenti, votanti e favorevoli: 29
Il Consiglio approva all’unanimità.
Presidente
- Do lettura dell’articolo
2:
Articolo 2
1. Alla copertura del maggior onere annuo di lire 300.000.000 si
provvede, per l’anno 1990:
a) quanto a lire 150.000.000 mediante riduzione di pari importo
dello stanziamento iscritto al capitolo 44230 della parte spese del
bilancio di previsione della Regione per l’anno
1990, che presenta la necessaria disponibilità;
b) quanto a lire 150.000.000 mediante riduzione di pari importo
del fondo globale per il finanziamento di spese per
l’adempimento di funzioni normali (spese correnti)
iscritto al capitolo 50000, a valere sull’apposito
accantonamento previsto all’allegato 8 del bilancio
di previsione della Regione per l’anno finanziario
1990.
2. Per gli anni 1991 e 1992 si provvede mediante utilizzo, per
lire 300.000.000, delle risorse disponibili iscritte al programma
2.2.4.03 "Istruzione e cultura - diritto allo studio" e, per
ulteriori lire 300.000.000, delle risorse disponibili iscritte al
programma 3.2. "Altri oneri non ripartibili" del bilancio
pluriennale 1990-1992.
3. Per gli anni successivi gli oneri saranno iscritti con le
leggi di approvazione dei rispettivi bilanci.
Presidente
- All’articolo 2 vi è
l’emendamento dell’Assessore Lavoyer,
con il quale viene aggiunto il seguente comma 4:
4. In deroga all’articolo 44, comma 5, della
legge regionale 27 dicembre 1989 n. 90, sono autorizzate le
variazioni di bilancio indicate al successivo articolo 3.
Ha chiesto di parlare il Consigliere Viérin, ne ha facoltà.
Viérin (UV)
- Nous sommes arrivés à treize projets de
loi, sans compter une approbation en deuxième lecture. Compte tenu
que nous sommes dans une fromagerie et qu’il
s’agit d’un bilan gruyère, nous
voulons donc remarquer encore une fois que l’avis a
été donné au mois d’août 1990, le projet a été
approuvé par le gouvernement le 14 septembre 1990 et que nous
sommes aujourd’hui, 27 novembre, dans la nécessité
de ne pas respecter la loi de comptabilité de la Région et de
présenter un amendement qui risque de n’avoir aucun
sens parce qu’il ne pourra avoir
d’incidence sur le budget de 1990.
Je confirme donc le vote contraire à cet amendement.
Presidente
- Pongo in votazione
l’emendamento all’articolo 2.
Esito della votazione:
Presenti: 29
Votanti: 28
Favorevoli: 18
Contrari: 10
Astenuti: 1 (Aloisi)
Il Consiglio approva.
Presidente
- Pongo in votazione l’articolo
2 nel testo così emendato:
Articolo 2
1. Alla copertura del maggior onere annuo di lire 300.000.000 si
provvede, per l’anno 1990:
a) quanto a lire 150.000.000 mediante riduzione di pari importo
dello stanziamento iscritto al capitolo 44230 della parte spese del
bilancio di previsione della Re-gione per l’anno
1990, che presenta la necessaria disponibilità;
b) quanto a lire 150.000.000 mediante riduzione di pari importo
del fondo globale per il finanziamento di spese per
l’adempimento di funzioni normali (spese correnti)
iscritto al capitolo 50000, a valere sull’appo-sito
accantonamento previsto all’allegato 8 del bilancio
di previsione della Regione per l’anno finanziario
1990.
2. Per gli anni 1991 e 1992 si provvede mediante utilizzo, per
lire 300.000.000, delle risorse disponibili iscritte al programma
2.2.4.03 "Istruzione e cultura - diritto allo studio" e, per
ulteriori lire 300.000.000, delle risorse disponibili iscritte al
programma 3.2. "Altri oneri non ripartibili" del bilancio
pluriennale 1990-1992.
3. Per gli anni successivi gli oneri saranno iscritti con le
leggi di approvazione dei rispettivi bilanci.
4. In deroga all’articolo 44, comma 5, della
legge regionale 27 dicembre 1989, n. 90, sono autorizzate le
variazioni di bilancio indicate al successivo articolo 3.
Esito della votazione:
Presenti: 29
Votanti: 18
Favorevoli: 18
Astenuti: 11 (Agnesod, Aloisi, Louvin, Marcoz, Mostacchi,
Perrin, Rollandin, Stévenin, Vallet, Viérin e Voyat)
Il Consiglio approva.
Presidente
- Do lettura dell’articolo
3:
Articolo 3
1. Al bilancio di previsione della Regione per
l’anno 1990 sono apportate le seguenti
variazioni:
PARTE SPESE
Variazione in diminuzione
Cap. 44230 Concorso nel pagamento di interessi su prestiti
d’onore a favore di studenti universitari
meritevoli.
- Prime rate
- L.R. 14.6.1989 n, 30 - articolo 8
L. 150.000.000
Cap. 50000 Fondo globale per il finanziamento di spese per
l’adempimento di funzioni normali (spese
correnti)
L. 150.000.000
Variazione in aumento
Cap. 44150 Spese per l’assegnazione gratuita dei
libri di testo agli alunni delle scuole secondarie
L.R. 11.8.1975, n. 40
L.R. n.
L. 300.000.000
Presidente
- Pongo in votazione l’articolo
3.
Esito della votazione:
Presenti, votanti e favorevoli: 29
Il Consiglio approva all’unanimità.
Presidente
- Pongo in votazione la legge nel suo
complesso.
Esito della votazione:
Presenti, votanti e favorevoli: 29
Il Consiglio approva all’unanimità.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK