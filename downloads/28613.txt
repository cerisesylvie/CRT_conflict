Consiglio Regionale della Valle d'Aosta - Oggetto del Consiglio n. 85 del 31 marzo 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 85 del 31 marzo 1969 - Resoconto
OGGETTO N. 85/69 - Magazzini generali di Aosta. 
(Interpellanza)
Albaney (R.V.)
- Mi richiamo alla precedente
interpellanza alla quale accennavo che il Ministro dell'Industria e
Commercio aveva rilasciato il decreto della gestione dei Magazzini
Generali, da parte della Società e che il medesimo era in corso di
pubblicazione sulla Gazzetta Ufficiale.
La pubblicazione del decreto è avvenuta in data 22.10.1968 n.
269.
In seguito, il Consiglio di Amministrazione della Società, si è
riunito in data 19.12.1968 per il rinnovo delle cariche sociali, e
in data 21.3.1969 per l'esame e l'approvazione del bilancio di
previsione e per esaminare la necessità di un eventuale aumento del
capitale sociale al fine di consentire un agevole funzionamento
della Società, in quanto l'attuale capitale di 10 milioni è da
ritenersi insufficiente, tenuto anche presente che la Società è
obbligata a versare come cauzione £ 3.000.000.
Sta inoltre il fatto che due soci e tra questi l'Alleanza
Cooperativa Valdostana, malgrado le sollecitazioni scritte e
verbali effettuate, non hanno a tutt'oggi provveduto ad eseguire il
versamento delle proprie quote sociali a copertura delle azioni
sottoscritte, circostanza evidente che pone una remora nel
funzionamento dei magazzini, venendo a mancare la necessaria
disponibilità di fondi.
Infatti, ai sensi dell'articolo 23444 del codice civile non si
può fare luogo ad alcuna variazione del capitale, se i soci della
società per azioni non hanno provveduto al versamento totale della
loro quota. Comunque, posso assicurare i due consiglieri che farò
in modo che la Società inizi l'attività con i mezzi attuali, cioè 7
milioni che è in corso di stipulazione con l'Amministrazione
regionale della convenzione per l'affitto dei locali. La Società
quindi sta muovendo i suoi passi per dare inizio effettivo alla sua
attività, e avrà luogo praticamente con la presa in consegna dei
locali a firma dell'avvenuta convenzione.
Il Consiglio si riunirà nuovamente ai primi del prossimo mese di
aprile per continuare, fra l'altro, l'esame per dotare i magazzini
generali delle relative attrezzature ed interessare al riguardo gli
organi dell'amministrazione regionale ai fini dell'assegnazione
dell'attrezzatura stessa, perché l'attrezzatura, occhio e croce
dovrebbe costare sui 20 milioni e quindi con una cifra
indifferente, successivamente, anzi, quanto prima, sono già stati
presi degli accordi con i lavori pubblici per la sistemazione del
piazzale antistante i magazzini stessi.
Quindi ritengo con maggio, giugno l'apertura dei magazzini
generali e il loro funzionamento.
Manganoni (P.C.I.)
- Questa non so se è la terza o la
quarta mozione e interpellanza che noi presentiamo sui magazzini
generali; la seconda di questa legislatura, perché con la
precedente noi ne abbiamo presentate diverse; e sono esattamente 9
anni che questo magazzino è ultimato, e, pertanto, esattamente 9
anni che questo magazzino è vuoto. Potrete dire: e voi cosa avete
fatto? E noi vi rispondiamo che quando noi c'eravamo vi abbiamo
detto, alle vostre interrogazioni, che quella era più un museo che
un magazzino, come lo chiamate voi, perché è stato costruito con
dei criteri di 50, 80 anni fa, ed io penso che la soluzione
migliore sarebbe stata quella di demolirlo e di ricostruirlo.
Ora, vedete, si può dire la responsabilità; beh, adesso, non per
scaricare sugli altri, ma la responsabilità è di chi l'ha costruito
questo magazzino. Perché quando noi siamo venuti qui alla Regione,
oramai erano al tetto, stavano ultimando, pertanto l'errore è,
l'errore di questo magazzino è del come è stato costruito, con quei
criteri: se facevano un viaggio nell'Emilia, o nel Trentino Alto
Adige e vedevano come sono costruiti i magazzini, certamente non
avrebbero costruito quel museo. Tutte le volte che noi facciamo le
interpellanze o le mozioni, ci si risponde: decreti, mica decreti,
pratiche, domande, società, capitali, si fa presto, si aprirà,
cioè, quanto ha detto oggi Albaney sarebbe stato sufficiente se
avesse preso uno dei precedenti verbali e se rileggeva le risposte
che gli assessori da alcuni anni, invariabilmente, danno al
Consiglio.
Ora, io vorrei porre ancora una domanda all'Assessore Albaney:
hanno fatto un bilancio preventivo dei costi di gestione, perché
qui si parla, si è parlato di bilanci preventivi, cioè, la gestione
di quel magazzino, ammettendo che l'affido chiesto dalla Regione
corrisponda a £ 1, tanto per non dire gratis, la gestione, sarà
attiva o passiva? Io penso che questi calcoli, chiunque li fa,
tenuto conto della non funzionalità di questi magazzini,
dell'assoluta non funzionalità, secondo loro si parlava di dotare
di attrezzatura, altri 20 milioni; chi paga? Ancora la Regione, e
naturalmente, ne ha già spesi, non so 30 o 40, 50... le celle
frigorifere in che condizioni si trovano? Sono sei anni che sono
state costruite e quindi probabilmente, in parte saranno da rifare,
perché noi sappiamo che molte attrezzature delle celle frigorifere
non hanno una durata, anche, anzi, hanno una durata molto breve.
Ora, in questi 20 milioni, per dotare di attrezzatura i magazzini,
sono compresi anche i fondi necessari per riparare e rinnovare e
rifare queste celle, sostituire i macchinari fuori uso, anche se
non sono mai stati adoperati, ma dovuto ai 6 anni che queste
attrezzature sono nelle celle frigorifere? È previsto anche quello
nei 20 milioni?
Ora, vede io sono certo che, malgrado le affermazioni di
Albaney, che per maggio, giugno le apre, io non voglio essere
pessimista, ma noi, maggio, giugno, luglio, agosto, ottobre,
presenteremo di nuovo un'altra mozione e sentiremo di nuovo
dall'Assessore le risposte che abbiamo sentito oggi e che sentiamo
da tre anni in questa Giunta. Ora, io vi dico, bisogna prendere una
decisione; decreti, non decreti, società, non società, si veda;
conviene gestirlo questo magazzino, come è adesso? Se conviene, io
sono del parere di no, facciamolo; se non conviene, non tiriamo per
le lunghe i decreti, con i non decreti con la società, i
versamenti, con mancanza di fondi, con uno che non risponde e così
si passano gli anni, perché per demolirlo fra dieci anni, tanto
demolirlo, o almeno, almeno adattarlo alle funzioni moderne, alle
funzioni di oggi, però non continuiamo a tirare avanti in questo
modo, scaricando sui decreti, sulla società, sui finanziamenti e
sui soci che non danno l'adesione.
Germano (P.C.I.)
- Io vorrei fare rilevare questo: il
19.12.1968, rinnovo delle cariche. Nel rinnovo delle cariche, è
stato cambiato il Presidente ... eh eh è stato nominato, ed è
l'Assessore all'Industria e Commercio... perché si è aspettato fino
al 21 marzo? Per fare la prima riunione del Consiglio. Sono passati
quasi quattro mesi, tre mesi e mezzo, e adesso si dice maggio,
giugno. Io sono della stessa opinione di Manganoni: a maggio,
giugno saremo qui a rifare l'interpellanza all'Assessore
all'Industria e Commercio per sapere se hanno aperto i vetri dei
magazzini generali, per cambiare aria, o se hanno aperto veramente
i magazzini generali.
Albaney (R.V.)
- Se vi interessa vi do subito ...
Il discorso di Manganoni può anche essere giusto, però, tenete
presente questo, che per fare un bilancio di previsione dei
magazzini generali, io ritengo che sia una cosa molto seria e molto
importante e non fa fare così. Io rispondo per quanto mi interessa,
perché non vorremmo che capiti come la società della Centrale del
Latte che ogni anno abbiamo 20 o 30 milioni di debiti. Questo è il
discorso. Vogliamo fare una cosa sul serio? Vogliamo esaminare
esattamente quali possono essere le entrate? Esaminarlo con
coscienza perché, per sincerità Manganoni, vedi, se il magazzino
non è stato aperto non incide sul bilancio dell'Amministrazione
regionale perché io prevedo, come prevedi tu, che la gestione dei
magazzini generali sarà un deficit continuo, magari di 15 o 20
milioni all'anno. Questo è un discorso, facciamolo onesto, sincero,
che, ecco perché la preoccupazione mia in qualità di Presidente è
proprio quello di predisporre un bilancio tale che dia una certa
garanzia circa come entrate che come uscite. Ecco.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK