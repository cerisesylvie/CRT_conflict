Consiglio Regionale della Valle d'Aosta - Oggetto del Consiglio n. 3047 del 5 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3047 del 5 dicembre 2017 - Resoconto
OGGETTO N. 3047/XIV - Interrogazione: "Procedure per la
determinazione del canone di locazione degli immobili di proprietà
della società Autoporto locati alla società Caseificio
valdostano".
Rosset (Presidente) -
Punto n. 4 all'ordine del giorno.
Per la risposta, ha chiesto la parola il Presidente della Regione,
ne ha facoltà.
Viérin (UVP) -
Per quanto riguarda la prima domanda,
"quale ruolo svolga la Presidenza della Regione in merito alla
definizione delle condizioni di locazione di immobili...", si
comunica che, per quanto concerne la definizione delle condizioni
di locazione e di vendita di immobili di proprietà delle società
controllate, questi sono elementi di competenza degli organi delle
società in questione e dei loro tecnici, non della Presidenza della
Regione.
Per quanto riguarda la seconda, "se sia prassi comune
inoltrare...", con riferimento a quanto richiesto, sul caso
specifico e per quanto abbiamo potuto ricostruire dall'esame dei
documenti, il Presidente della Regione era stato nell'aprile/maggio
2016 (così come altri) destinatario di alcune note inviate e, per
quanto riguarda la Presidenza, non hanno avuto seguito
amministrativo, poiché erano ricevute per conoscenza. Quindi
tecnicamente non hanno avuto esito.
Per quanto riguarda invece la terza domanda, "da chi e sulla
base di quali elementi sia stato determinato il canone...", si
precisa che i canoni e le procedure per stabilirli sono gestiti
direttamente dalle società. Questo vale per questa società, come
per le altre.
Presidente -
Per la replica, ha chiesto la parola il
consigliere Bertin, ne ha facoltà.
Bertin (GM) -
Qualche tempo fa avevo fatto una richiesta
di documentazione relativa agli affitti del Caseificio Valdostano
presso l'Autoporto, situazione conosciuta e in seguito investita da
vicende giudiziarie. Leggendo la documentazione in oggetto, avevo
notato che il carteggio relativo alla trattativa per la
ridefinizione del canone di affitto dei locali (l'importo, la
durata, eccetera) tra la società di Cuomo e la società Autoporto
S.p.A., era inviata anche alla Presidenza della Regione. Pertanto
mi sono chiesto se fosse normale, se succede sempre così e che
ruolo avesse la Presidenza della Regione sulla ridefinizione dei
canoni di locazione delle società partecipate.
Era una domanda che nasceva spontanea, chiedersi in quali altri
casi fossero avvenute queste comunicazioni alla Presidenza della
Regione e, nel caso, se si poteva sapere in quali altre occasioni
era successo e qual era il ruolo della Presidenza della Regione in
merito all'affitto di locali di società controllate e partecipate
dalla Regione. Dalla sua risposta deduco che non dovrebbe avere
alcun ruolo la Presidenza della Regione rispetto alle società
controllate e partecipate e che sinora nessuna comunicazione era
stata inviata alla Presidenza della Regione in merito alla
locazione, perché se così fosse credo che avremmo un numero di
comunicazioni talmente elevato, che gli uffici della Regione
sarebbero intasati.
Certamente comunque evidenzia una curiosità questo aspetto:
queste pratiche per quanto anomale, confermate anche dal fatto che
di solito non succede, di queste trattative che vengono comunicate
anche alla Presidenza della Regione, in particolare da Cuomo e
dalla società Caseificio Valdostano. Abbiamo constatato che tutti
gli altri valdostani non fanno così, non mandano le comunicazioni
relative alla trattativa degli affitti dei propri beni con le
società partecipate.
Per quanto riguarda la terza domanda, anche qui ci sono un paio
di bizzarrie e di anomalie. In un primo momento l'Autoporto fa una
stima per una ridefinizione dei canoni per i locali del Caseificio
Valdostano di 109 mila euro, fatta da Parisi, che credo sia un
dipendente del Caseificio Valdostano. Successivamente subentra
un'altra perizia fatta dal commercialista piemontese Pessina,
pagata sia da Caseificio valdostano che da Autoporto proprietaria
del bene, che fa una stima più elevata di 109 mila euro e con un
abbassamento del canone d'affitto che scatterebbe soltanto in un
secondo momento. In pochissimo tempo le varie perizie cambiano
rapidamente il costo di questa locazione - tra l'altro, ricordiamo
che questi locali erano affittati all'epoca dalla DEVAL
-evidenziando un'altra situazione anomala nella quale la proprietà
chiede meno di quanto una perizia, pagata sia dal locatario e da
chi prende in affitto, evidenzia un canone maggiore. Mi pare tutta
una vicenda molto confusa, che certamente lascia molte
perplessità!
Presidente -
Ha chiesto la parola il consigliere
Padovani, ne ha facoltà.
Padovani (GM) -
Chiedo una sospensione per una riunione
dei gruppi di minoranza, che avremmo voluto chiedere in seguito
alla risposta dell'Assessore sul punto precedente, ma il collega
Segretario Lanièce è stato più veloce di noi. Quindi se ci accorda
una sospensione per una riunione dei gruppi di minoranza.
Presidente -
Il punto precedente fa riferimento
all'interrogazione a risposta immediata.
Padovani (GM) -
Sì. Vorremmo chiedere una sospensione,
perché vorremmo riunirci un attimo a seguito della risposta, se è
possibile.
Presidente -
Sospensione concessa.
La seduta è sospesa alle ore 10:09 e riprende alle ore
10:22
.
Rosset (Presidente) -
Possiamo riprendere i lavori. Ha
chiesto la parola il consigliere Padovani, ne ha facoltà.
Padovani (GM) -
Soltanto per annunciare che, a seguito
della riunione dei gruppi di minoranza, abbiamo deciso di
presentare una risoluzione, perché francamente siamo rimasti
allibiti dalla risposta dell'Assessore alla precedente
interrogazione a risposta immediata. Con la risoluzione avremo
l'occasione anche di precisare meglio la questione della
commissione, perché la risposta dell'Assessore è stata tutto meno
che precisa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK