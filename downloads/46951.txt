Consiglio Regionale della Valle d'Aosta - Oggetto del Consiglio n. 3299 del 21 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3299 del 21 febbraio 2024 - Resoconto
OGGETTO N. 3299/XVI - Interrogazione: "Stato dell'arte in
merito alle problematiche che interessano i due Trafori
valdostani".
Bertin (Presidente) -
Punto n. 9. Per la risposta, ha
chiesto la parola il Presidente della Regione, ne ha facoltà.
Testolin (UV) -
Il collega Aggravi chiede quale sia lo
stato dell'arte aggiornato in merito alle problematiche che
interessano i Trafori valdostani. Al momento, rispetto alle
problematiche che riguardano i Trafori del Monte Bianco e del Gran
San Bernardo, non vi sono particolari aggiornamenti rispetto a
quanto già conosciuto e dibattuto all'interno di quest'aula.
Il secondo, cioè il Traforo del Gran San Bernardo, al di là di
alcune notizie più o meno corrispondenti al vero, di cui però
parleremo in una seconda interpellanza, è interessato dai lavori
attualmente di rifacimento della soletta di ventilazione, il
finanziamento della quota di competenza dei lavori porta con sé la
tematica della loro sostenibilità da parte della concessionaria
Sitrasb e quindi, tra l'altro, della possibilità di prolungamento
della durata della concessione, che è appunto uno degli oggetti che
è stato già dibattuto anche all'interno di quest'aula.
Per quanto riguarda il Traforo del Monte Bianco, la problematica
è altrettanto nota e riguarda i lavori sulla volta della galleria e
siccome il test previsto nell'autunno scorso è stato rimandato per
le esigenze di mantenere aperta l'infrastruttura, dopo che
nell'agosto scorso la frana nella Valle della Maurienne ha
determinato la chiusura del traffico pesante, i lavori con la
chiusura totale della circolazione della galleria sono
riprogrammati per il periodo settembre-dicembre del 2024, in attesa
della definizione delle date di chiusura effettiva.
Presidente -
Per la replica, ha chiesto la parola il
consigliere Aggravi, ne ha facoltà.
Aggravi (RV) -
Prendo atto della risposta. Inizio dal
Tunnel del Mont Blanc e dalla conclusione del Presidente,
attendiamo, come ha detto anche lui, l'agenda delle chiusure,
circola voce che si parta già dal 1° di settembre, però, ripeto,
circola voce, quindi attendiamo di capire se ci sono delle
novità.
Sul Tunnel del Gran San Bernardo spero che la risposta
successiva all'altra iniziativa possa avere un pochettino più di
contenuto e di corpo, perché oggettivamente io mi sono appuntato
banalmente tre questioni: il discorso del famoso credito, che poi,
ripeto, non sta al sottoscritto fare considerazioni su quanto
apparso nella stampa, ne prendiamo atto, però sarebbe da capire
effettivamente... e forse potrebbe anche valere la pena fare un
passaggio più approfondito in Commissione, che consente un maggiore
livello di dettaglio e di approfondimento visto che la società ha
comunque un'importante partecipazione regionale: dico la società
che gestisce la parte valdostana... il credito verso la società
svizzera, la questione dei 27 milioni, il discorso della
concessione che lei ha in parte citato, io mi ero appuntato anche
le dichiarazioni del sottosegretario Ferrante, che era venuto in
Valle e che sostanzialmente dava alla società l'input di azione.
Sui lavori che hanno avuto un primo
stop
e poi sembra che
siano ripresi c'è anche qualcosa da dire e anche questa bozza o
nota di accordo... anche lì, tra il Ministero e la Sitrasb - parlo
di una notizia del dicembre 2023 - di cui non si è poi più saputo
nulla.
Sono tanti i punti da dirimere e da comprendere quale sia poi,
al di là dei vari comunicati stampa che poi, quando ci sono notizie
su importanti assi viari e importanti collegamenti, appaiono su
meriti o ringraziamenti vari... io penso che l'obiettivo sia che
queste infrastrutture funzionino e continuino a funzionare
nell'interesse di tutta la comunità e di chi ne fa uso, perché
comunque c'è anche un'utenza che non riguarda necessariamente la
nostra regione.
Ascolteremo con attenzione la risposta all'altra iniziativa e ci
riserviamo ovviamente di fare altre iniziative e di portare anche
il tema in Commissione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK