Consiglio Regionale della Valle d'Aosta - Oggetto del Consiglio n. 1748 del 20 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula
Oggetto del Consiglio n. 1748 del 20 dicembre 2000 - Resoconto
OGGETTO N. 1748/XI Concessione di un contributo
all’Associazione marmifera della Valle
d’Aosta per la realizzazione di iniziative
promozionali della produzione di marmi, graniti e pietre della
Valle d’Aosta, ai sensi della legge regionale 13
maggio 1993, n. 31. Impegno di spesa.
Deliberazione Il Consiglio
Tenuto conto della richiesta presentata dall'Associazione
Marmifera della Valle d'Aosta tendente ad ottenere la concessione
di un contributo previsto dalla legge regionale 13 maggio 1993, n.
31, per la realizzazione di iniziative promozionali della
produzione di marmi, graniti e pietre della Valle
d’Aosta mediante la partecipazione a manifestazioni
fieristiche;
Richiamata la L.R. n. 31/93 concernente la concessione di
contributi per iniziative e manifestazioni finalizzate al
potenziamento delle attività economiche;
Preso atto che i competenti uffici hanno riscontrato la
regolarità dei rendiconti delle spese sostenute per affitto e
allestimento di spazi espositivi, trasporto, vitto e alloggio,
ammontanti complessivamente a L. 175.567.499=, così ripartite:
a) partecipazione con uno stand alla "70
ème
Foire-Exposition de la Haute-Savoie - Mont-Blanc" di la
Roche-sur-Foron (Haute-Savoie) tenutasi dal 29 aprile al 8 maggio
2000 Lire 40.800.000;
b) partecipazione con uno stand alla "Mostra internazionale di
marmi, pietre e tecnologie" di Verona tenutasi dal 27 al 30
settembre 2000
Lire 121.753.499;
c) presenza associativa alle manifestazioni promozionali della
"Fiera internazionale Marmi Macchine e Servizi" di Carrara tenutasi
dal 1° al 4 giugno 2000 Lire 6.264.000;
d) partecipazione con uno stand alla "Fiera internazionale" di
Losanna tenutasi dal 11 al 19 marzo 2000 Lire 6.750.000;
Ritenuto opportuno aderire alla richiesta di cui si tratta
mediante la concessione di un contributo di L. 100.000.000= pari al
57% della spesa effettivamente sostenuta in base all'art. 3 -
lettera b) della legge regionale 13 maggio 1993, n. 31;
Visti l'articolo 4, comma 3, della legge regionale 13 maggio
1993, n. 31 nonché l'articolo 3, comma 1 - lettera m) della legge
regionale 7 dicembre 1979, n. 66 entrambi in ordine alla competenza
consiliare;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione della Regione per l’anno 2000 e
per il triennio 2000/2002, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
In attuazione dell’obiettivo 132201 "Interventi
di promozione e sviluppo dell’artigianato e di altri
settori";
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole di legittimità rilasciato dal Capo
Servizio incentivi ai consorzi ed alle imprese artigiane
dell'Assessorato dell'Industria, Artigianato ed Energia, ai sensi
del combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, in ordine
alla legittimità della presente deliberazione;
Delibera
1) di concedere all'Associazione Marmifera della Valle d'Aosta
con sede in Aosta - C.so Padre Lorenzo n. 10 - C.F. 91009400077 un
contributo di L. 100.000.000= pari al 57% della spesa
effettivamente sostenuta per la realizzazione di iniziative
promozionali della produzione di marmi, graniti e pietre della
Valle d'Aosta;
2) di approvare, impegnare e liquidare la spesa di L.
100.000.000= (centomilioni) con imputazione al capitolo 47806 -
Rich. 4485 - del bilancio preventivo della Regione per l'anno 2000
("Contributi per iniziative e manifestazioni economiche e per il
potenziamento delle attività economiche"), che presenta la
necessaria disponibilità.
Presidente
Se nessuno chiede la parola, pongo in votazione
l’oggetto n. 28:
Consiglieri presenti: 26
Votanti e favorevoli: 20
Astenuti: 6 (Beneforti, Curtaz, Frassy, Lattanzi, Squarzino
Secondina, Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK