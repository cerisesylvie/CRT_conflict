Consiglio Regionale della Valle d'Aosta - Oggetto del Consiglio n. 2268 del 5 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2268 del 5 aprile 2023 - Resoconto
OGGETTO N. 2268/XVI - Interpellanza: "Azioni volte a dare
soluzioni ai problemi relativi all'elevato numero di accessi al
Pronto Soccorso e alle attese del posto letto presso l'Ospedale
Parini".
Bertin (Presidente) -
Passiamo al punto n. 43. Illustra
la consigliera Erika Guichardaz.
Guichardaz E. (PCP) -
È un'interpellanza anche questa di
gennaio ma, ahimè, ho deciso di non ritirarla perché, purtroppo, la
situazione che abbiamo evidenziato in quel periodo non solo si
ripresenta ma forse è anche peggiorata. Questo lo dico perché
ancora una volta il problema della riorganizzazione del modello
sanitario si ripresenta ogni volta a ogni Consiglio.Vi invito a
guardare gli indicatori della strategia di sviluppo sostenibile che
abbiamo approvato a gennaio... dove proprio rispetto al tasso degli
accessi in Pronto Soccorso risultano essere quasi il doppio
rispetto alla situazione nazionale: parlavamo di 77 percento
rispetto al 39 percento nazionale nei giorni feriali e il 53
percento rispetto al 31 percento nei giorni festivi. A questo si
aggiungono le moltissime notizie di stampa e le segnalazioni che
ogni giorno credo arrivino a ognuno di noi. I tempi di presa in
carico, i tempi in cui le persone sostano al Pronto Soccorso, da
alcune mie segnalazioni... poi non so se sono io quella sfortunata
che riceve le segnalazioni in cui la permanenza in Pronto Soccorso
è piuttosto lunga, ma so di persone che sono state in Pronto
Soccorso anche trenta ore e questo è stato riportato anche da
diversi organi di stampa. Tutto questo poi è aggravato dalla
carenza di medici di medicina generale di cui parleremo in una mia
prossima interpellanza.
Siamo quindi a chiedere i dati totali e per codice di priorità
per quello che riguarda il mese di dicembre, il tempo medio di
stazionamento in Pronto Soccorso in attesa di un letto in reparto e
il numero di allontanamenti volontari prima di essere visitati -
perché, ahimè, quando le persone devono aspettare più di una
giornata in Pronto Soccorso, spesso se ne vanno prima ancora di
poter essere visitate -, il numero di posti letto chiusi
all'interno dell'Ospedale Parini e quali sono state le azioni messe
in campo per cercare di risolvere la situazione.
Presidente -
Assessore Marzi a lei la parola.
Marzi (SA) -
I dati richiesti nel mese di dicembre erano i
seguenti. Gli accessi per codici di priorità al Pronto Soccorso
sono stati bianchi 865, verdi 1.857, gialli 423, rossi 56. Il tempo
medio di stazionamento in Pronto Soccorso in attesa di un posto
letto in reparto è stato circa sette ore. Il numero di
allontanamenti volontari prima di essere visitati 217. I posti
letto al momento chiusi presso l'Ospedale erano quaranta, però per
anticipare oppure dare corso a eventuali altre iniziative, abbiamo
di nostra sponte, anche per allungare la risposta, visto che le
domande sono poche, deciso di aggiornare anche i dati al 15 marzo.
Nel periodo dal 1° gennaio al 15 marzo 2023, gli accessi per codice
di proprietà al Pronto Soccorso quindi sono stati invece i
seguenti: bianchi 1.974, verdi 5.065, gialli 974, rossi 130. È
passato a 7 ore e 45 il tempo medio di stazionamento e invece è
passato a 657 il numero di allontanamenti volontari prima di essere
visitati; 51 sono inoltre i posti letto attualmente chiusi presso
l'Ospedale Parini di cui 18 in Neurologia, 18 in Gastro, 5 in
Cardiologia, 6 in Oncologia e 4 in Otorinolaringoiatria. Per cui -
tanto per essere chiari - i dati risultano peggiorati da dicembre a
marzo.Come previsto nella programmazione, approvata dalla Giunta
con deliberazione n. 1609 del 22 dicembre scorso, un'efficace
risposta alla problematica si può realizzare attraverso il
potenziamento della presenza sul territorio. Ecco il perché di
questi dati... bisogna parlare di posti letto in medicina
territoriale per migliorare la situazione del Pronto Soccorso.In
tal senso infatti stiamo lavorando e attualmente la situazione
necessita di medici di medicina generale però è fortemente
ridimensionata. Gli oltre 6 mila assistiti dell'autunno scorso che
non erano in condizioni di scegliere un medico sono oggi ridotti a
meno di 350 che eccedono i posti disponibili. Con
l'ufficializzazione, tra l'altro, a breve degli ulteriori medici
che si sono resi disponibili, saranno risolte anche queste ultime
necessità. Si sta quindi lavorando per riuscire ad assicurare un
medico per ogni assistito. Questo risultato è frutto dell'aver
fatto ricorso a tutti gli strumenti disponibili per il
reclutamento, sostituendo i tredici medici cessati o trasferiti
negli ultimi otto mesi.Per quanto attiene ai pediatri di libera
scelta, sino ad oggi è stata garantita la scelta di posti per tutti
i giovani dagli 0 ai 14 anni. In data 31 marzo 2023, quindi
venerdì, è stato sottoscritto uno specifico accordo integrativo
regionale con i sindacati di categoria, che, tra l'altro, è stato
approvato oggi, e tale accordo ha consentito l'inserimento
provvisorio di un medico straordinario per supplire a un
pensionamento. Questo consente di continuare a garantire nella
nostra regione il servizio della libera scelta sino all'età di 14
anni. In tal senso è da sostenere l'attivo lavoro, svolto
soprattutto in questi anni, da tutta la medicina di territorio,
comprese tutte quante le persone che vi operano. L'ottimizzazione
della gestione del paziente cronico infatti, sia nelle strutture
intermedie territoriali già esistenti che in ambito di assistenza
domiciliare in via di rafforzamento, potrà garantire ai reparti
ospedalieri l'utilizzo di posti letto per i pazienti acuti
provenienti anche dal Pronto Soccorso.L'Azienda USL in linea con
quanto premesso ha bandito, tra l'altro, concorsi per 65 infermieri
e 75 operatori socio-sanitari secondo le nuove procedure
concorsuali proposte ai sensi dell'articolo 2 della legge regionale
1/2023, che consentono l'accesso a coloro che non posseggono in una
prima battuta l'esame di accertamento linguistico. Il fatto di
avere eventuale personale tecnico in più, a partire dagli
infermieri fino ad arrivare a ogni altro tipo di professionalità
sanitarie e socio-assistenziale naturalmente dà la possibilità di
aprire dei posti letto in più e il fatto di avere maggiori posti
letto in disponibilità migliora la situazione del
boarding
e
quindi del Pronto Soccorso.Auspichiamo anche che questa nuova
modalità possa concretamente rilevarsi come un importante elemento
di richiamo e attrattività anche per i professionisti del mondo
sanitario che naturalmente risiedono in altre Regioni in Italia. La
scadenza di presentazione delle domande del concorso di infermieri
in tal senso è stata prorogata per consentire la partecipazione
anche ai neo laureati valdostani. Più in generale l'Azienda ha
bandito ben venticinque concorsi in molteplici discipline per
raggiungere un totale di quarantanove posti per dirigenti sanitari
medici, un numero sufficiente a poter coprire l'intero nostro
fabbisogno. Quindici concorsi si sono già espletati, di questi otto
sono andati deserti, mentre sette sono state le assunzioni e
attualmente sette sono gli specializzandi. Nel 2023 saranno indetti
nuovi concorsi, altri saranno riproposti.
Riguardo alle azioni urgenti intraprese dopo le strategie appena
descritte, per agevolare il Pronto Soccorso e arginare il fenomeno
del boarding nel periodo di maggior afflusso turistico, in data 3
gennaio 2023 l'Azienda USL ha deciso di chiudere per pochi giorni i
ricoveri programmati in modo appunto da recuperare dei posti letto.
Questo ha portato all'apertura di ulteriori sette posti letto nel
mese di dicembre in un contesto nazionale caratterizzato da una
grave carenza di professionisti attuale e di prospettiva purtroppo.
È fondamentale, come già evidenziato nella bozza di PSBS - Piano
per la salute e il benessere sociale -, perseguire il potenziamento
delle diverse professionalità presenti sul territorio, tra cui
appunto i medici di medicina generale e i pediatri di libera
scelta. Quindi è anche attraverso un'organizzazione diversa che
sarà possibile realizzare una presa in carico maggiormente
garantita e sia l'Assessorato che l'Azienda USL saranno impegnati
nel definire gli standard e le funzioni delle strutture intermedie
che dovranno essere realizzate nel nostro territorio, come gli
ospedali di comunità, di cui parleremo dopo, la centrale operativa
territoriale, il numero unico armonizzato per le cure mediche, i
passaggi degli attuali poli-laboratori verso le case di comunità e
le aggregazioni funzionali territoriali e unità complesse di cure
dell'assistenza primaria in Valle d'Aosta.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
C'è qualcosa che non mi torna in
questi dati perché sono aumentati notevolmente gli accessi in
Pronto Soccorso, ma sembra che adesso i pazienti con medico di
famiglia praticamente siano quasi tutti coperti, quindi mi chiedo
come mai in una situazione in cui non vi erano medici di famiglia
si avevano dei dati, adesso si hanno questi dati quando in sostanza
il territorio sembrerebbe essere stato potenziato. Non vorrei che
questi 350 pazienti senza medico magari siano senza medico da pochi
giorni, ma se poi mi farà l'accortezza di farmi avere il documento
visto che non sono riuscita a prendere tutti i dati... può essere
utile.Impressiona il numero di allontanamenti dal Pronto Soccorso,
cioè di persone che nemmeno arrivano alla visita, stiamo parlando
di oltre 657 persone che nemmeno sono visitate e credo che questo
sia un po' anche da collegare ai tempi di stazionamento. Lei mi ha
parlato di un tempo medio di sette ore, sarebbe stato importante -
e magari lo chiederò in una futura iniziativa - avere il tempo più
lungo perché, come dico, io ho avuto molte segnalazioni di persone
che hanno passato intere giornate a sostare in Pronto Soccorso.In
questo senso poi anche l'utilizzo, secondo me, smodato, dei
gettonisti all'interno del Pronto Soccorso non aiuta molto
probabilmente la gestione di quel difficoltoso reparto, perché non
è possibile una continuità assistenziale, non è possibile il lavoro
di
équipe
e su questo, determina di qualche giorno fa, vi è
una nuova gara di affidamento proprio della gestione del Pronto
Soccorso a questi gettonisti a 160 euro l'ora con una base d'asta
di 5 milioni di euro. Io continuo a non capire com'è possibile far
continuamente ricorso a cooperative che hanno queste cifre e che
non possono garantire la continuità assistenziale di cui spesso
parliamo. Il territorio da questi dati si capisce che continua a
non funzionare.Naturalmente l'auspicio è che le cose che lei ha
previsto o comunque che sono state previste da qui in avanti
possano in qualche modo dare sollievo al nostro territorio,
soprattutto perché adesso arriveremo di nuovo in una fase in cui si
riverseranno dei turisti nella nostra regione e chiunque abbia
delle persone che non stanno bene sa benissimo che una delle prime
cose che si guarda anche in situazioni di questo tipo è la risposta
della sanità rispetto al territorio.Naturalmente non siamo
assolutamente contenti dei dati che ci ha fornito e crediamo che la
riorganizzazione andava fatta in maniera diversa. Il fatto che il
piano sia ancora fermo in Commissione sicuramente ci fa pensare che
anche sotto questo punto di vista anche voi qualche ripensamento
forse ce l'avete. Aspettiamo di comprendere anche l'atto aziendale
e tutti gli altri documenti che nell'ultima audizione lei, insieme
alla Dirigenza USL, ha promesso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK