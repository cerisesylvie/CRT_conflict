Consiglio Regionale della Valle d'Aosta - Oggetto del Consiglio n. 970 del 29 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 970 del 29 novembre 1984 - Resoconto
OGGETTO N. 970/VIII - COSTRUZIONE NEL TERRITORIO COMUNALE DI
AOSTA DI UNA STRUTTURA POLIVALENTE DEL TIPO "PALAZZETTO DELLO SPORT
E DEL TEMPO LIBERO". - (Ritiro di mozione)
PRESIDENTE:
Do lettura della mozione in oggetto
presentata dai Consigliere Torrione, Pascale e Breuvé:
MOZIONE
Si fa sempre più pressante l'esigenza di dotare la città di
Aosta di un'adeguata struttura a carattere polivalente in grado di
ospitare non solo manifestazioni sportive ad alto livello, ma anche
iniziative di altra natura.
La costruzione di quello che definiremo per comodità di
individuazione il "Palazzetto dello Sport e del Tempo Libero"
colmerebbe una serie di ritardi che il capoluogo regionale ha
accumulato non solo nel settore del sport per la mancata
organizzazione, proprio per carenza di uno spazio fisico adeguato,
di incontri a risonanza nazionale ed internazionale ma anche
nell'ambito più strettamente culturale e ricreativo dove si
manifesta un'analoga cronica insufficienza di iniziative
determinate, anche in questo caso, dall'indisponibilità di
un'idonea sede.
Per collocare quindi la città di Aosta in una posizione di
non subordinazione nei confronti di altri capoluoghi regionali ma
proprio al fine di rilanciare l'immagine e il ruolo dell'intero
comprensorio di cui la città stessa fa parte, i sottoscritti
Consiglieri regionali propongono che il Consiglio regionale
DELIBERI
di impegnare la Giunta regionale a
prendere opportuni
contatti con la Civica Amministrazione di Aosta per definire i vari
aspetti di tipo urbanistico ed edilizio per la costruzione
nell'ambito del territorio comunale di una struttura polivalente
del tipo "Palazzetto del lo Sport e del Tempo Libero".
PRESIDENTE:
Chi illustra la mozione?
TAMONE (furoi microfono):
Stavolta è l'Assessore Giuseppe
Borbey!
PRESIDENTE:
Ha chiesto la parola il Consigliere Torrione;
ne ha facoltà.
TAMONE (fuori microfono):
Ma sei l'Assessore?
TORRIONE (P.S.I.):
Non sono ancora Assessore se no il
Consigliere Maquignaz sarebbe già uscito per piangere sulle spalle
del Consigliere Pollicini!
Noi riteniamo che la costruzione di una struttura come il
palazzetto dello sport e del tempo libero consenta alla città di
Aosta di recuperare, sia sul piano sportivo che su quello
culturale, uno spazio che le è stato sottratto dal la mancanza di
un'opera del genere sul nostro territorio. Noi riteniamo che la
costruzione di questo palazzetto potrebbe servire a completare
quella vocazione turistica a cui alludevo pocanzi quando parlavamo
del collegamento Aosta-Pila. In questo senso abbiamo proposto la
mozione.
Riteniamo che sia un'opera che possa essere concordata per
quanto riguarda la sua costruzione tra l'amministrazione regionale
e comunale. Non abbiamo posto dei tempi ma abbiamo solo la
preoccupazione di chiedere alla Giunta se ha già pensato ad
individuare la località dove potrà sorgere questo palazzetto e se
ha fatto partecipe a questa sua iniziativa il Comune di Aosta.
PRESIDENTE:
Ha chiesto la parola l'Assessore al Turismo,
Urbanistica e Beni Culturale Borbey; ne ha facoltà.
BORBEY (D.C.):
Io pregherei il Gruppo consiliare del
P.S.I. di ritirare questa mozione, perchè questa costruzione era
già prevista nelle infrastrutture del piano triennale predisposto
dall'Assessore Pollicini. La nostra Giunta regionale ribadisce
l'intenzione di costruire questa struttura in Aosta. Il
sottoscritto, incaricato dalla Giunta regionale come Assessore
competente, ha preso i contatti già tempo fa, quando la Società
ippica valdostana chiese un contributo per l'esecuzione diretta da
parte della Regione di un maneggio coperto con l'ampliamento delle
scuderie, perchè ce n'è solo una per circa 8 - 10 cavalli.
Con l'Assessore competente del cornune di Aosta Rusci, ho fatto
un sopralluogo e poi ho ricevuto una lettera del lo stesso
Assessore, allegata alla quale c'era la planimetria catastale di
tutta la zona con le relative proprietà e superfici. Abbiamo già
incaricato l'ufficio patrimoniale di contattare i privati per
sentire le loro richieste. E' per questo che chiediamo il ritiro
della mozione.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Noi siamo disposti a ritirare la
mozione (è la terza volta che, nel settore del turismo, lo faccia
mo); chiediamo solo di non strumentalizzarla, come è stato fatto
l'altra volta per la questione delle terme.
Noi a quelle condizioni non ci stiamo più! Noi ritiriamo la
mozione, ma se poi arriva una mozione del gruppo democristiano,
caro Assessore Borbey, allora andremo all'assalto all'arma bianca!
Con questo auguriamo buona notte all'Assessore.
PRESIDENTE:
La mozione n. 44 è ritirata, l'ordine del
giorno è esaurito. Il Consiglio verrà riconvocato a domicilio.
La seduta è tolta.
L'adunanza termina alle ore 22,04.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK