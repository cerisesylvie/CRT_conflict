Consiglio Regionale della Valle d'Aosta - Oggetto del Consiglio n. 493 del 7 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 493 del 7 marzo 2019 - Resoconto
OGGETTO N. 493/XV - Comunicazione di provvedimenti
amministrativi di variazione al bilancio di previsione finanziario
della Regione per il triennio 2019/2021.
Rini (Presidente)
- Vi chiedo la cortesia ancora, se non
ci sono osservazioni, di approvare il punto 41: "comunicazione di
provvedimenti amministrativi di variazione di bilancio di
previsione finanziaria per la Regione per il triennio". La parola
al collega Gerandin.
Gerandin (MOUV')
- Assessore Testolin, in merito alla
variazione di bilancio, considerato che c'è una variazione
piuttosto importante nel triennio di oltre 16 milioni e 800 mila
euro riferita sicuramente al mutuo Finaosta autorizzato, vale a
dire quello dei 371 milioni, volevo solo chiederle, Assessore, dove
si dice testualmente - la delibera è la n. 155: "
richiamato il
decreto legislativo... che stabilisce le tipologie di variazione
del documento tecnico di accompagnamento al bilancio, in previsione
nel corso dell'anno, autorizza con provvedimento amministrativo il
comma 3 che autorizza la Giunta a effettuare le variazioni di
bilancio gestionale che non siano competenza dei dirigenti
". Al
punto 3 poi stabilisce che, per quanto concerne la spesa di
bilancio di cassa, "
i dirigenti attivino l'azione necessaria per
verificare i pagamenti di propria competenza verificato
preventivamente che il loro programma sia compatibile con le quote
di bilancio assegnate
" e che al punto successivo si dice:
"
la struttura Programmazione di bilancio di modificare i bilanci
di previsione finanziaria per il triennio 2019-2021 e relativo
documento tecnico di accompagnamento al bilancio
" e precisa che
per gli interventi per i quali il programma di spesa vanno oltre i
3 anni di riferimento al bilancio a strutture titolari dei relativi
capitoli provvederà a richiedere gli stanziamenti in entrata. Io
volevo chiederle semplicemente questa variazione di oltre 16
milioni nel triennio se era riferita a quel famoso provvedimento
dove si è stati obbligati a diminuire le disponibilità relative al
mutuo autorizzato a suo tempo e soprattutto se questa modifica
degli interventi programmati dal 2019 al 2023 serve eventualmente
per pagare quei investimenti, quegli interventi già fatti e che
chiaramente, diminuendo la disponibilità riferita all'indebitamento
autorizzato in gestione speciale Finaosta, siano da contabilizzare
ai fini degli interventi. Voglio capire se sono interventi già
fatti, che verranno fatti e che comunque devono trovare copertura
finanziaria.
Presidente
- La parola all'Assessore Testolin.
Testolin (UV)
- Cercherò di darle una risposta inerente
alla sua richiesta con beneficio di verifica con gli uffici domani
mattina per eventualmente rettificare quello che posso aver
sbagliato in questa sede, ma questo praticamente è la
riproposizione degli interventi relativi al piano di recupero dei
beni del patrimonio culturale che sono stati riposizionati nei
quattro anni futuri in modo da assolvere alle indicazioni di spesa
sul piano pluriennale. Questa quindi è una rimodulazione degli
interventi nelle loro varie fasi di attuazione per il prossimo
quadriennio. Se dovesse esserci qualcosa che non è corretto, mi
prendo il tempo di confrontarmi con gli uffici per darne
conferma.
Presidente
- La parola al collega Gerandin.
Gerandin (MOUV')
- Non avevo nessun dubbio che ci fossero
delle irregolarità contabili. La mia era solo una curiosità legata
al fatto che si parla di 16 milioni e 800 di rimodulazione e volevo
solo avere la conferma che era riferito a quel famoso mutuo
autorizzato in gestione speciale Finaosta, che, a causa delle
problematiche con la Banca di Italia, era stato obbligatoriamente
ridimensionato. Allora volevo solo capire se era riferito a quella,
se era riferito eventualmente a spese già sostenute, perché mi pare
che qualcosa del genere si citi, però era una curiosità. Non ho
dubbi sulla regolarità dell'atto per cui si prenda tutto il tempo
che vuole, non ha bisogno di rispondermi adesso, mi risponderà
quando ci vedremo alla prima occasione, non è un problema. Era una
curiosità legata all'importo della cifra, che era quasi 17
milioni.
Presidente
- La parola all'Assessore Testolin.
Testolin (UV)
- Solo per correttezza, le cifre che sono
riferite al mutuo non sono delle cifre in criticità, è una
rimodulazione all'interno dei finanziamenti relativi a tutti i
lavori previsti dal mutuo, che peraltro è stato approvato nel mese
di settembre quando lei era ancora al Governo e di cui ha ben
coscienza ma, come avrà potuto verificare nel momento in cui è
stato riposizionato il mutuo sulle esigenze di spesa evidenziate da
ogni tipo di struttura, sono state anche riviste dalle varie
strutture le tempistiche di spesa che portano quindi ad avere un
utilizzo coerente con le disponibilità nei tempi per determinare i
tiraggi di questo stesso mutuo. Niente di particolare quindi.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK