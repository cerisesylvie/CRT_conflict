Consiglio Regionale della Valle d'Aosta - Oggetto del Consiglio n. 3117 del 9 aprile 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Sistema informativo
Precedente
Successivo
Resoconto integrale del dibattito dell'aula
Oggetto del Consiglio n. 3117 del 9 aprile 1998 - Resoconto
SEDUTA ANTIMERIDIANA DEL 10 APRILE 1998
OGGETTO N. 3117/X Disegno di legge: "Interventi per la
valorizzazione e lo sviluppo dell'informazione locale.
Titolo I Principi generali
Articolo 1 (Finalità e obiettivi)
1. La Regione, al fine di promuovere la più ampia partecipazione
alle scelte dell'Amministrazione regionale e la conoscenza degli
atti e dei programmi di rilevanza regionale da parte dei cittadini,
sostiene l'informazione locale.
2. La Regione, anche per favorire forme di comunicazione che
consentano alla comunità di esprimere le proprie esigenze e di
concorrere all'attività legislativa e alla programmazione
regionale, sostiene il pluralismo informativo mediante iniziative
di qualificazione e valorizzazione dei mezzi di comunicazione
stampata e radiotelevisiva locali e regionali.
3. La Regione, al fine di tutelare e di valorizzare le
particolarità linguistiche della comunità valdostana, incentiva gli
organi locali dell'informazione scritta e parlata alla produzione
di programmi nelle lingue francese, francoprovenzale e walser
attinenti alla realtà economica, sociale, culturale e istituzionale
della Valle d'Aosta.
Articolo 2 (Interventi per la localizzazione o rilocalizzazione
di attività informative)
1. La Regione sostiene con le modalità previste dalla presente
legge le iniziative volte alla localizzazione e rilocalizzazione di
attività dell'informazione.
2. Le iniziative di cui al comma 1 possono prevedere, oltre a
locali idonei per le singole testate ed emittenti, strutture e
servizi di uso comune nonché l'acquisto di tecnologie anche
informatiche.
3. L'ammontare dei benefici concessi a ciascuna impresa non deve
superare il controvalore in lire italiane di 100.000 ECU per un
triennio, come stabilito dalla vigente normativa comunitaria.
4. Le imprese editoriali e radiotelevisive, al fine di accedere
alle provvidenze di cui al presente articolo, devono risultare in
possesso dei seguenti requisiti:
a) avere la sede legale in Valle d'Aosta;
b) svolgere attività prevalente di informazione sulla realtà
sociale, economica e culturale valdostana;
c) avere personale tecnico e giornalistico assunto con regolare
contratto di categoria.
5. I soggetti richiedenti devono dichiarare sotto la propria
responsabilità gli eventuali aiuti statali o regionali ricevuti
nell'ultimo triennio, ovvero le eventuali richieste in fase
istruttoria.
6. È ammesso il cumulo con i benefici derivanti da regimi di
aiuto regolarmente autorizzati e notificati alla commissione
CEE.
7. Il cumulo tra più aiuti de minimis non deve superare 100.000
ECU.
Titolo II Comunicazione istituzionale
Articolo 3 (Comunicazione di pubblica utilità)
1. È considerata comunicazione di pubblica utilità qualsiasi
atto di comunicazione istituzionale destinato a diffondere un
messaggio di interesse pubblico e diretto all'esterno
dell'Amministrazione, utilizzando le tecniche promozionali di
informazione o comunque ogni azione afferente al campo della
pubblicità.
2. Le iniziative di comunicazione di pubblica utilità sono
dirette:
a) a far conoscere l'attività legislativa, amministrativa e di
programmazione della Regione ed in particolare l'applicazione da
parte della stessa delle leggi e degli altri atti di rilevanza
sociale, dei programmi e dei piani di sviluppo, nonché delle
direttive comunitarie e degli altri atti della CEE;
b) a valorizzare l'immagine della Valle d'Aosta, ad esclusione
delle campagne pubblicitarie turistiche;
c) a migliorare la conoscenza dei servizi pubblici prestati in
ambito regionale e delle modalità di accesso ai medesimi;
d) a realizzare, nell'ambito delle competenze regionali, azioni
di comunicazione seriale dirette alla crescita civile della
società;
e) ad educare alla difesa della salute, dell'ambiente, del
patrimonio culturale ed artistico e dei beni pubblici.
Articolo 4 (Disciplina dei messaggi pubblicitari)
1. Il contenuto dei messaggi pubblicitari e delle iniziative di
comunicazione disciplinate dalla presente legge dev'essere conforme
ai seguenti principi:
a) le iniziative di comunicazione e di promozione pubblicitaria
realizzate dalla Regione e dagli enti da essa dipendenti devono
rispondere ad esigenze di pubblica utilità;
b) l'attività di comunicazione pubblica non deve costituire
occasione di propaganda di parte personale, partitica e religiosa,
né risultare funzionale ad interessi diversi da quelli della
collettività;
c) la comunicazione pubblica deve avvenire nel rispetto della
legislazione vigente in materia di proprietà letteraria, artistica
ed industriale e dei diritti delle persone per la salvaguardia
della propria immagine;
d) le rappresentazioni, i messaggi e gli strumenti pubblicitari
che contengono informazioni, dichiarazioni o attestazioni di
persone ed istituzioni determinate devono essere autorizzate dalle
stesse o dagli aventi diritto;
e) i messaggi devono essere costruiti in modo positivo e non
lesivo delle opinioni e dei sentimenti altrui. Non possono
contenere confronti ingannevoli e denigratori, né presentare
contenuti discriminatori di alcun tipo;
f) il materiale pubblicitario deve riportare il logo dell'ente,
la denominazione del settore e dell'organo istituzionale
committente, la sola indicazione della carica e della funzione dei
relativi responsabili amministrativi ed istituzionali, la sigla o
la denominazione del soggetto eventualmente incaricato della loro
realizzazione;
g) qualunque comunicazione di tipo pubblicitario dev'essere
evidenziata in modo che possa essere riconosciuta come tale e
distinta da informazioni di tipo redazionale per mezzo di idonei
accorgimenti;
h) ogni iniziativa di comunicazione pubblica dev'essere
realizzata nel rispetto della legge e delle norme contenute nel
codice di autodisciplina pubblicitaria.
2. È fatto obbligo di dimostrare, in qualsiasi momento, la
veridicità dei dati, delle informazioni, delle descrizioni e delle
illustrazioni pubblicate.
Articolo 5 (Organizzazione e struttura)
1. Ai sensi degli articoli 6 e 8 della legge regionale 23
ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale), la Giunta regionale individua una
struttura che:
a) consenta la più celere e completa comunicazione con le varie
testate giornalistiche dei quotidiani, dei periodici e della
radiotelevisione;
b) garantisca la programmazione, l'organizzazione ed il
coordinamento di tutte le funzioni di informazione e di
comunicazione poste in essere dalla Regione.
2. La struttura di cui al comma 1 provvede, tra l'altro, a:
a) funzionare come centro di orientamento e consulenza per gli
enti locali per la realizzazione di piani e procedure;
b) programmare corsi di formazione professionale di cui
all'articolo 11.
Titolo III Interventi a favore dell'informazione
Articolo 6 (Sostegno alle imprese e all'innovazione
tecnologica)
1. La Regione, al fine di promuovere il pluralismo del sistema
informativo locale ed il suo adeguato sviluppo, sostiene le
iniziative di qualificazione e di ammodernamento del settore
favorendo gli investimenti relativi all'acquisizione e
all'innovazione di strutture e di mezzi di produzione
dell'informazione locale scritta e radiotelevisiva. Gli interventi
sono destinati alle imprese editoriali e radiotelevisive di cui
all'articolo 2, comma 4.
2. Al fine di realizzare gli obiettivi di cui al comma 1, la
Giunta regionale, con proprio provvedimento da emanarsi entro
trenta giorni dall'entrata in vigore della presente legge e,
successivamente, entro il 30 novembre di ogni anno, adotta un
programma degli interventi volti a:
a) prevedere contributi per acquisti di carta e servizi;
b) prevedere contributi per spese per la realizzazione di
notiziari;
c) prevedere contributi a sostegno di iniziative di
collaborazione e di integrazione tra testate, anche sotto forma di
strutture comuni di servizi e di agenzie giornalistiche di
informazione regionale;
d) prevedere contributi per incentivare l'uso delle lingue
francese, francoprovenzale e walser nei notiziari radiotelevisivi e
negli articoli dei periodici e delle agenzie.
Articolo 7 (Criteri e modalità per la concessione dei
contributi)
1. I criteri e le modalità per la concessione dei contributi di
cui agli articoli 2 e 6 sono stabiliti con regolamento regionale,
da adottarsi entro centoventi giorni dall'entrata in vigore della
presente legge.
Articolo 8 (Sostegno all'informazione dell'attività associativa,
politica e sindacale)
1. Al fine di consentire la pubblicazione degli organi di
informazione di associazioni o enti senza finalità di lucro, di
partiti o movimenti politici e di organizzazioni sindacali, possono
essere concessi contributi, anche in deroga al requisito di cui
all'articolo 2, comma 4, lett. c).
2. Gli organi di informazione di cui al comma 1 devono essere
pubblicati e distribuiti con cadenza almeno bimensile e con una
tiratura minima di tremila copie per uscita.
3. I contributi sono concessi agli editori degli organi di cui
al comma 1 nella misura del cinquanta per cento delle spese
documentate e inerenti all'acquisto della carta, alla stampa e alla
distribuzione del periodico.
4. L'ammontare massimo annuo dei contributi di cui al comma 3 è
fissato in 20.000 ECU, per ogni organo di informazione.
Articolo 9 (Istituzione di un unico capitolo di bilancio per la
comunicazione istituzionale)
1. La Presidenza della Giunta e la Presidenza del Consiglio
istituiscono, ciascuna nel rispettivo bilancio, uno specifico
capitolo cui imputare tutte le spese afferenti alla comunicazione
istituzionale derivanti dall'applicazione della presente legge.
2. Non devono essere indicate, nei capitoli di cui al comma 1,
le spese delle comunicazioni effettuate in adempimento di obblighi
di pubblicità legale nonché le spese delle comunicazioni inerenti
alla produzione o alla commercializzazione di beni o servizi.
3. Il dirigente della struttura di cui all'articolo 5 trasmette
annualmente alla competente commissione consiliare il riepilogo
delle spese di pubblicità della Regione.
Articolo 10 (Commissione tecnica per l'informazione)
1. È costituita con deliberazione della Giunta regionale una
Commissione tecnica per l'informazione composta da:
a) il dirigente della struttura di cui all'articolo 5 ed il
dirigente della corrispondente struttura del Consiglio
regionale;
b) il presidente dell'Ordine dei giornalisti della Valle
d'Aosta, o suo delegato;
c) il presidente dell'Associazione della stampa valdostana, o
suo delegato;
d) un rappresentante del Comitato regionale per i servizi
radiotelevisivi (CORERAT);
e) un rappresentante degli editori della carta stampata e delle
agenzie;
f) un rappresentante degli editori delle imprese
radiotelevisive.
2. La Commissione:
a) esprime valutazioni sul riepilogo analitico delle spese di
pubblicità della Regione;
b) esprime parere sulle iniziative di cui agli articoli 6 e
11;
c) svolge compiti di indagine istruttoria e valutazione nel
campo delle finalità della presente legge.
Articolo 11 (Formazione professionale)
1. La Regione, nell'ambito del proprio programma di formazione
professionale, promuove la realizzazione di specifici corsi per gli
operatori del settore.
2. I corsi di cui al comma 1 possono essere gestiti direttamente
dalla Regione oppure, mediante convenzioni, in collaborazione con
enti pubblici e privati.
Articolo 12 (Convenzioni con il sistema radiotelevisivo pubblico
e privato)
1. Il Presidente della Giunta regionale, previa deliberazione
della Giunta stessa, stipula convenzioni con le sedi periferiche
della concessionaria pubblica e i concessionari privati in ambito
locale, ai sensi dell'articolo 7, comma 2, della legge 6 agosto
1990, n. 223 (Disciplina del sistema radiotelevisivo pubblico e
privato).
Articolo 13 (Disposizioni finanziarie)
1. Per gli interventi previsti dall'articolo 6 è autorizzata, a
decorrere dal 1999, la spesa annua di lire 382 milioni che graverà
sul capitolo 21430 che si istituisce nella parte spesa del bilancio
regionale.
2. Alla copertura dell'onere di cui al comma 1 si provvede
mediante utilizzo, per corrispondente importo annuo, delle risorse
iscritte al capitolo 21420. A decorrere dall'anno 2000, l'onere è
annualmente determinato con legge finanziaria.
Articolo 14 (Variazioni di bilancio)
1. Alla parte spesa del bilancio della Regione per gli anni
1998/2000 sono approvate le seguenti variazioni:
a) variazioni in diminuzione:
cap. 21420 "Contributi ai periodici locali per favorire la più
ampia informazione sull'attività della Regione"
anno 1999: lire 382.000.000
anno 2000: lire 382.000.000 ;
b) variazioni in aumento:
programma regionale 21603
codificazione 11163211
cap. 21430 "Interventi per la valorizzazione e lo sviluppo
dell'informazione locale"
anno 1999: lire 382.000.000
anno 2000: lire 382.000.000 .
Titolo IV Disposizioni finali
Articolo 15 (Abrogazioni)
1. Sono abrogate le seguenti leggi regionali:
a) 15 maggio 1974, n. 13 (Provvedimenti intesi a favorire la più
ampia informazione sull'attività della Regione);
b) 29 gennaio 1980, n. 7 (Modifiche delle tabelle A) e B)
allegate alla legge regionale 15 maggio 1974, n. 13);
c) 4 agosto 1982, n. 33 (Ulteriore modifica delle tabelle A) e
B) allegate alla legge regionale 15 maggio 1974, n. 13:
Provvedimenti intesi a favorire la più ampia informazione
sull'attività della Regione);
d) 10 giugno 1983, n. 45 (Rifinanziamento della legge regionale
15 maggio 1974, n. 13: provvedimenti intesi a favorire la più ampia
informazione sull'attività della Regione);
e) 10 gennaio 1985, n. 3 (Riparto dei residui dello stanziamento
di cui alla legge regionale 15 maggio 1974, n. 13 concernente:
Provvedimenti intesi a favorire la più ampia informazione
sull'attività della Regione);
f) 10 agosto 1987, n. 62 (Modifica della legge regionale 15
maggio 1974, n. 13, "Provvedimenti intesi a favorire la più ampia
informazione sull'attività della Regione" e delle allegate tabelle
A) e B));
g) 13 giugno 1991, n. 18 (Ulteriori provvedimenti intesi a
favorire la più ampia informazione sull'attività della
Regione).
Articolo 16 (Entrata in vigore)
1. La presente legge entra in vigore il 1° gennaio 1999.
Président La parole au rapporteur, Conseiller Borre.
Borre (UV) Dopo una serie di audizioni della II Commissione che
avevano come scopo la verifica e la fotografia dello stato del
sistema informazione Valle d'Aosta, la Commissione stessa aveva
incaricato un gruppo di lavoro, composto dal sottoscritto e dai
Consiglieri Bavastro e Lanivi, di redigere una relazione sulla
situazione dell'informazione e dell'editoria valdostana. Le
audizioni hanno coinvolto in quel momento CO.RE.RAT., editorie di
testata e radiofoniche, televisioni private, il Responsabile della
sede RAI per la Valle d'Aosta, editori della carta stampata,
sindacati e giornalisti. La relazione è stata approvata dalla
Commissione e inviata al Presidente della Giunta.
Oggi siamo chiamati ad approvare una legge che in gran parte fa
propri i contenuti di quella relazione. Una legge, infatti, che
mira a dare nuovo impulso all'informazione locale promuovendo
incentivi per la più ampia partecipazione dei cittadini alle scelte
dell'Amministrazione regionale e favorendo la valorizzazione della
produzione di programmi e testi in lingua francese, dialetti
parlati in Valle d'Aosta e lingua Walser.
La proposta di legge in questione poteva essere ancora più
avanzata e più completa, ma credo sia il caso di dare atto alla
Giunta e alla sua maggioranza di avere avuto il coraggio di
concludere questa legislatura ponendo mano a un settore quanto mai
delicato della nostra Regione.
Che sia un settore difficile e delicato lo dimostra il fatto che
per circa 5 anni ci sono stati incontri, a volte scontri, riunioni,
sollecitazioni, polemiche.
Oggi per concludere la legislatura mantenendo gli impegni presi,
la Giunta porta al dibattito per l'approvazione un disegno di legge
che dovrà essere applicato concretamente al fine di poterne
conoscere limiti, pregi e difetti.
Credo che nessuno di noi possa pensare di intervenire nel
settore dell'informazione con un provvedimento che risponda alle
esigenze in modo esaustivo fin da subito; questo è un fatto provato
dai numerosi interventi sull'editoria e sull'emittenza pubblica che
periodicamente vengono a modificare le precedenti leggi.
Un momento importante sarà la stesura del regolamento che dovrà
essere approvato in tempi brevi in modo che la legge possa
diventare veramente operativa.
Chiedo ancora cinque minuti di attenzione perché ho il piacere
di leggere alcuni passaggi di quel documento.
Per quanto limitati i dati raccolti e le informazioni ricevute
durante le audizioni sono di grande interesse e concorrono
purtroppo a delineare un quadro tutt'altro che roseo e che
suggerisce l'elaborazione di un progetto politico in grado di
rilanciare e mettere ordine in un settore tanto importante quanto
delicato qual è l'informazione e l'editoria.
Numerose altre regioni si sono date leggi proprie, mentre la
Valle d'Aosta, dopo essere stata una delle prime regioni a
sostenere l'editoria con leggi n.13/74, n. 18/91 e n. 40/82 che
stanzia i fondi per i ripetitori, non ha più dato corso ad altre
disposizioni legislative che consentissero di seguire di pari passo
l'evoluzione tecnologica e di mercato che ha caratterizzato
l'informazione e l'editoria.
Si può sostenere che il mondo dell'informazione valdostana,
raffrontato a quello di altre regioni italiane, è sicuramente uno
fra i più ricchi di iniziative editoriali; lo è anche rispetto alla
Regione francese di Rhônes-Alpes e del Cantone vallese. Sono però
iniziative tutto sommato estemporanee che non giovano alla crescita
socio-culturale dei Valdostani e meno ancora al comparto produttivo
dell'occupazione.
Fra una ventina di testate edite nella nostra Regione, gli unici
organi di informazione che svolgono un ruolo significativo sono "La
Stampa", unico giornale che quotidianamente dedica 6-8 pagine alla
Valle d'Aosta e che vende mediamente dalle 10 mila alle 12 mila
copie al giorno e "La Vallée Notizie" che settimanalmente vende
circa 12-14 mila copie. Vi sono altre realtà editoriali che
incidono in modo assai limitato nel sistema informativo valdostano
come: "Sport Valdôtain", settimanale sportivo che così com'è ancora
oggi concepito non ha più una grande risonanza in quanto "Il
Corsivo" ha fatto suoi buona parte dei lettori di "Sport
Valdôtain!; "Il Monitore" che, nonostante i tentativi di dargli una
nuova veste, non riesce a rilanciarsi. Si può ipotizzare che queste
tre testate vendono complessivamente circa 5 mila copie la
settimana. Vi sono poi altri periodici di scarsa penetrazione. C'è
da precisare che non sono stati presi in considerazione gli organi
delle forze politiche che pure non dovranno essere oggetto di
attenzione.
Per quanto riguarda gli operatori e i giornalisti
dell'informazione, sono una quarantina e sono professionisti o
praticanti, gli unici contrattualizzati con contratto di lavoro
giornalistico e sono tutti occupati presso RAI, "La Stampa", ANSA,
"Il Corsivo", "La Vallée Notizie". Un'altra cinquantina sono
pubblicisti che svolgono a tempo pieno attività giornalistica, ma
con rapporti di lavoro occasionali. Ci sono poi più di un centinaio
di pubblicisti iscritti all'Albo nazionale dei giornalisti, di
questi una trentina in prevalenza dipendenti pubblici o pensionati
svolgono attività giornalistica continuativa, i restanti sono
iscritti all'Albo, ma svolgono saltuariamente attività
giornalistica.
Si tratta di avviare un'azione congiunta
Regione-editori-associazioni di categoria finalizzata alla gestione
del cambiamento. Un cambiamento che sappia creare un sistema
informativo più attento alle esigenze dei cittadini e più
rispettoso della realtà culturale e della particolarità
valdostana.
Sono necessarie iniziative che consentano all'informazione di
garantire ai Valdostani nuove opportunità per esprimere le proprie
tradizioni e le proprie identità.
È urgente intervenire perché stiamo vivendo una nuova
rivoluzione socio-economico industriale ed è quindi necessario
porre dei punti fermi dai quali partire per costruire un nuovo
servizio culturale e occupazionale che può nei prossimi anni essere
migliorato con le tecnologie dell'informazione e dell'informatica.
Si deve intervenire tenendo conto dei vantaggi che possono ricadere
da una parte sui cittadini e sugli editori e dall'altra sulla
trasparenza dell'attività della Pubblica Amministrazione.
Si propone pertanto la costituzione di un comitato tecnico che
elabori una bozza di legge sull'informazione locale che miri ad una
migliore e più professionale organizzazione delle strutture
informative regionali e dell'attività di comunicazione diretta
dagli enti pubblici, Regione, comunità montane, comuni - e la
troviamo nella legge in discussione oggi, all'articolo 1 - a più
funzionali e continuativi rapporti ed informazione fra enti locali
e le testate giornalistiche locali con finanziamenti per
l'acquisizione di fax per i collegamenti con le agenzie
giornalistiche (articolo 2); agli indirizzi precisi di massima
correttezza nella distinzione della pubblicità regionale (articolo
4); al sostegno finanziario agli sforzi di innovazione tecnologica
e di ammodernamento delle aziende editrici dei giornali,
televisioni e radio locali (articolo.6); ad accrescere la
professionalità degli operatori giornalisti, cineoperatori e
tecnici e a favorire l'occupazione dei giovani valdostani (articolo
11). Ecco perché dicevo nella mia relazione che la relazione del 26
luglio 1995 ha trovato risposta in questa legge.
Président La discussion générale est ouverte. La parole au
Conseiller Lanièce.
Lanièce (Aut) L'opposizione totale a questa legge per prima cosa
è determinata dal fatto che sia in Italia che in Valle d'Aosta il
mondo dell'informazione e quindi il numero dei giornalisti è
sovradimensionato. Il pericolo per l'utente viene ora dall'overdose
di notizie e non dalla mancanza di notizie.
Le cifre valdostane parlano di 40 professionisti e circa 220
pubblicisti che sono ugualmente sovradimensionati per le esigenze
informative di questa Valle.
Se queste sono le cifre valdostane, una legge che dilati
ulteriormente questo settore va nella direzione sbagliata perché
rischia di creare delle imprese di informazione fasulle e di
aumentare a dismisura il numero di giornalisti. Non c'è bisogno di
imporre una legge di cui i consumatori di informazione non hanno
bisogno.
Per venire al merito della legge, essa è solo una scopiazzatura
di analoghe leggi piemontesi ed emiliane, ma quella valdostana è
basata su un equivoco fondamentale, che si può notare anche dal
titolo, perché si basa sulla confusione fra comunicazione
istituzionale ed informazione. Se si legge il titolo: "Interventi
per la valorizzazione e lo sviluppo dell'informazione locale" e poi
si legge il primo articolo: "Finalità e obiettivi", si percepisce
in modo evidente la commistione fra due cose diverse: la
comunicazione istituzionale è una questione interna alla Pubblica
Amministrazione, i cui funzionari hanno il compito di inondare i
tavoli delle redazioni con comunicati stampa; spetta invece a chi
fa informazione decidere se questi comunicati stampa possono
assurgere a rango di notizie oppure se rimangono semplici "spot
pubblicitari". Potenziare quindi la comunicazione istituzionale,
come indicato da questa legge, in una realtà come quella
valdostana, dove la Regione è così potente, significa indebolire
l'informazione.
Leggendo l'articolato, vorrei fare alcune osservazioni che
verranno meglio evidenziate dai colleghi che seguiranno.
All'articolo 1 è evidente - come dicevo prima - la commistione
fra informazione e comunicazione istituzionale infatti, l'articolo
dice: "La Regione, al fine di promuovere la più ampia
partecipazione alle scelte dell'Amministrazione regionale e la
conoscenza degli atti e dei programmi di rilevanza regionale da
parte dei cittadini, sostiene l'informazione locale". Al massimo la
Regione potrebbe sostenere la comunicazione istituzionale e questo
è già un primo punto di contrasto anche con il titolo stesso del
disegno di legge.
Al comma 2 sempre dell'articolo 1 si dice che "La Regione, anche
per favorire forme di comunicazione che consentano alla comunità di
esprimere le proprie esigenze e di concorrere all'attività
legislativa e alla programmazione regionale,..." cioè la Comunità
valdostana esprime le sue esigenze, concorre all'attività
legislativa e alla programmazione grazie non so a cosa,
all'informazione regionale? Al TG? A cosa? È un'affermazione un po'
particolare.
Andando all'articolo 3 che riguarda la comunicazione di pubblica
utilità, nel comma 1 si dice: "È considerata comunicazione di
pubblica utilità qualsiasi atto di comunicazione istituzionale
destinato a diffondere un messaggio di interesse pubblico...";
questa è una definizione molto problematica, cosa vuol dire
messaggio di interesse pubblico? Il compleanno di un Presidente
della Giunta è una notizia di interesse pubblico oppure no? È una
frase che dice tutto e il contrario di tutto.
Sempre all'articolo 3, comma 2, si parla di iniziative di
comunicazione di pubblica utilità che sono dirette: lettera a) a
far conoscere l'attività legislativa, amministrativa e di
programmazione della Regione eccetera, ma questa è la funzione di
un bollettino attraverso il quale la Pubblica Amministrazione fa
conoscere l'attività legislativa, amministrativa e di
programmazione. Non riesco a capire come si possa introdurre una
cosa che fa già il bollettino. Poi, lettera b): a valorizzare
l'immagine della Valle d'Aosta ad esclusione delle campagne
pubblicitarie turistiche; allora escludiamo le campagne
pubblicitarie turistiche che sono di competenza solo
dell'Assessorato del turismo, ma valorizziamo l'immagine della
Valle d'Aosta, ma penso che non sia compito dell'informazione
valorizzare l'immagine della Valle d'Aosta.
Lo stesso discorso vale per la lettera c) che riprende un
contenuto proprio del bollettino, ovvero a migliorare la conoscenza
dei servizi pubblici prestati in ambito regionale e delle modalità
di accesso ai medesimi quindi, non capisco che bisogno c'era di
inserirlo in questo disegno di legge.
Passando all'articolo 4, che riguarda la disciplina dei messaggi
pubblicitari, anche qui c'è un'uguaglianza fra promozione
pubblicitaria e pubblica utilità come si evince leggendo la lettera
a) del comma 1. È una cosa che suscita molte perplessità.
Nella lettera b) si afferma che l'attività di comunicazione
pubblica non deve costituire occasione di propaganda di parte
personale, eccetera; si tratta di un assunto più che valido, ma
come attuarlo? Allora inseriamo le modalità per far sì che questo
non succeda, altrimenti dire una cosa che poi non viene attuata è
come non dirla perché alla fine non sarà attuata, quindi non
servirà a nulla averla inserita nel disegno di legge.
Nell'articolo 5 si parla di organizzazione e struttura, si crea
una struttura e ci sono dei funzionari regionali che curano la
comunicazione con i giornali, è forse questa l'idea contenuta
nell'articolo? Cioè, creiamo un mega Ufficio stampa che ha il
compito di controllare i giornali in modo che la comunicazione
istituzionale vada in una certa direzione? Non vorrei che fosse
questo il contenuto di quest'articolo perché, tenuto conto che
viene richiamata la legge di riforma dell'organizzazione
dell'Amministrazione regionale, questa ci sembra una struttura dove
ci sono dei funzionari che hanno il compito di tenere i rapporti
con i giornali per far entrare quello che si vuole far entrare.
Ricordiamo bene che se la comunicazione istituzionale è troppo
forte, l'informazione diventa a suo tempo debole.
Sempre nell'articolo 5 si dice che la struttura ha il compito di
funzionare come centro di orientamento - e già la parola
orientamento rimanda a un qualcosa di molto pericoloso - e
consulenza per gli enti locali e di programmare corsi di formazione
professionale di cui all'articolo 11. Io penso che la formazione
professionale dei giornalisti debba avvenire altrove, non credo che
i giornalisti debbano essere formati come addetti stampa di
qualcuno. Mi auguro che non sia questo il concetto che emerge da
questo disegno di legge perché sarebbe una cosa molto
pericolosa.
Nell'articolo 6 (Sostegno alle imprese e all'innovazione
tecnologica) si dice al comma 1: "La Regione, al fine di promuovere
il pluralismo del sistema informativo locale ed il suo adeguato
sviluppo, sostiene le iniziative di qualificazione e di
ammodernamento del settore favorendo gli investimenti relativi
all'acquisizione e all'innovazione di strutture e di mezzi di
produzione dell'informazione locale scritta e radiotelevisiva....".
C'è la volontà di consentire la formazione di diverse tivù private?
Questa è una domanda che pongo perché, leggendo il contenuto, non
riesco a capire quale sia lo scopo di questo comma.
Segue poi al comma 2 l'introduzione dei vari tipi di contributo
che servono per sostenere le imprese in cui sono previsti anche
contributi per spese per la realizzazione di notiziari, si può
sapere che tipo di notiziari? Si possono avere delucidazioni in
merito?
L'articolo 10 riguarda la Commissione tecnica per l'informazione
e, secondo me, il compito svolto da questa Commissione poteva
essere svolto dal CO.RE.RAT. e anche qui non riusciamo a capire
bene il perché dell'istituzione di questa Commissione.
Infine c'è l'articolo 11 che riprende la formazione
professionale, qui si dice: "La Regione, nell'ambito del proprio
programma di formazione professionale, promuove la realizzazione di
specifici corsi per gli operatori del settore."; come dicevo prima,
penso che la formazione non possa essere fatta dalla Regione, ma
che spetti all'Ordine, altrimenti è ovvio che viene in evidenza
ancora maggiormente quello che sottolineavo prima: questa è una
legge che mette in contrasto la comunicazione istituzionale che è
una cosa e l'informazione. Leggendo questo comma dell'articolo 9,
qui si parla di comunicazione istituzionale, vuol dire che la
Regione cerca di fare dei corsi per formare addetti stampa che
abbiano il compito di fare comunicazione istituzionale e non
sicuramente di fare informazione. Questa è una cosa molto delicata.
Questo è un articolo basilare tenuto conto che a quanto ci risulta
il Sindacato dei giornalisti ha mandato per ben due volte una
lettera dicendo che non era affatto d'accordo su questa bozza di
legge. Se questo corrisponde al vero, vorremmo avere una copia del
parere dato dal Sindacato che si è dichiarato non favorevole a
questo disegno di legge anche perché, secondo noi, già il titolo è
tutto diverso dal contenuto. Abbiamo un titolo che parla di
informazione e un contenuto che parla della comunicazione
istituzionale che è un'altra cosa e che giustamente può essere
gestita dalla Regione, ma questa è la comunicazione istituzionale
mentre l'informazione è tutt'altra cosa.
Président La parole au Conseiller Dujany.
Dujany (Aut) Ho l'impressione che man mano che si sta
raggiungendo la fine della legislatura si noti un calo sempre più
evidente di qualità della produzione legislativa che appare sempre
più scadente e finalizzata alla tutela di interessi particolari.
Alti i temi trattati, è sufficiente leggere il titolo di questa
legge: "... valorizzazione e sviluppo dell'informazione..." per
capire l'importanza di questo tema, ma debole se non del tutto
negativa la risposta politica e prima di tutto per un problema di
metodo. Ormai è un'abitudine non consultare più né tener conto di
quelle che sono le esigenze dei settori. La presente legge era
stata richiesta in particolare dal Sindacato giornalisti con uno
scopo preminente che era quello di eliminare il lavoro nero e di
sviluppare nel contempo l'editoria, la presente legge non risponde
a nessuna di tali finalità. E non sono io a dirlo, lo ha detto il
Sindacato giornalisti che, interpellato non ufficialmente, ha
espresso in più occasioni parere negativo su questo testo di legge.
Non mi risulta che siano stati sentiti gli editori che dovrebbero
essere i beneficiari di questa legge. Poco fa ci è stata trasmessa
una posizione del CO.RE.RAT., il quale lamenta di non essere stato
consultato perlomeno ufficialmente.
Quindi abbiamo ormai un metodo di lavoro che è quello di
arrivare a produrre carta al di fuori di qualunque tipo di rapporto
con la Comunità nell'ambito della quale si vive e senza tener
minimamente conto degli interessi quasi come se l'obiettivo fosse
quello indicato nella relazione al disegno di legge di adeguarsi
alle normative del Piemonte, dell'Emilia, delle Marche o
addirittura di tener conto che il Ministero degli affari esteri con
una lettera indirizzata a tutte le regioni ha suggerito una
clausola tipo da inserire nei provvedimenti legislativi che si
intendono emanare nel rispetto della disciplina "de minimis",
un'alta capacità di autonomia e di elaborazione legislativa del
nostro Governo. Prendiamo atto che bisogna fare quello che fanno
altre regioni e che bisogna seguire gli indirizzi del Ministero
degli affari esteri con queste clausole tipo. Quando ho letto la
relazione introduttiva, mi si sono rizzati veramente i capelli.
Ma andiamo adesso più nel dettaglio. Come dicevo prima, dal
titolo estremamente importante della valorizzazione e sviluppo
dell'informazione che potrebbe far pensare alla finalità di una
normativa che tenda a far crescere la professionalità della persona
e del giornalismo in Valle e che tenda al sostegno dell'editoria,
in realtà poi, se si legge l'articolo 1, tutto questo castello
dettato dal titolo si sgonfia all'improvviso e si capisce qual è la
finalità vera del Governo regionale che non è quindi quella di
sviluppare l'informazione, ma è quella di finanziare solo chi
pubblicizza il marchio Regione.
Fra l'altro è ben lungi dal risolvere anche il problema del
lavoro nero in quanto i finanziamenti nella loro quantificazione
sono quasi ridicoli, quindi riteniamo che questa legge non tenda a
formare una classe di giornalisti di livello, ma finanzi unicamente
chi fa cassa di risonanza intorno all'attività regionale ed intorno
al potere regionale. Non tende cioè ad avere un'informazione più
seria e più preparata migliorando l'attuale, ma tende invece ad
avere un'informazione asservita al potere.
In qualche modo questa legge rompe il principio di libertà e di
autonomia fra poteri, politiche di informazione e tenta con il
potere e con il denaro di assoldare quest'ultima al potere
regionale anche tramite un'apposita struttura regionale che dovrà -
la norma dice - comunicare con le testate giornalistiche.
Per la verità devo riconoscere che la posta in gioco è modesta,
la previsione finanziaria è fortemente modesta, ma costituisce
comunque uno spreco economico. La legge quindi per noi è del tutto
negativa e il nostro voto sarà contrario poiché non possiamo
assecondare una crescita di uomini servitori del potere anziché
mirare alla crescita di ogni singola individualità della Valle.
Per andare poi al testo di legge, ho già esaminato i contenuti
dell'articolo 1. Sull'articolo 2 vediamo che la preoccupazione -
anche qui riprendendo altre leggi - è quella di andare a prevedere
dei finanziamenti su locali, su strutture e servizi di uso comune
anziché portare maggiormente l'attenzione sulla qualità della
persona e sulla qualità della professionalità.
L'articolo 5 poi crea un'ulteriore burocrazia ed un ulteriore
carrozzone regionale laddove si prevede che la Giunta regionale
individui una sua struttura che, semmai vi fosse qualche rischio
che il giornalista non promuova abbastanza bene quanto è la volontà
del Governo di turno, dovrebbe servire da supporto al giornalista
esterno così da consentire la più celere e completa comunicazione
con le varie testate giornalistiche dei quotidiani, dei periodici e
della radiotelevisione. Dovrebbe essere in qualche modo questa
struttura lo strumento che fornisce l'informazione stessa ai
giornalisti esterni.
Per quanto riguarda l'articolo 6, direi che, anziché usare
questi termini ridondanti: "La Regione, al fine di promuovere il
pluralismo del sistema informativo locale ed il suo adeguato
sviluppo, sostiene le iniziative di qualificazione e di
ammodernamento del settore...", potremmo sostituire la parola
pluralismo con servilismo del sistema informativo perché tutta
questa normativa è incentrata a creare un rapporto di sudditanza
con una categoria fondamentale qual è quella del giornalismo.
Si raggiunge veramente il colmo nel momento in cui si individua
la formazione professionale, dove addirittura la Regione vorrebbe,
senza neppure prevedere l'accordo con gli ordini professionali che
hanno il compito istituzionale di realizzare specifici corsi per
gli operatori di settore, far crescere quasi fin da piccoli una
classe giornalistica ben inquadrata al servizio di pochi.
Credo che, rispetto a questi contenuti, sarebbe stato più serio
fare una convenzione con "Le Monde" a cui far accedere una decina
di giovani per dare loro una preparazione specifica piuttosto che
arrivare a dei progetti di legge di una qualità veramente scadente
che non hanno certo per finalità quella della crescita della nostra
Comunità quanto quella di asservire sempre di più i nostri giovani
a coloro che di volta in volta sono al potere.
Président La parole au Conseiller Squarzino Secondina.
Squarzino (PVA-cU) Vorrei riprendere il discorso da dove lo
aveva lasciato il relatore Borre e vorrei anche far presente che,
probabilmente, l'ottica con cui la nostra forza politica ha
guardato a questa legge è diversa da quella individuata dal
relatore Borre forse perché a noi è mancato il supporto di questa
relazione che spiegava come doveva essere fatta la legge
dell'editoria in Valle d'Aosta. Di fronte alle prime bozze di
questo disegno di legge, la nostra forza politica ha espresso tutta
una serie di rilievi e questi non sono stati presi in
considerazione.
Riteniamo che parlare di informazione sia molto importante
perché è un settore delicato, sappiamo che un sistema democratico è
anche plasmato, è anche sorretto da un sistema di informazione che
lo innerva. Vorrei ricordare al Consigliere Borre che ci sono altri
quotidiani oltre a quelli che lui indicava per esempio, "Il
Corriere della Valle" che ha una buona tiratura e che non appare
dalla sua relazione.
L'informazione è importante, dicevo, perché è proprio attraverso
l'informazione che vengono evidenziati dei dati della realtà e sono
quelli che vengono presentati agli utenti. È tramite quei dati che
vengono poi veicolati sia fatti, sia commenti ed è su questi che si
formano i criteri e i valori di giudizio.
L'informazione è sempre più la traduzione di comunicati
rilasciati dall'ANSA o da altre agenzie mondiali, da organi di
partito, da enti istituzionali e questo rende abbastanza omogenee
le scelte e l'impostazione delle notizie. D'altra parte sappiamo
che la pluralità delle fonti di informazione diventa la reale
difesa della democrazia.
Il disegno di legge che oggi esaminiamo ci sembra più rispondere
all'esigenza di regolamentare la struttura e la finalità della
comunicazione istituzionale che non quella di predisporre le
condizioni perché in Valle si sviluppi: un'informazione pluralista,
capace di essere una voce critica e di diventare uno strumento di
dibattito, di confronto fra le diverse visioni del mondo e della
società; un'informazione che sia anche capace di evidenziare e
correggere le ambiguità o le degenerazioni del potere delle varie
"lobbies": dei gruppi sociali, economici, politici; un'informazione
che sia sempre in grado di dare voce ai pareri alternativi a quelli
che sono i comunicati ufficiali.
Probabilmente, non avendo avuto questo supporto del documento
preparato, come dicevo all'inizio, abbiamo ragionato sulla base di
altri elementi e ci siamo detti che una legge sull'editoria
dovrebbe perseguire queste finalità: razionalizzare l'informazione
istituzionale attraverso tipologie di intervento diverso,
riordinando, da una parte, le procedure e i mezzi della
comunicazione istituzionale per renderla più efficace e più utile e
definendo, dall'altra, le modalità con cui pubblicizzare alcune
attività istituzionali; sostenere e promuovere il pluralismo del
sistema informativo nel suo complesso e nelle sue articolazioni.
Questo significa agire sia nei confronti dell'editoria locale, sia
nei confronti delle altre forme di informazione tenendo però ben
distinti questi due obiettivi senza confonderli l'uno con l'altro.
A noi sembra invece che questo disegno di legge non realizzi questa
chiarezza negli obiettivi: da una parte, e qui riprendo anche
alcune osservazioni fatte da chi mi ha preceduto, il disegno di
legge confonde l'informazione con la comunicazione istituzionale
nell'articolo 1, comma 1; poi non precisa quali sono gli ambiti e
gli strumenti per la pubblicità della comunicazione istituzionale,
dice solo nell'articolo 4 come deve essere la disciplina dei
messaggi pubblicitari, ma queste sono norme deontologiche che tutti
devono rispettare e che sono legate alla deontologia di chi
costruisce messaggi pubblicitari. Nella legge dovrebbero essere
indicati invece quali sono gli ambiti, gli spazi, gli strumenti.
Per esempio, non dice quali requisiti devono avere le testate
giornalistiche, le emittenti radiofoniche o televisive per accedere
alla pubblicità, in questo senso proponiamo una diversa
articolazione dell'articolo 4.
Per quanto riguarda il sostegno alla diffusione e al pluralismo
dell'informazione (articolo 8), viene indicato con chiarezza come
operare nei confronti dell'informazione dell'attività associativa,
politica e sindacale, cioè vengono indicati i settori per i quali
intervenire e anche l'entità dell'intervento.
Per quanto riguarda le imprese di singoli privati o di
cooperative, riteniamo che non sia necessario prevedere gli
interventi di cui all'articolo 2: intanto, non è chiaro se sono a
fondo perso o solo in percentuale, questo la legge non lo dice
anche perché per le spese di acquisto e di ammodernamento dei
locali esistono già leggi regionali che prevedono interventi a
fondo perso per le imprese cooperative. Non vorremmo che la Regione
in questo modo finanziasse iniziative editoriali o di creazione di
servizi e di agenzie di stampa, settore in cui è già stata formata
da un anno una cooperativa sociale con lo scopo precipuo di
"organizzare e gestire agenzie di pubblicità, istituire e gestire
imprese editoriali che provvedono a redigere, stampare,
commercializzare giornali e quotidiani, gestire sedi regionali di
imprese radiotelevisive" e via dicendo. Non crediamo che in una
Regione così piccola, con la presenza pervasiva della Regione in
tutti i settori anche l'editoria e l'informazione privata debbano
diventare la cassa di risonanza di chi governa in Regione.
Questo disegno di legge affida alla struttura regionale compiti
che non le competono, un ruolo quasi centralizzatore nei confronti
degli enti locali e un ruolo di garante della formazione come se
gli ordini dei giornalisti non fossero in grado di esprimere le
loro esigenze o l'Agenzia del lavoro non fosse attenta ai bisogni
formativi di tecnici o professionisti. Per questo chiediamo la
soppressione del II comma dell'articolo 5 e la soppressione
dell'articolo 11.
Questa legge ancora demanda al regolamento decisioni che
potevano essere inserite qui: per esempio, come valutare i
requisiti per essere ammessi ai benefici e l'entità degli aiuti
finanziari per le diverse tipologie di intervento. È vero, c'è un
regolamento, ma questo rimanda altrove tanto più che, essendo stato
questo disegno di legge nei cassetti per quasi due anni, il tempo
per fare il regolamento ci sarebbe stato.
Presentiamo quindi alcuni emendamenti anche se siamo convinti
che è la logica della legge che andrebbe rivista per distinguere in
modo più netto le diverse finalità che sono - le ripeto - la
comunicazione istituzionale, l'acquisto di spazi pubblicitari, e il
sostegno al pluralismo dell'informazione.
Président La parole au Conseiller Ferraris.
Ferraris (GV-DS-PSE) Vorrei fare anch'io alcune considerazioni
su questo tema, tenuto conto del fatto che parlare di informazione
significa parlare di un tema molto delicato in cui molte volte
l'informazione è informazione corretta, ma molte volte è anche
informazione virtuale. Non è la prima volta che succede che la
realtà viene costruita sulle notizie, piuttosto che i fatti dare
vita alle notizie stesse; è un po' una deformazione della stampa
del nostro Paese, conosco meno quella di altri, ma indubbiamente da
noi questo fatto esiste.
Il Consigliere Lanièce diceva prima che c'è una ridondanza di
informazione ed è vero, ma sta alla capacità dei cittadini
selezionare quest'informazione. Certamente la questione non la si
risolve andando verso la chiusura di testate o di emittenti per
avere un'informazione più semplificata. Non credo che fosse questo,
se ho capito male... benissimo... in ogni caso il problema è quello
di garantire un vero pluralismo.
Questa legge regionale - qui concordo con chi lo ha detto in
precedenza - non brilla di particolare originalità però, visto che
ha dei riferimenti a specifiche leggi che sono state elaborate a
livello di altre regioni del nostro Paese - credo che non sia
neanche un errore fare riferimento ad esperienze che già altri
hanno fatto -, vorrei fare un breve excursus su tre leggi di tre
Regioni: Piemonte, Emilia Romagna e Marche.
In Toscana, dove hanno problemi analoghi ai nostri, la Giunta
regionale ha fatto un lavoro, che è contenuto in questo libretto,
che riguarda la definizione di un quadro conoscitivo e delle linee
di intervento per un programma regionale sull'editoria. In questo
lavoro hanno censito le leggi esistenti e consentitemi qualche
minuto che vi leggo alcune delle valutazioni che sono state fatte
rispetto alle leggi in atto nelle altre regioni che sono utili per
quello che intendono fare loro e per capire alcuni problemi della
nostra legge.
La legge regionale del Piemonte è stata fondamentale per la
formulazione di leggi regionali nel settore, questa è una legge del
'90, il suo interesse non è soltanto legato all'ampio spettro di
finalità e iniziative promosse, ma soprattutto all'introduzione di
strumenti di sostegno finanziario alle aziende editoriali locali e
alla circostanza che la Corte costituzionale si sia espressa in
merito, dichiarando non fondata la questione sollevata dalla
Presidenza del Consiglio in relazione agli articoli n. 117 e n. 121
della Costituzione infatti, un primo problema era quello se le
regioni potessero legiferare in materia di informazione. La Corte
costituzionale dice che questo è possibile ma, secondo me, è
importante capirne le motivazioni. La Corte costituzionale ha
respinto la questione di legittimità costituzionale osservando che,
per quanto concerne la lesione dell'articolo n. 117 della
Costituzione, occorre considerare che l'informazione attuata
attraverso i mezzi di comunicazione di massa è attività che si
collega alla fondamentale libertà di diffusione del pensiero e
all'essenziale valore del pluralismo, quindi non può essere ridotta
alla stessa stregua delle materie elencate nell'articolo n.
117.
L'informazione nei suoi risvolti quali la libertà di informare e
il diritto ad essere informati, esprime il presupposto
insopprimibile della riforma dello Stato democratico.
Questo cosa vuol dire? L'impiego di tale presupposto per quanto
concerne le regioni quali soggetti costituzionali investiti di
competenze sia politiche che amministrative, si riferisce a due
aspetti e questo ci può aiutare a capire cosa si dice nell'articolo
1, commi 1 e 2. Il primo aspetto è l'informazione che la Regione è
tenuta ad offrire relativamente alla propria attività e le
informazioni che l'ente può ricevere dalla società che concorrono a
determinare le scelte dell'indirizzo politico. Questo non è
nient'altro di quanto è previsto nei commi 1 e 2 della nostra legge
cioè una comunicazione in cui la Regione dice cosa fa e il
cittadino dice cosa pensa, non vedo strani marchingegni ed altre
cose dietro a queste affermazioni.
Vengo alla legge dell'Emilia Romagna. Una disciplina della
materia che si è servita dell'esperienza della legge piemontese è
la legge del ?92 dell'Emilia Romagna. La legge in 15 articoli
ripercorre la normativa piemontese coniugando i due modi di
intendere la legislazione sull'informazione, esigenza di
comunicazione pubblica da un lato ed assistenza al settore
dall'altro.
La regione Marche che ha fatto l'ultima legge di più recente
approvazione, la legge n. 3/95, "Norme per il sostegno
dell'informazione e dell'editoria locale", introduce ulteriori
elementi di novità che ampliano e rafforzano il sostegno alle
imprese editoriali operanti a livello locale.
Mi pare che la legge regionale della Valle d'Aosta non faccia
altro che seguire queste linee di indicazione, qualcuno può dire
che forse si è peccato di originalità in materia, ma credo che in
ogni caso il percorso sia chiaro.
Nella legge ci sono alcuni elementi che sono stati già
evidenziati che riguardano da una parte l'emersione del lavoro
nero, dall'altra parte il fatto che la legge stessa preveda la
stesura di un regolamento per definire i criteri con cui i
contributi devono essere erogati; questo regolamento verrà votato
dal Consiglio, è quindi un'innovazione che è stata introdotta nel
disegno di legge. Questo consente comunque una garanzia del
pluralismo.
Per quanto riguarda poi tutta una serie di altre questioni, non
sto ad elencare laddove ci sono riferimenti specifici alle leggi
previste nelle altre regioni, ma ad esempio quella della formazione
professionale non è nient'altro che una trasposizione in questa
legge di quanto previsto nella legge regionale dell'Emilia.
Credo che gli ordini professionali abbiano un ruolo ed
un'importanza nel panorama nazionale, ma credo anche che non
possano avere il monopolio di tutto, la formazione può essere una
cosa che viene fatta dall'ordine così come una cosa che viene
svolta da altri enti.
I monopoli sono una limitazione, quindi vanno superati. Non è un
caso che in questo Paese si stia parlando di una riforma degli
ordini professionali anche se sono po' un anacronismo che rimane in
questo Paese rispetto ad una realtà europea.
Concludo dicendo che la legge proposta è una legge che risponde
ad alcune necessità che ci sono rispetto al settore, una legge che
non fa sicuramente dei danni, non vedo preoccupazioni rispetto ad
una riduzione del pluralismo in questa Regione perché il tipo di
modello delineato è chiaro. Se si teme che ci possa essere un
intervento finanziario particolarmente pesante nel settore
dell'editoria, credo che il finanziamento a disposizione della
legge, 100 milioni di ECU, non consenta di costituire Mediaset in
Valle d'Aosta. Infine, credo che il modello legislativo proposto si
situi su un livello di elaborazione che è stata fatta nel nostro
Paese e sicuramente non ad un livello al di sotto di quella che è
la produzione che è avvenuta nelle regioni che, almeno per quanto
riguarda la mia forza politica, sono dal punto di vista di
elaborazione dei punti di riferimento anche perché sono governate
dalle forze di Sinistra che non credono che l'uccisione del
pluralismo possa essere una soluzione per i problemi di gestione
del potere o per questioni così importanti come quella
dell'informazione.
Pertanto il voto del mio Gruppo sarà favorevole a questa legge.
Non condivido alcune dietrologie che sono state fatte in materia,
credo che siano fuorvianti e ho cercato di dimostrarlo, altrimenti
le stesse cose varrebbero anche in altri contesti, non capisco
perché debbano esserci solo qua.
Président La parole au Conseiller Tibaldi.
Tibaldi (Ind) Per alcune brevi considerazioni su questa materia
che, come è già stato detto da chi mi ha preceduto, è importante e
nel contempo delicata.
Una piccola riflessione innanzitutto su quello che è il fenomeno
editoriale a livello nazionale, dove assistiamo dal ?90 in poi ad
un particolare interessamento nei confronti di quella che è stata
la cosiddetta esplosione editoriale, soprattutto a livello italiano
e di conseguenza anche nelle singole realtà regionali.
Dal ?90 in poi c'è una produzione legislativa da parte del
Parlamento che testimonia una volontà politica di andare a sfoltire
la realtà editoriale locale, tendenza che viene accentuata
notevolmente negli anni successivi con altre norme e discipline che
da questo sfoltimento tendono invece a passare ad una vera e
propria compressione, limitazione, riduzione di quella che è la
nascita o il consolidamento di realtà editoriali che negli anni
precedenti erano sorte.
Da un lato è giusto perché prima del ?90 si viveva in un regime
di giungla, da un altro è preoccupante perché la volontà politica
tuttora dominante, in particolare della Sinistra, è quella di
comprimere e distruggere piccole realtà territoriali presenti su
tutto il territorio nazionale.
In Valle d'Aosta c'è una situazione particolare. C'è
innanzitutto un bacino che ha due limiti, il primo è quello della
dimensione umana, quindi l'utenza è particolarmente circoscritta,
il secondo è quello del mercato. Il bacino di mercato anch'esso è
estremamente ridotto con realtà aziendali ed industriali
particolarmente piccole e poco significative anche per permettere
lo sviluppo di un'editoria più consolidata, più completa, meno
pionieristica come diceva anche il Consigliere Borre però, il
quadro editoriale locale è strettamente connesso - come d'altronde
a livello nazionale e in altre regioni, ma qua in maniera più
accentuata - a quel "Regione-centrismo" che perlomeno da parte mia
e anche da parte di altri colleghi è stato sempre fortemente
criticato. L'editoria locale ha sempre sofferto di quella
dipendenza nei confronti dell'ente Regione e per produzione di
notizie: sappiamo bene che le redazioni locali vengono inondate,
come diceva Lanièce, dai comodi fax che arrivano dagli organi
istituzionali e che quindi per pigrizia professionale giornalisti,
collaboratori, fanno prima a ribaltare la notizia che perviene da
queste fonti di informazione piuttosto che approfondirne cause,
conseguenze ed effetti e per vicinanza fra potere politico di volta
in volta dominante e le figure editoriali o giornalistiche che
operano nel settore.
Sulla base dei due presupposti che citavo prima, cioè il limite
dimensionale umano della nostra Regione e il limite del mercato in
Valle d'Aosta, il settore editoriale locale lotta quotidianamente
per la sopravvivenza proprio per l'esiguità delle risorse
disponibili che di conseguenza ne hanno creato una forma di mercato
piuttosto asfittico.
Veniamo alla legge. In questo quadro dal ?94 in poi si cerca di
intervenire con una forma di interessamento da parte della Regione,
in particolare della II Commissione, presieduta dal Consigliere
Borre, che viene investita di una serie di compiti di indagine e
quindi di formulazione di proposte. Si affrontano una serie di
problemi, io ho partecipato ad alcune riunioni all'inizio di questa
Commissione proprio perché anche interessato al settore dopodiché
questi quattro anni si sono svolti con un percorso altalenante dove
ci sono stati dei congelamenti di proposte che sono state fatte e
poi messe nel cassetto. Alla fine prevale questa proposta che
sappiamo è stata confezionata da alcuni giornalisti che sono anche
particolarmente interessati a problemi sindacali, alcuni dei quali
sappiamo essere notoriamente compiacenti al potere politico
esistente e, dopo un parto lungo e travagliato, si arriva a questo
progetto di legge. Un progetto di legge che, come è stato detto da
qualcuno, costituisce un pericoloso miscuglio fra io direi non due,
ma tre nozioni che sono quelle della comunicazione istituzionale,
dell'informazione e anche della pubblicità perché qui ad un certo
punto si parla di comunicazione istituzionale e messaggi
pubblicitari quando sappiamo che c'è anche qui una linea di confine
che deve essere demarcata in maniera più netta proprio per evitare
confusioni e sovrapposizioni e di competenze e di organi
differenti.
Abbiamo infatti il CO.RE.RAT. che fra l'altro "in zona Cesarini"
- come si dice in gergo tecnico - ci ha mandato questa sua nota di
critica nei confronti della legge, abbiamo un'Authority che è stata
recentemente istituita con compiti di sorveglianza sull'andamento
corretto del settore editoriale, poi abbiamo l'Ordine dei
giornalisti che è in fase di costituzione e di conseguenza
l'Associazione stampa valdostana che ha funzioni precise
soprattutto in materia sindacale. Qua si rischia però con
confusione di concetti e con presenza di organi differenti di
creare quella sovrapposizione pericolosa che rischia di degenerare
in conflitti di competenze e soprattutto cattive interpretazioni di
norme che qui invece dovrebbero essere formulate, ma soprattutto
applicate in maniera completamente differente.
La legge è anche il frutto di una raccolta frammentaria di
articoli che sono stati già sperimentati e pubblicati in altre
Regioni fra cui Emilia Romagna, Basilicata, Piemonte; alcune parti
vengono prese non so se per convenienza o per convinzione, altre
parti invece vengono dimenticate.
In particolare sul disegno di legge mi soffermerei su alcuni
articoli. Il primo articolo che è degno di interesse è l'articolo
2, dove si parla di interventi per la localizzazione o
rilocalizzazione di attività informative. I soggetti destinatari
delle norme nel comma 4 di quest'articolo vengono individuati come
quelli che devono avere la sede legale in Valle d'Aosta; questo è
già un limite, non basta avere la sede legale in Valle d'Aosta,
bisogna essere anche operativi in Valle d'Aosta, bisogna avere una
redazione funzionante, bisogna cioè avere quell'insieme di attività
che possono denotare che l'attività editoriale qui viene svolta
perché il punto b) " svolgere attività prevalente di informazione
sulla realtà sociale, economica e culturale valdostana;" non vuol
dire che l'attività viene comunque svolta qui in Valle. Questa
infatti può essere anche svolta da fuori, perché oggi sappiamo che
con un fax o con un colpo di telefono si riesce a fare giornalismo
da una sede che può essere anche decentrata e addirittura esterna a
quello che è un confine che qua viene individuato nel bacino di
utenza valdostana.
Alla lettera c) dell'articolo 2 si richiede che i soggetti
destinatari delle norme abbiano personale tecnico e giornalistico
assunto con regolare contratto di categoria. Questa è una delle
finalità fondamentali che perlomeno si ponevano i proponenti di
questa legge per evitare che ci fosse quel diffuso sommerso che
esiste nel campo editoriale causato da quell'esiguità del mercato
di utenza che costituisce il bacino valdostano che deve essere
ridotto, contenuto o se possibile eliminato però, quanto dispone il
punto c), così formulato, sappiamo che è difficilmente
perseguibile; sappiamo che oggi una redazione che abbia
completamente giornalisti e collaboratori sottoposti ad un
contratto FNSI con i costi che ci sono è difficilmente
traguardabile per qualunque editore presente in Valle. Allora non
so se sia il caso di demandare ad un regolamento successivo o se
non sia piuttosto il caso di cercare di formulare in maniera più
completa e comprensibile, soprattutto anche accessibile per la
qualità e la quantità degli editori presenti in Valle, una norma
che in due righe liquida questo fenomeno di contrattualizzazione
che peraltro è necessaria, ma che non può essere così vasta nella
sua definizione.
Sappiamo che intorno ad una redazione esistono giornalisti di
cui in sede si tende a contrattualizzarne il rapporto e poi una
galassia di collaboratori e informatori che forniscono il loro
prodotto con compensi a ritenuta di acconto.
È bene che questi tre punti che individuano i soggetti
destinatari vengano chiariti con maggiore precisione, altrimenti
qui si lascia adito alla discrezionalità di quel Comitato tecnico
che è previsto negli articoli successivi l'interpretazione di norme
che possono essere applicate favorevolmente per gli uni e
sfavorevolmente per gli altri.
Per quanto riguarda la comunicazione istituzionale, è già stato
detto molto. Mi soffermo invece sull'articolo 4, la disciplina dei
messaggi pubblicitari, dove nell'articolo 4, facendo riferimento al
contenuto dei messaggi pubblicitari e delle iniziative di
comunicazione - e qui, come vedete, si discernono questi due
concetti - non si fa menzione di quello che era stato un altro
obbligo fissato da una legge nazionale, "la Mammì" prima nel ?90 e
poi dalle sue successive modificazioni ed integrazioni che ci sono
state dal ?93 in poi, del cosiddetto riparto pubblicitario. Questa
legge nazionale prevede che una quota della pubblicità
commissionata dall'ente Regione, dagli enti pubblici e dagli enti
territoriali venga destinata alle realtà editoriali locali. Avevo
sollevato questo problema con un'interpellanza nell'autunno del
?95, allora il Presidente mi rispose che nel giro di pochi mesi ci
sarebbe stata la legge sull'editoria, però non mi sembra che,
nonostante questi pochi o tanti mesi che sono passati,
quest'aspetto sia stato trattato nella giusta misura. Anzi, mi
sembra che sia stato in gran parte tralasciato e che costituisca un
aspetto importante per evitare quel fenomeno di assistenzialismo
che qualcuno vuole fare trasparire in questa legge che in realtà
assistenzialismo non è perché è giusto che una parte dei messaggi
pubblicitari che promanano da enti pubblici come la Regione o da
altri enti, ad esempio l'USL o altri enti locali o enti che hanno
valenza territoriale, siano comunque indirizzati come quota che
peraltro è prevista in misura minimale da questa legge nazionale
verso le realtà editoriali locali. Si diceva quando ci sono state
le prime riunioni in II Commissione: da un lato agli editori diamo
e dall'altra pretendiamo ed è giusto perché da un lato si può dare
questa quota di percentuale pubblicitaria, dall'altro lato si
chiede la contrattualizzazione di coloro che lavorano nelle
redazioni. Mi pare però che sia da una parte per quell'assenza di
precisa definizione che evidenziavo nell'articolo 2, comma 4, sui
requisiti, che dall'altra, in quest'articolo 4 e nell'articolo 9
non si siano perseguiti quegli obiettivi e quelle finalità che
presumo tutti quanti volevamo traguardare.
Continuando con l'articolo 5 devo dire che il rischio di questa
legge è anche la discrezionalità della sua applicazione, come
peraltro anche il CO.RE.RAT. ha fatto presente, con una super
struttura che diventa un fulcro intorno al quale ruotano tutti gli
articoli della legge, articoli che naturalmente prevedono la
corresponsione di benefici, di incentivi e a fronte dei quali deve
essere fatta un'indagine, una valutazione preliminare se concederli
oppure no. Qui viene organizzata una struttura, si dice in
particolare: "... la Giunta individua una struttura che: a)
consenta la più celere e completa comunicazione con le varie
testate giornalistiche dei quotidiani, dei periodici e della
radiotelevisione; b) garantisca la programmazione, l'organizzazione
ed il coordinamento di tutte le funzioni di informazione e di
comunicazione poste in essere dalla Regione."
Vorrei sapere se questa struttura è già esistente oppure no, in
caso affermativo si può individuarla già in quello che è l'Ufficio
stampa, Ufficio stampa che sappiamo essere uno dei perni
fondamentali della distribuzione della comunicazione istituzionale;
Ufficio stampa che con questa legge viene ulteriormente potenziato
perché non ha solo il ruolo di produzione e di comunicazione
istituzionale, ma diventa, facendo parte anche con il suo dirigente
e con il collega dirigente della struttura del Consiglio regionale
di quel Comitato tecnico di cui all'articolo 10, un filtro
estremamente discrezionale dei contributi o degli incentivi che
possono essere concessi a favore dell'editoria.
Da questa legge mi sarei aspettato qualcosa di più; è una legge
che così redatta, dopo tanto tempo, dopo tante audizioni, dopo
tanto lavoro, è assolutamente insoddisfacente proprio per le
ragioni che evidenziavo: di confusione di concetti, di estrema
discrezionalità degli organismi che qui sono previsti nel renderla
applicabile e per poterla applicare correttamente e soprattutto di
individuazione di questi soggetti beneficiari che possono essere -
a seconda dell'umore politico del momento - favoriti gli uni e non
favoriti gli altri.
Sulla base di queste considerazioni quindi anticipo che non darò
il mio voto favorevole al disegno di legge a meno che non ci sia la
possibilità - ma penso che i tempi a disposizione non lo consentano
- di rivederla secondo quei criteri che possono favorire il
pluralismo e il consolidamento soprattutto sotto il profilo
qualitativo della realtà editoriale locale.
Président La parole au Conseiller Chiarello.
Chiarello (RC) Questa legge rientra in quel famoso pacchetto di
cui ci siamo lamentati perché appunto passa tutto alla fine. Quando
due anni fa si è iniziato a discutere di una legge
sull'informazione locale pensavamo che la discussione avesse un suo
iter normale, che fossero sentiti gli operatori locali e tutto ciò
che era compreso nell'editoria. Questo che sto dicendo mi viene
confermato da quel libretto della Regione Toscana, da cui ha preso
alcuni spunti qua e là Ferraris, contenente una raccolta di leggi
che sono servite a quella Regione per elaborare la loro legge
regionale. In quella Regione si è seguito un metodo tutto diverso
da quello seguito in questa Regione, dove si è portata la legge in
Commissione senza sentire nessuno fra l'altro, dopo le lamentele
dei giornalisti che per carità saranno una corporazione, ma sono
pur sempre gli operatori del settore, arrivano oggi quelle del
CO.RE.RAT. che è un comitato eletto anche dal Consiglio regionale
che lavora sull'informazione e mi sembrava importante sentirlo
nella formazione di una legge.
Non voglio addentrarmi più di tanto anche perché non sono del
settore e non ho potuto seguire bene la stesura di questa legge,
però mi sembra veramente che ci sia un po' di confusione nella
legge fra la trasparenza dell'informazione e il controllo della
Giunta regionale sull'informazione. Fino adesso mi sembra che il
controllo sia una cosa che va nella direzione contraria alla
trasparenza, vorrei sbagliarmi e vorrei che questa legge desse dei
frutti diversi però, secondo me, non è così e le ultime cose che ha
detto Tibaldi su cosa sarà questa struttura, come sarà formata, le
condivido appieno. Se la struttura sarà l'Ufficio stampa della
Presidenza della Giunta o almeno sarà formata da un membro di
quello e da uno della Presidenza del Consiglio, dove guarda caso la
linea politica è la stessa, ho abbastanza difficoltà a pensare che
il tutto possa dare un'informazione trasparente. Dico che anche la
formazione di questa legge è tutto il contrario della formazione di
una legge a cui abbiano potuto contribuire tutti, una legge cioè
che se non accontenta tutti almeno recepisce i bisogni
dell'editoria in questa Regione.
Non mi sento di votare questa legge però, voglio ricordare che,
quando si prendono ad esempio altre regioni per il modo in cui
hanno elaborato la legge, non si può leggere un pezzettino qua e là
dove interessa, ma bisogna capire, vista la delicatezza del
problema, come altre regioni hanno lavorato per costruire una legge
sull'editoria.
Si dà atto che dalle ore 11.31 presiede il Vicepresidente
Chenuil e che, dalle ore 11.41, riassume la Presidenza il
Presidente Stévenin.
Presidente Se nessun altro chiede la parola, dichiaro chiusa la
discussione generale. Ha chiesto la parola il Presidente della
Giunta, Viérin Dino.
Viérin D. (UV) Sans doute le thème de l'information est un thème
important et délicat. L'information représente un secteur
fondamental de notre société, tant il est vrai que parfois cette
société est même définie en tant que société de l'information. Nous
sommes partis, et je remercie le rapporteur Monsieur Borre de nous
l'avoir rappelé, d'une constatation qui était partagée par tout le
monde, à savoir le modèle actuel, qui réglemente déjà le soutien
des collectivités publiques au secteur de l'information, est un
modèle critiqué sous deux points de vue. Tout d'abord parce que les
soutiens sont liés à la publication de la page de l'Administration
régionale: il n'y a là aucune possibilité d'intervention, on est
obligé de publier la page de l'Administration régionale pour
pouvoir bénéficier des subventions. Au cours de ces années nous
avons assisté à différentes modalités de contestation de cette
méthode. Il nous semblait opportun, tout en maintenant un soutien
aux maisons d'édition, de lier ce soutien non pas à la publication
forcée des nouvelles qui sont rédigées par le bureau de presse de
la Présidence du gouvernement, mais de le lier par contre à
d'autres critères. C'est ce que nous avons essayé de faire avec la
présentation de cette loi.
La deuxième critique par rapport au modèle actuel c'est le fait
qu'il n'y a pas de règles à l'intérieur du secteur de l'information
valdôtaine. Il n'y a pas d'intervention qui vise à une qualité de
l'activité qui est exercée au sein de ce secteur, ni de soutien à
un professionnalisme. C'est vrai, nous avons déjà organisé, en tant
qu'Administration régionale, des cours de formation pour les
journalistes sur la base d'une requête spécifique et c'est ce que
nous avons formalisé au sein de ce projet de loi. C'est qu'ici nous
vivons malheureusement, et surtout dans certains secteurs, dans une
logique de "diétrologie" parce qu'on voit dans n'importe quelle
intention je ne sais pas quelle mesure, tant il est vrai qu'on
arrive à faire des procès aux intentions sur la base d'affirmations
sur des coopératives sociales en utilisant l'objet social de ces
mêmes coopératives. Je trouve que c'est une façon d'aborder les
problèmes qui ne nous amène pas vers quelque chose de constructif
parce que le tout est fondé sur une volonté de voir toujours
derrière les propositions je ne sais quel dessein. Je sais que
Machiavelli fait partie intégrante d'une certaine culture, mais
nous ne sommes pas, malheureusement parfois, si machiavéliques.
Donc, en partant de ces considérations, nous avons voulu donner
certaines orientations au secteur sur la base d'au moins quatre
exigences: un soutien aux maisons d'édition en assurant le respect
du pluralisme; un soutien à la profession de journaliste en
assurant une qualité de ses fonctions; une réglementation de
certains aspects que nous avons essayé de définir dans la loi en
donnant certaines orientations pour des activités qui sont déjà
exercées et en essayant de passer de l'absence de règles des
dispositions actuelles à une première réglementation de ce secteur
et enfin en prenant en charge une exigence qui a été ici
manifestée. L'accent a souvent été mis sur la faiblesse de
l'Administration régionale vis-à-vis de l'extérieur, surtout du
point de vue de la communication. Des bancs de l'opposition on nous
a reproché: par exemple, le phénomène de l'avalanche de la Brenva.
Il y a une nécessité de mieux valoriser cette fonction qui est
essentielle, mais qui n'est pas essentielle seulement à Aoste, elle
est essentielle partout parce qu'il y a une exigence de
communication et cette communication s'effectue par le biais d'une
structure et d'une organisation. Et si en voulant atteindre ces
objectifs nous avons pris en considération des expériences d'autres
régions, il ne me semble pas que nous ayons commis je ne sais quel
crime de lèse-majesté par rapport à des principes autonomistes. Si,
dans le rapport l'on fait référence à une circulaire du Ministère
des affaires étrangères, c'est simplement pour mieux préciser les
conditions pour respecter non pas des dispositions de l'Etat
italien, mais des dispositions de l'Union européenne. Ce sont les
fameux "de minimis" sur lesquelles nous sommes obligés de nous
confronter parce que le soutien à un secteur économique doit tenir
compte des règles qui sont fixées par l'Union européenne vis-à-vis
de la compétitivité ou vis-à-vis des soutiens qui sont offerts à ce
même secteur.
Nous avons donc introduit une série de normes tout d'abord pour
ce qui est du soutien aux maisons d'édition en dépassant ce
principe de la publication de la page de l'Administration régionale
et par contre en liant ce soutien à d'autres critères qui doivent
également tenir compte des conditions prévues, et qui ont été
rappelées par Monsieur Tibaldi, au 4ème alinéa de l'article 2.
Mais de plus, nous avons introduit dans ces conditions
l'obligation concernant le personnel: "avere personale tecnico e
giornalistico assunto con regolare contratto di categoria", en
essayant de répondre à une exigence spécifique qui nous avait été
présentée par l'Association des journalistes et que nous
partageons.
Le fait d'avoir prévu à l'article 9 un seul chapitre budgétaire
nous permet de répondre à l'exigence qui avait été sollicitée par
Monsieur Tibaldi; c'est la réponse que nous avons voulu donner et
c'est l'instrument qui nous permettra d'y donner application. De
même le dernier alinéa de cet article 9 prévoit que "Il
dirigente... trasmette annualmente alla competente commissione
consiliare il riepilogo delle spese di pubblicità della
Regione.".
Il y a donc un maximum de transparence dans cette direction.
Ce ne sera pas le Gouvernement qui fixe les critères, ce sera
l'Assemblée régionale; dans les 120 jours suivant l'entrée en
vigueur de cette loi c'est le Conseil régional qui établit les
critères en fonction desquels l'on pourvoit à la répartition de ces
bénéfices et des différentes interventions et donc le Gouvernement
n'a pas voulu s'attribuer cette fonction. Compte tenu de
l'importance du secteur, il y aura la possibilité de débattre sur
les critères qui seront appliqués par cette Commission technique
pour l'information. Il est vrai, il y a les deux Responsables des
bureaux de presse de l'Administration: il nous a paru opportun de
prévoir leur présence à l'intérieur de cette Commission compte tenu
de sa fonction technique avec le représentant des journalistes, le
représentant de la presse valdôtaine, un délégué du CO.RE.RAT. et
le représentant des maisons d'édition. Il nous semble avoir prévu
un maximum de participation pour que l'on puisse en toute
transparence vérifier quelles seront les interventions prévues.
Pour ce qui est des activités de formation, l'article 11 reprend
les procédures actuelles de formation du plan des activités
professionnelles. La Région exerce une fonction de promotion, sur
la base des exigences qui sont exprimées, elle peut les organiser
soit directement, soit en convention. Pourquoi nous avons inséré
ces deux possibilités? Sur la base entre autres de l'expérience. Il
n'y a pas la volonté de l'Administration d'organiser directement,
mais nous l'avons fait par le biais de l'Agence de l'emploi sur
requête de l'Ordre des journalistes. Si, par contre l'Ordre des
journalistes veut organiser directement ces activités, il y a la
possibilité de le faire: "... mediante convenzioni in
collaborazione con enti pubblici e privati.".
Donc aucune volonté de centralisation, mais une possibilité
d'utiliser les instruments et les moyens qui seront considérés les
plus utiles en collaboration avec les organismes qui représentent
les journalistes.
Nous estimons en conclusion qu'il s'agit d'une intervention
susceptible d'être modifiée successivement sur la base de
l'expérience, mais qui représente, par rapport à la situation
actuelle, une amélioration et qui permet d'atteindre je ne dis pas
toutes les finalités que la IIème Commission s'était posées, mais
de les atteindre en grande partie et surtout de donner le la à ce
qui a été défini par l'Association de la presse valdôtaine un
circuit vertueux susceptible d'améliorer les rapports, la qualité
et les fonctions de l'information à l'intérieur de notre
Région.
Président On passe à l'examen du projet de loi dans le texte
rédigé par la IIème Commission. A l'article 1er il y a les deux
amendements présentés par les Conseillers Squarzino Secondina et
Florio, dont je donne la lecture:
Emendamenti Articolo 1, comma 1 sostituire "informazione locale"
con "la comunicazione istituzionale"
Articolo 1, comma 2, inserire dopo "alla comunità", "di
promuovere l'approfondimento, il dibattito e il confronto delle
idee sulle più importanti questioni istituzionali, politiche,
economiche e sociali così da concorrere...".
Président La parole au Conseiller Squarzino Secondina.
Squarzino (PVA-cU) Per illustrare i due emendamenti che abbiamo
proposto e che rispondono all'esigenza di cui parlava prima
Ferraris, cioè si tratta di distinguere nettamente le due funzioni,
da una parte la Regione che dice quello che fa nel comma primo:
allora, in questo caso, non si tratta di informazione locale, ma si
tratta di comunicazione istituzionale e dall'altra, con il secondo
emendamento, per dire nel secondo comma che cosa fare per garantire
l'informazione ai cittadini. La proposta è quella di chiarire
meglio cosa si intende per informazione, quali sono queste
finalità. Pertanto leggo il testo comprensivo dell'emendamento: "La
Regione, anche per favorire forme di comunicazione che consentano
alla comunità di promuovere l'approfondimento, il dibattito e il
confronto delle idee sulle più importanti questioni istituzionali,
politiche, economiche e sociali così da concorrere all'attività
legislativa e alla programmazione regionale,...". In questo modo
viene meglio chiarito che il 2° comma è finalizzato a sostenere
l'informazione; è l'informazione che consente alla Comunità un
dibattito, un approfondimento e un confronto.
Président La parole au Conseiller Dujany.
Dujany (Aut) Per esprimere il nostro dissenso anche con
riferimento all'emendamento proposto dal Consigliere Squarzino
perché siamo in linea con quanto indicato dal CO.RE.RAT. su quelli
che dovrebbero essere i fini istituzionali della normativa e cioè
che la Regione emana la legge per l'editoria locale al fine di
sostenere la pluralità dell'informazione per incentivare la
crescita della società civile e con questo anche la professionalità
dei giornalisti in Valle. Quindi non ci ritroviamo assolutamente
con l'esigenza di modificare semplicemente questo termine di
informazione locale con comunicazione istituzionale, ma sotto
questo profilo devo chiedere anche alcune informazioni all'Ufficio
di presidenza. Dov'è finito il bollettino dell'attività del
Consiglio regionale? Poiché questo era lo strumento attraverso il
quale far avere alla popolazione l'informazione sull'attività della
Regione. Che tipo di lavoro è stato fatto da parte dei giornalisti?
Mi risulta che erano già stati nominati i giornalisti. Mi pare
addirittura - e sotto questo profilo vorrei chiedere informazioni -
che fosse stato già indetto un appalto per la stampa. Alcuni
giornalisti hanno già portato molti articoli, sono stati pagati,
stanno lavorando? Perché con questa legge si riporta ancora una
volta a tutta la Giunta regionale la competenza, ma l'abbiamo
capito che ancora una volta l'articolo 5 riporta tutto nelle mani
della Giunta regionale per cui tutto quello che è stato fatto a
livello di aula consiliare viene delegittimato?
Pertanto l'emendamento si pone in totale contrasto con
l'attività dell'Ufficio di Presidenza, che noi condividevamo. Le
finalità di questa norma potevano benissimo trovare
concretizzazione con quel bollettino regionale che doveva uscire,
ci chiediamo che fine ha fatto quest'iniziativa.
Président On vote les deux amendements:
Présents: 28
Votants: 5
Favorables: 4
Contraires: 1
Abstenus: 23 (Agnesod, Bionaz, Borre, Chenuil, Dujany, Ferraris,
Lanièce, Lanivi, Lavoyer, Louvin, Mafrica, Marguerettaz, Perrin C.,
Perrin G.C., Perron, Piccolo, Rini, Stévenin, Tibaldi, Vallet,
Vicquéry, Viérin D., Voyat)
Le Conseil n'approuve pas.
Président On vote l'article 1er:
Présents et votants: 29
Favorables: 20
Contraires: 9
Président On vote l'article 2:
Présents et votants: 29
Favorables: 20
Contraires: 9
Président A l'article 3 il y a l'amendement présenté par les
Conseillers Squarzino Secondina et Florio, dont je donne la
lecture:
Emendamento Articolo 3, comma 2, lett. e) sostituire con "ad
educare alla tutela della salute, dell'ambiente, del patrimonio
culturale ed artistico, dei beni pubblici e ai valori della pace,
della solidarietà e della multiculturalità."
Président La parole au Conseiller Squarzino Secondina.
Squarzino (PVA-cU) Per sottolineare che, nel momento in cui
individuiamo quali sono gli ambiti di educazione che riteniamo
importanti, cioè quali sono i valori importanti per la nostra
collettività, non dobbiamo solo riferirci alla salute (che sarebbe
a tutela più che a difesa) e poi all'ambiente, al patrimonio
culturale ed artistico, i beni pubblici, ma ci sono anche valori
immateriali come la pace, la non violenza, la multicultura.
Président On vote l'amendement:
Présents: 28
Votants et favorables: 20
Abstenus: 8 (Dujany, Lanièce, Lanivi, Linty, Marguerettaz,
Mostacchi, Piccolo, Tibaldi)
Président On vote l'article 3 dans le texte amendé:
Articolo 3 (Comunicazione di pubblica utilità)
1. È considerata comunicazione di pubblica utilità qualsiasi
atto di comunicazione istituzionale destinato a diffondere un
messaggio di interesse pubblico e diretto all'esterno
dell'Amministrazione, utilizzando le tecniche promozionali di
informazione o comunque ogni azione afferente al campo della
pubblicità.
2. Le iniziative di comunicazione di pubblica utilità sono
dirette:
a) a far conoscere l'attività legislativa, amministrativa e di
programmazione della Regione ed in particolare l'applicazione da
parte della stessa delle leggi e degli altri atti di rilevanza
sociale, dei programmi e dei piani di sviluppo, nonché delle
direttive comunitarie e degli altri atti della CEE;
b) a valorizzare l'immagine della Valle d'Aosta, ad esclusione
delle campagne pubblicitarie turistiche;
c) a migliorare la conoscenza dei servizi pubblici prestati in
ambito regionale e delle modalità di accesso ai medesimi;
d) a realizzare, nell'ambito delle competenze regionali, azioni
di comunicazione seriale dirette alla crescita civile della
società;
e) ad educare alla tutela della salute, dell'ambiente, del
patrimonio culturale ed artistico, dei beni pubblici e ai valori
della pace, della solidarietà e della multiculturalità.
Présents: 27
Votants: 26
Favorables: 21
Contraires: 5
Abstenus: 1 (Chiarello)
Président A l'article 4 il y a l'amendement présenté par les
Conseillers Squarzino Secondina et Florio, dont je donne la
lecture:
Emendamento Articolo 4 sostituire con:
"Articolo 4 (Strumenti della comunicazione istituzionale)
1. La regione pubblicizza le sue attività con mezzi informativi
propri e tramite l'acquisto di spazi pubblicitari su testate di
informazione o su emittenti radiotelevisive.
2. Le testate giornalistiche debbono avere una periodicità
almeno quindicinale e debbono stampare almeno n. 2000 copie.
3. Le emittenti radiofoniche e televisive debbono dedicare
almeno il 30 percento a titolo gratuito della propria
programmazione all'informazione locale.
4. Sono esclusi dagli interventi gli organi di informazione che
utilizzano più del 70 percento del proprio spazio per passaggi ed
inserzioni pubblicitarie."
Président La parole au Conseiller Squarzino Secondina.
Squarzino (PVA-cU) Come già avevo accennato nell'introduzione,
le cose che sono elencate in quest'articolo 4 sono cose che,
ripeto, fanno parte della deontologia. Fra l'altro non è che il
contenuto dei messaggi pubblicitari e delle iniziative di
comunicazione disciplinate dalla presente legge devono essere
conformi ai seguenti principi, ma tutti i messaggi pubblicitari li
devono rispettare. Riteniamo che questo tipo di articolo sia
pleonastico, mentre è più importante - e su questo la legge tace -
come viene regolamentata la pubblicità dei propri interventi e
delle proprie informazioni da parte della Regione.
Pertanto riteniamo importante che si indichino gli strumenti che
la Regione usa al di là dei propri organi di stampa per far sì che
le informazioni che la riguardano vengano pubblicizzate sia da
televisioni, sia da testate di informazione. Prima cosa: è
importante indicare che c'è questo tipo di finalità; seconda cosa,
vanno anche indicati i requisiti che devono avere le testate
giornalistiche o le emittenti radiofoniche che possono accedere a
queste pubblicità. Non solo, viene anche detto con molta chiarezza
che chi già vive della propria pubblicità, quindi chi ha più del 70
percento del proprio spazio per passaggi ed inserzioni
pubblicitarie, chiaramente non ha un pubblico che la Regione stima
sufficientemente interessato per accedere a questo tipo di
informazione.
Faccio presente che quest'articolo è stato preso dalla legge
delle Marche, nel senso che non è che quello che fanno le altre
regioni non vada bene, ma si tratta di scegliere in modo da dare lo
spettro complessivo delle iniziative che come Regione dobbiamo
sostenere e regolamentare.
Président On vote l'amendement:
Présents: 30
Votants: 5
Favorables: 4
Contraires: 1
Abstenus: 25 (Agnesod, Bavastro, Bionaz, Borre, Chenuil, Dujany,
Ferraris, Lanièce, Lanivi, Lavoyer, Linty, Louvin, Mafrica,
Marguerettaz, Perrin C., Perrin G.C., Perron, Piccolo, Rini,
Stévenin, Tibaldi, Vallet, Vicquéry, Viérin D., Voyat)
Le Conseil n'approuve pas.
Président On vote l'article 4:
Présents et votants: 30
Favorables: 21
Contraires: 9
Président A l'article 5 il y a l'amendement présenté par les
Conseillers Squarzino Secondina et Florio, dont je donne la
lecture:
Emendamento Articolo 5, sopprimere il secondo comma.
Président La parole au Conseiller Squarzino Secondina.
Squarzino (PVA-cU) Ho ascoltato attentamente le osservazioni
fatte nella sua replica dal Presidente della Giunta, ma qui è
proprio un discorso - come cercavo di spiegare nella mia relazione
- di distinzione di ruoli.
Alla struttura organizzativa, che è prevista all'interno
dell'Amministrazione e che ha la funzione che ritengo molto utile e
importante di curare la comunicazione istituzionale, come è detto
in modo chiaro alle lettere a) e b) del primo articolo, a questa
struttura non dobbiamo dare altre funzioni che attengono ad altri
ambiti di azione della Regione, nel senso che il comma 2 lett. a)
dice che quest'Ufficio regionale deve funzionare un po' come un
centro studi degli enti locali per quanto riguarda l'informazione.
Questo, secondo me, è accentrare in Regione delle competenze che,
nell'ottica dell'autonomia, vogliamo dare agli enti locali.
In secondo luogo, non è compito di questa struttura, che deve
pensare alla comunicazione istituzionale, mettersi ad organizzare
corsi di formazione o di aggiornamento, non è questo il suo
compito.
Quindi questo è il motivo per cui chiediamo che venga tolto il
comma 2 proprio per non confondere le diverse funzioni che devono
svolgere i vari organismi rispetto alle tre diverse articolazioni
che deve avere l'azione della Regione rispetto all'informazione.
Che sono, ripeto: la comunicazione istituzionale per cui questa
struttura va bene, la pubblicità per cui non è neanche tanto
adatta, ma soprattutto il sostegno all'informazione rispetto alla
quale questa struttura non deve assolutamente entrare in quello che
è il sostegno all'informazione locale.
Président La parole au Président du Gouvernement, Viérin
Dino.
Viérin D. (UV) Nous devons toujours considérer que nous sommes
une petite réalité. Nous ne pouvons pas multiplier les structures,
les services, nous devons au contraire valoriser au mieux le
professionnalisme qui existe à notre intérieur.
Ce deuxième alinéa n'impose rien aux collectivités locales, ce
n'est pas une obligation pour les collectivités locales de se
servir de... Evidemment, compte tenu des compétences, qui sont
présentes à l'intérieur de cette structure, nous pouvons leur
demander d'être un centre d'orientation et de consultation dans un
esprit de collaboration avec les collectivités locales pour ce qui
est la réalisation de plans et de procédures.
En deuxième lieu, il y a l'exigence d'organiser des activités de
formation professionnelle pour améliorer la qualité des
prestations.
Ce n'est pas cette structure qui réalisera, qui donnera
application aux projets de formation. Pour ce faire nous avons créé
un centre de formation. Ce n'est pas non plus cette structure qui
définira le plan. Le procédé de formation de ce plan est déjà
codifié et ne subit aucune modification. Ce n'est pas avec la
présence de l'agence de l'emploi, que nous avons supprimé
l'Assessorat de l'industrie; les fonctions de programmation dans le
secteur spécifique industriel sont encore de la compétence de
l'Assessorat des travaux publics et des autres différents services
des assessorats. Il nous paraissait donc opportun d'attribuer
également cette compétence du point de vue simplement de la
programmation.
L'Agence pour l'emploi recueillera toutes ces différentes
exigences vu qu'elle n'a pas toutes ces compétences à son
intérieur. C'est vrai, elle remplit une fonction de relais, mais
elle doit utiliser les compétences qui existent à l'intérieur des
différents services. Elle recueille toutes ces instances, elle les
insère dans le plan régional des activités professionnelles et
ensuite, en ce qui concerne leur réalisation, ce seront d'autres,
les centres de formation professionnelle ou les conventions avec
d'autres centres de formation, ou directement avec des associations
ou des entreprises, qui donneront application à ces
initiatives.
Donc, c'est pour ces raisons que nous maintenons ce deuxième
alinéa et que nous nous abstiendrons sur l'amendement proposé.
Président On vote l'amendement:
Présents: 29
Votants et favorables: 4
Abstenus: 25 (Agnesod, Bavastro, Bionaz, Borre, Chenuil, Dujany,
Ferraris, Lanièce, Lanivi, Lavoyer, Linty, Louvin, Mafrica,
Marguerettaz, Mostacchi, Perrin C., Perrin G.C., Perron, Rini,
Stévenin, Tibaldi, Vallet, Vicquéry, Viérin D., Voyat)
Le Conseil n'approuve pas.
Président On vote l'article 5:
Présents et votants: 30
Favorables: 21
Contraires: 9
Président A l'article 6 il y a l'amendement présenté par les
Conseillers Squarzino Secondina et Florio, dont je donne la
lecture:
Emendamento Articolo 6 comma 2. Lettera d) "prevedere contributi
per incentivare il plurilinguismo nei notiziari radiotelevisivi e
negli articoli dei periodici e delle Agenzie".
Président La parole au Conseiller Squarzino Secondina.
Squarzino (PVA-cU) La proposta è quella proprio nell'ottica del
discorso che si faceva stamani sull'università, sulla necessità di
un'apertura plurilingue, di prevedere contributi per incentivare il
plurilinguismo nei notiziari radiotelevisivi, negli articoli dei
periodici e delle agenzie.
Ricordo che non c'è solo il francese, il francoprovenzale, ma
c'è anche il tedesco. Quindi in un'ottica in cui vogliamo aprirci a
tutta l'Europa, può essere utile rappresentare quest'esigenza anche
in questa sede.
Président On vote l'amendement:
Présents: 30
Votants: 12
Favorables: 6
Contraires: 6
Abstenus: 18 (Agnesod, Bionaz, Borre, Chenuil, Dujany, Ferraris,
Lanièce, Lanivi, Lavoyer, Mafrica, Marguerettaz, Perron, Piccolo,
Stévenin, Tibaldi, Vallet, Vicquéry, Viérin D.)
Le Conseil n'approuve pas.
Président On vote l'article 6:
Présents: 30
Votants: 29
Favorables: 20
Contraires: 9
Abstenus: 1 (Linty)
Président On vote l'article 7:
Présents: 30
Votants: 29
Favorables: 20
Contraires: 9
Abstenus: 1 (Linty)
Président On vote l'article 8:
Présents: 30
Votants: 29
Favorables: 20
Contraires: 9
Abstenus: 1 (Linty)
Président On vote l'article 9:
Présents: 30
Votants: 29
Favorables: 20
Contraires: 9
Abstenus: 1 (Linty)
Président On vote l'article 10:
Présents: 30
Votants: 29
Favorables: 20
Contraires: 9
Abstenus: 1 (Linty)
Président A l'article 11 il y a l'amendement présenté par les
Conseillers Squarzino Secondina et Florio, dont je donne la
lecture:
Emendamento Articolo 11 sopprimere.
Président La parole au Conseiller Squarzino Secondina.
Squarzino (PVA-cU) Non sto a riprendere le cose già dette,
volevo solo far notare che l'articolo 11 è collegato all'articolo
5.
Volevo sottolineare il motivo dell'importanza di questi due
emendamenti. La struttura regionale, quel tipo di struttura
regionale è una delle più delicate che ci siano, è una di quelle
che ha più valenza politica tant'è vero che gli incarichi di Capo
gabinetto Ufficio stampa della Regione e della Giunta sono più
fortemente fiduciari degli altri incarichi. Allora non possiamo
attribuire ad una struttura che è fortemente politica, ed è giusto
che sia così, caratteri di tipo diverso, più tecnico-informativo,
di sostegno alla formazione e via dicendo. Questo è il motivo per
cui non votiamo l'articolo 11.
Président On vote l'amendement:
Présents: 30
Votants: 10
Favorables: 4
Contraires: 6
Abstenus: 20 (Agnesod, Borre, Chenuil, Dujany, Ferraris,
Lanièce, Lanivi, Lavoyer, Linty, Louvin, Mafrica, Marguerettaz,
Perron, Piccolo, Stévenin, Tibaldi, Vallet, Vicquéry, Viérin D.,
Voyat)
Le Conseil n'approuve pas.
Président On vote l'article 11:
Présents: 30
Votants et favorables: 21
Contraires: 9
Président On vote l'article 12:
Présents: 30
Votants et favorables: 21
Contraires: 9
Président On vote l'article 13:
Présents: 30
Votants et favorables: 21
Contraires: 9
Président On vote l'article 14:
Présents: 30
Votants et favorables: 21
Contraires: 9
Président On vote l'article 15:
Présents: 30
Votants et favorables: 21
Contraires: 9
Président On vote l'article 16:
Présents: 30
Votants et favorables: 21
Contraires: 9
Président La parole au Conseiller Lanivi pour déclaration
d'intention.
Lanivi (Aut) L'atteggiamento contrario a questo provvedimento
del Gruppo a cui appartengo è già stato sottolineato da chi mi ha
preceduto. Volevo solo aggiungere alcune annotazioni per
sottolineare questa posizione ferma del Gruppo degli
Autonomisti.
Primo: distinzione fra forma e sostanza. Nella sostanza questa
proposta di legge ha due contenuti molto chiari, si tratta di dare
dei sussidi, si tratta di sostenere una burocrazia accentrata.
Nella forma si usa un termine falsificante ed ingannevole:
l'informazione che con questa legge non c'entra assolutamente nulla
e qui vorrei fare alcune considerazioni.
Questo fatto mi disturba ed è un fatto forse personale che può
interessare poco gli altri consiglieri perché in questi ultimi
tempi ho avuto modo di sfogliare delle raccolte di periodici della
Valle d'Aosta in un momento molto difficile, quello della prima
guerra mondiale. Cosa ho scoperto? E lo dico per smentire coloro
che ritengono piccola la dimensione valdostana, ma dato che nei
primi venti anni di questo secolo la Valle d'Aosta non contava più
abitanti degli attuali, occorre porsi alcuni interrogativi.
Come mai esistevano dei periodici informativi? Ho usato il
plurale perché erano più di uno.
Perché ci scrivevano delle persone talmente intelligenti da
essere in grado di interpretare dalla piccola realtà valdostana
fatti internazionali. Su un periodico - preciso: un periodico
sobrio, carta non patinata, formato semplice - si parlava di
Angleterre, Allemagne, si giudicavano i fatti politici dalla Valle
d'Aosta interpretandoli rispetto agli interessi della Valle
d'Aosta, oltre che i fatti interni. Erano giornali senza
pubblicità, non avevano questo sostegno, erano probabilmente letti
e comperati, non solo ma la Valle d'Aosta rappresentava un fatto
eccezionale anche a livello europeo perché è stata fra le prime e
le poche realtà che ha introdotto il giornale nei locali pubblici.
Pochi lo sapranno, ma quella del giornalismo e dell'informazione
era una delle glorie della tradizione della Valle.
Allora i problemi dell'informazione sono i seguenti: come mai la
gente non legge? E non legge neanche i giornali patinati, né
colorati, né regalati. Perché c'è un silenzio strano degli
intelligenti in Valle? Ci siamo mai chiesti perché personaggi
ritenuti dal punto di vista culturale, della preparazione,
dell'attenzione da questa Comunità, sono stranamente in silenzio?
Questi sono i problemi veri dell'informazione.
Poi ci sono i problemi fasulli, cioè non fasulli, sono problemi
che hanno una loro dimensione, ma altre dimensioni e cioè come
sostenere quelle attività che campano stampando giornali che
nessuno legge. Questo è il vero punto.
Se faccio quest'intervento, lo faccio perché qui si tocca una
delle corde essenziali del concetto e della vita autonoma di questa
Comunità e questo rappresenta un allineamento ma in basso della
realtà italiana. Faccio degli esempi. In certi paesi i cittadini in
numero di 600 ogni 1000 comprano un quotidiano, mi riferisco alla
realtà giapponese, ai paesi europei del centro-nord. Nel nostro
Paese il rapporto da 600 su 1000 scende a poco più di 100 con
tendenza alla diminuzione. Sono quotidiani che hanno la pubblicità,
hanno colori, hanno titolazioni sempre su sette colonne, allora
qual è il motivo? Molto probabilmente perché non c'è nessuna
opinione su questi giornali se non quella di esprimere le tendenze
e gli interessi dei padroni di questi giornali che nel nostro Paese
si riducono a 4-5 famiglie. Basta la sera schiacciare il tasto di
televideo alla televisione e guardare a pagina 119 le titolazioni
di tutti i giornali per scoprire che nelle prime pagine sono stati
trattati gli stessi argomenti. È probabile allora che il cittadino
sia poco interessato a questo tipo di informazione che non è
nient'altro che l'amplificazione degli interessi finanziari,
industriali ed economici che stanno dietro a queste testate che non
dicono nulla e non informano di nulla. E quando dico questo, mi
riferisco agli interessi reali della gente perché questi sono altri
interessi.
Secondo me questo è il vero problema dell'informazione, cioè se
la gente non trova nei giornali che acquista notizie sulla propria
condizione, sui propri problemi, una visione chiara degli
intendimenti degli organismi pubblici, è probabile che questi
giornali non vengano comprati. Quindi chi li stampa si trova in
panne, quindi c'è qualcuno che deve sopperire alla differenza fra
entrate e spese nei vari bilanci. Questo è il vero problema
dell'informazione perché va da sé che se l'informazione è
un'esigenza, i giornali che informano dovrebbero essere comperati e
portare dei bilanci non dico positivi, ma quasi.
Questo è il motivo che ci porta a dire no a questa legge, non
tanto per quello che in definitiva rappresenta, ovvero
distribuzione di un po' di sussidi, aumento di un po' di
burocrazia, quindi siamo sulla linea di una politica calante
destinata all'insuccesso, una politica che si sta chiudendo perché
non guarda i veri problemi. Ma mi preme sottolineare proprio in
quest'occasione come questo modo di agire urti ed offenda una delle
glorie di questa Comunità che, seppure piccola, in tempi molto più
difficili ha saputo trovare forme per valorizzare le intelligenze
al suo interno e comunicare al cittadino senza avere bisogno di
aiuti finanziari che in molti casi sono penosi e quindi producono
questo stato di confusione che deriva solo da ripartizione di
contributi e dal beneficio che questa o quella categoria, questo o
quel gruppo possono ricevere.
Queste sono, lo ribadisco, le motivazioni per le quali il nostro
Gruppo in modo convinto dice no a questa legge.
Président La parole au Conseiller Squarzino Secondina.
Squarzino (PVA-cU) Credo che dal modo con cui abbiamo presentato
gli emendamenti e da come sono stati votati, emerga chiaramente
come il nostro Gruppo voti contro questo disegno di legge proprio
perché, nel momento in cui si parla di informazione, nel momento in
cui si interviene finanziariamente per favorire l'informazione, se
non si tengono ben separati il momento istituzionale con il momento
dell'informazione, si fa una confusione che impedisce di fatto, al
di là delle intenzioni, la libertà di espressione.
Président Je dois une réponse au Conseiller Dujany. Il est
évident que nous avons connu pas mal de difficultés pour donner
application à cette loi, elle est là depuis longtemps, depuis
l'autre législature, la loi qui prévoit la revue du Conseil
régional. Je dois dire combien on s'est battu pour réaliser cette
revue. Finalement on est arrivé à l'appel d'offres, mais encore là
des difficultés existent en raison de la loi, il y a trop des
partenaires dans cette loi et ce n'est pas facile de dépasser les
difficultés. Je crois que le devoir du prochain Conseil régional
sera de revoir cette loi; comme il arrive dans plusieurs régions,
il y aura une revue d'information du Conseil et peut-être une revue
d'information du Gouvernement.
Si je peux ajouter encore quelque chose, je peux dire que
l'opposition a toujours cru que la revue pouvait devenir un
instrument du Gouvernement. Peut-être le Gouvernement a cru que la
revue pouvait donner trop d'espace à l'opposition et de là on n'est
pas sorti à tout aujourd'hui.
On vote la loi dans son ensemble:
Présents: 30
Votants et favorables: 21
Contraires: 9
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK