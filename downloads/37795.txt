Consiglio Regionale della Valle d'Aosta - Oggetto del Consiglio n. 1462 del 7 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
SPORT E TEMPO LIBERO
Enti e Società sportive
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1462 del 7 ottobre 2015 - Resoconto
OGGETTO N. 1462/XIV - Interrogazione: "Situazione dei costi
per le figure del direttore tecnico nelle società di impianti a
fune".
Presidente
- Punto 13 all'ordine del giorno. Per la
risposta la parola all'Assessore Marguerettaz.
Marguerettaz (UV) -
Grazie.
Per la prima domanda, si premette che la normativa regionale sul
personale degli impianti a fune, la deliberazione 418 del 2012,
prevede che il direttore di esercizio, figura obbligatoria su ogni
impianto a fune, non possa occuparsi di più di un certo numero di
impianti, anche in funzione della loro ubicazione e importanza.
Sono quindi necessarie diverse figure per coprire tutto il
territorio valdostano, tenendo anche conto che i direttori di
esercizio dipendenti delle società spesso non svolgono altri ruoli
all'interno dell'azienda. Sul totale dei comprensori valdostani
sono ad oggi presenti nove direttori di esercizio.
Rispondo alla seconda e alla terza domanda, dicendo che
complessivamente sono tre le risorse interne e sei le risorse
esterne, quindi dei nove un terzo è rappresentato da risorse
interne e due terzi da risorse esterne. Ma guardiamo caso per caso.
Per il comprensorio Ayas, Gressoney-Saint-Jean,
Gressoney-La-Trinité, Brusson, Champorcher e Antagnod, viene svolto
internamente. Il costo è di 110 mila euro e questo compenso
comprende, oltre la direzione di esercizio: responsabile
dell'ufficio tecnico, direttore operativo per il settore degli
impianti a fune, direzione dei lavori per la costruzione di nuovi
impianti di risalita, le revisioni e le costruzioni di piste e
impianti di innevamento. Per quanto attiene ai
fringe
benefit
, c'è il telefono e l'autovettura di uso promiscuo.
Per il comprensorio di Courmayeur invece è esterno. Il costo è
di 190 mila 315 euro, il contratto è con una società e comprende le
seguenti ulteriori attività, molte delle quali esulano dalla
direzione di esercizio: stesura programmi manutentivi, gestione
archivio tecnico, programmazione revisioni generale e speciale,
supervisione impalmature, test fune e prove non distruttive, tutti
gli adempimenti relativi all'anti infortunistica, pratiche verso
vigili del fuoco, misure di terra, esecuzioni prove non distruttive
in tutte le revisioni, sostituzione all'interno della società di
diversi ingegneri che fanno la ridondanza. Non ci sono
benefit
.
Per il Monte Bianco, abbiamo una figura esterna che costa 30
mila euro. Svolge attività di direzione di esercizio e consulenza
aziendale e non ci sono benefit. Per La Thuile abbiamo invece una
risorsa interna e il costo della direzione è 67 mila e 900 euro.
Svolge attività di direzione di esercizio e di direzione tecnica,
inoltre svolge la funzione di direzione lavori, progettista per
lavori interni, coordinatore della sicurezza e responsabile della
qualità e della privacy; di benefit non ce ne sono.
Per quello che è della Cervino, il costo è di 80 mila 178 euro
ed è una risorsa interna. L'importo si riferisce alle sole funzioni
svolte all'interno dell'azienda come direzione di esercizio; nessun
benefit è relativo all'attività di direzione di esercizio. Cime
Bianche: c'è un esterno e il costo è 11 mila 544 euro. Svolge la
mera funzione di direzione di esercizio e non ci sono benefit.
Anche a Torgnon c'è esterno che costa 17 mila 160 euro e svolge
attività di direzione di esercizio; non ci sono benefit. Chamois, è
anche questo esterno, costa 7 mila 93 euro e svolge pura attività
di direzione di esercizio; nessun benefit.
In ultimo abbiamo il
domaine
di Pila, Crévacol e Cogne
che ha un esterno e il costo è 97 mila 760 euro. Svolge attività di
direzione di esercizio e di consulenza sugli impianti a fune, in
particolare: supporto tecnico, interlocuzione con il personale di
esercizio e con ditte o enti esterni per tutte le problematiche
manutentive o di esercizio, gestione carteggio con tutti gli enti
competenti per quanto riguarda l'esercizio, (Regione, ditte e
costruttori), la programmazione delle attività di manutenzione
ordinaria, straordinaria e relativo controllo
in progress
con i capiservizio, la gestione di tutta la documentazione
necessaria per il compimento delle revisioni speciali, la redazione
del piano operativo per il compimento delle revisioni generali, il
giudizio sull'esame interno delle funi eseguito con metodi non
distruttivi secondo lo scadenziario definito dalle norme vigenti,
la redazione ove necessario delle specifiche procedure interne a
uso del personale di esercizio per effettuare le prove e le
verifiche giornaliere, settimanali e mensili. Il corrispettivo
annuo indicato è omnicomprensivo delle spese di viaggio, vitto e
alloggio e non ci sono benefit.
Presidente -
Per la replica, la parola al Consigliere
Laurent Viérin.
Viérin L. (UVP)
- Grazie Presidente.
Ringraziamo l'Assessore per questi dati. Avremo modo di tornare
in questo Consiglio sulla questione delle partecipate, proprio in
un periodo in cui si annunciano tagli al bilancio e problemi
finanziari che non sono ancora ben noti, mentre non abbiamo ancora
una contezza esatta di quale sarà il bilancio regionale e delle
effettive disponibilità.
In un momento in cui si parla di tagli e di grandi sacrifici che
verranno chiesti e che già sono chiesti alla comunità, la nostra
iniziativa va nell'ottica di capire, in una prospettiva di
razionalizzazione, dove si può intervenire. La legge sulle società
a partecipazione regionale è ferma da ormai più di un anno in
Commissione - avremo modo di parlarne - e lei stesso, Assessore, ci
ha dato un quadro di totale confusione di quello che succede nelle
partecipate. Noi sentiamo spesso parlare di costi standard nella
sanità, di razionalizzazione e di parametri omogenei, ma qui
abbiamo addirittura che su nove comprensori tre lo fanno
internamente e sei esternamente, e nelle cifre che lei ci ha dato
c'è di tutto! Quindi, la prima considerazione e il primo invito è
che interveniate su questi costi, affinché siano congrui, perché
stiamo parlando di centinaia di migliaia di euro all'anno! Siamo
qui a parlare di costi della democrazia e della politica, ma poi
qui non c'è un costo che è similare all'altro: c'è di tutto! Magari
si potrebbe fare un monitoraggio per capire le mansioni che vengono
fatte, come vengono codificate, e dare una piccola indicazione da
parte dell'azionista di maggioranza, che è la Regione, per dire:
attenzione, a tot parametri conseguono tot costi.
Il secondo punto, Assessore, è che c'è qualche piccolo
paradosso! Noi siamo andati sui siti internet delle società: non
faremo nomi, ma è tutto sui siti. Abbiamo certe società dove
esistono delle professionalità che, dai curricula che noi abbiamo
visto, hanno l'abilitazione all'espletamento delle funzioni di
direttore di esercizio, però poi questo incarico viene dato
esternamente. Paghiamo 96 mila euro il direttore di esercizio della
stazione, ma poi diamo 97 mila euro esternamente a un altro che fa
la stessa cosa che potrebbe essere fatta internamente. Se poi non
lo vuole fare è un'altra cosa, ma è su questo che spesso poi siamo
qui a bisticciare: teniamo gli impianti aperti o chiusi; vediamo
dove tagliare, perché non ci sono più soldi. Risparmiare 100 mila
euro in una stazione o in un comprensorio: sono queste le cose da
vedere!
Al di là dei nomi e di chi lo fa, si tratta è di capire se si
possono mettere delle regole certe in questi impianti a fune,
perché è chiaro che se no si fanno dei buchi. Lei Assessore lo
saprà meglio di noi ed è un'informazione scaricabile da internet:
chi ha le mansioni di direttore generale, con procura speciale, nei
titoli di studio nel 2010, consegue l'abilitazione all'espletamento
delle funzioni di direttore d'esercizio, tra l'altro sostenuto
presso l'Assessorato al Turismo. In altre parole, voi avete dato
quell'abilitazione, ma poi nella vostra società questa persona
dice: sì, io sono abilitato, ma non la faccio; facciamo che dare
100 mila euro esternamente e così lo fa qualcun altro, e non
andiamo poi a vedere chi, come e quando.
Questo per dire che è vero che c'è la crisi, però con un po' di
oculatezza anche in queste cose, si può riuscire sicuramente a fare
qualche risparmio. Magari non sono i risparmi che possono cambiare
un bilancio regionale, però in questo caso sono contratti che sono
spesso triennali e quindi sono 100 mila euro moltiplicati per tre,
quindi un risparmio in tre anni di 300 mila euro. Torneremo su
questo argomento delle partecipate e degli impianti a fune, ma
esistono ancora delle nicchie dove poter intervenire, prima di
andare a toccare il sociale, la scuola, la sanità e i servizi
primari. Questi sono i paradossi della politica valdostana
odierna.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK