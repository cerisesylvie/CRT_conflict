Consiglio Regionale della Valle d'Aosta - Oggetto del Consiglio n. 2977 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2977 del 8 gennaio 1992 - Resoconto
OGGETTO N. 2977/IX Affidamento dei lavori per il raccordo
autostradale del Gran San Bernardo.
(Interrogazione)
Presidente
Do lettura dell'Interrogazione presentata dal
Consigliere Riccarand:
Interrogazione Esaminata la risposta data in Consiglio, il 18
dicembre 1991, dall'Assessore regionale ai lavori pubblici in
merito alle opere affidate a imprese dei Gruppi Follioley, Freydoz
e Bertino;
Constatato che quattro dei sei lotti del raccordo autostradale
del Gran San Bernardo sono stati affidati alle tre citate
imprese;
Rilevato che la risposta dell'Assessore non ha chiarito le
modalità dell'affidamento;
il sottoscritto Consigliere regionale del Gruppo Verde
Alternativo
interroga
l'Assessore regionale ai lavori pubblici per sapere:
1) qual'è l'ente che ha affidato i lavori del raccordo
autostradale del Gran San Bernardo;
2) quali sono state le modalità di affidamento e di
aggiudicazione delle opere per ognuno dei sei lotti; se vi è stata
una gara vera e propria; se vi è stata una gara esplicativa (e
quali imprese, in tal caso, sono state invitate per ogni lotto);
quali metodi di aggiudicazione sono stati utilizzati;
3) si chiede infine di avere copia e di conoscere i contenuti
del decreto ministeriale n. 1080 del 7 giugno 1991 e del voto
A.N.A.S. n. 325 del 21 marzo 1991.
Presidente
Ha chiesto la parola l'Assessore Martin, ne
ha facoltà.
Martin (ADP)
Nelle premesse dell'interrogazione il
Consigliere Riccarand rileva che una mia precedente risposta non ha
chiarito le modalità dell'affidamento. Io penso che, probabilmente,
avendo dato una se-rie di dati e non avendoli commentati, il
Consigliere Riccarand non ha capito esattamente da quel tipo di
risposta scritta come era stato effettuato l'affidamento. Ma in
effetti in quella risposta c'erano gli elementi per capire come
erano stati eseguiti questi affidamenti. Comunque non c'è nessun
problema a specificare meglio e rispondere ad altre richieste
rispetto alla precedente interpellanza.
I lavori di costruzione del raccordo dell'autostrada
Torino-Aosta alla Statale 27 del Gran San Bernardo sono stati
affidati alla Società Autostrade Valdostane, la SAV, concessionaria
dell'Anas. Per i lavori da affidare con le procedure accelerative
del D.L. 1° aprile 1989, n. 121, convertito successivamente nella
legge 29 maggio 1989, n. 205, che si riferisce alle famose
manifestazioni colombiane e che quindi permette di accelerare i
lavori, tramite una conferente dei servizi che raggruppa tutti gli
enti interessati.
In quella sede si approvano i progetti, poi le concessionarie
possono affidare i lavori, quindi è stato questo il tipo di
procedura adottata. In questo caso dalla SAV sono state
interpellate 16 imprese, che si sono poi raggruppate, per
l'esecuzione dei diversi lotti, nel modo seguente:
per i lotti 1 e 2 : Follioley, Freydoz, Mur, Sigic, Incisa,
Cavalleri Ottavio;
per il lotto 3: Edistra, Mantelli, Lombardini, Isaf;
per il lotto 4: Bertino, B. & V Costruzioni, Freydoz,
Sie;
per il lotto 5: Grassetto Costruzioni, Itinera, Consorzio Coop.
Costruzioni;
per il lotto 6: è ancora da affidare (attinente ai lavori di
pavimentazione).
Per tutti i raggruppamenti il ribasso è stato fissato dalla
concedente Anas nella misura del 15 per cento. Quindi c'è un unico
ribasso per tutti i lotti fissato dall'Anas. Inoltre, il
Consigliere Riccarand chiedeva di aver copia del decreto
ministeriale e copia del voto Anas inerenti a questi affidamenti:
naturalmente non c'è nessun problema a far avere al Consigliere
quanto richiesto.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
La mia insistenza su questo punto
derivava dal fatto che non mi era chiara la procedura con cui erano
stati affidati questi lavori. E' evidente che la legge sui
campionati mondiali di calcio, che poi è la stessa delle
colombiadi, permette procedure accelerate e permette affidamenti a
trattative privata. Però il 16 maggio 1990 la Commissione lavori
pubblici del Senato aveva approvato una risoluzione con cui
impegnava il Ministro dei Lavori Pubblici, l'Anas e tutte le
concedenti ad effettuare, per le trattative private, delle gare
esplorative in cui bisognava invitare almeno 15 imprese; per cui
per ogni opera bisognava invitare almeno 15 imprese, fare una gara
esplorativa e poi affidare questi lavori.
In questo caso mi sembra che la procedura seguita sia alquanto
anomala, perché è vero che si sono invitate 16 imprese, come ha
detto l'Assessore, ma queste imprese non hanno partecipato a gare
esplorative sui singoli lotti e sono state tutte quante
assegnatarie di lavori.
Questo vanifica completamente la gara esplorativa, perché se noi
prendiamo 16 imprese e diciamo che ad ognuno di esse diamo un
pezzetto, evidentemente non esiste più nessuna gara esplorativa.
Per cui questa gara esplorativa, che era stata imposta dalla
Commissione dei lavori pubblici, proprio per cercare di mitigare
questo effetto della trattativa privata per opere di centinaia di
miliardi, di fatto non è stata attuata.
A me sembra quindi che non si sia rispettata quella che era la
procedura prevista da questa risoluzione approvata al Senato e per
cui il Ministro dei lavori pubblici si era impegnato di far
applicare.
In questo caso si sono prese 16 imprese e si sono distribuiti i
lavori senza effettuare nessuna gara esplorativa. Poiché su tutta
la vicenda delle colombiadi e sugli appalti Anas è in corso una
inchiesta da parte della Commissione dei lavori pubblici e dalla
stessa Anas, evidentemente a mio avviso anche su questo fatto
bisognerà chiarirne il comportamento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK