Consiglio Regionale della Valle d'Aosta - Oggetto del Consiglio n. 103 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 103 del 25 settembre 2013 - Resoconto
OGGETTO N. 103/XIV - Interrogazione: "Atto di indirizzo
dell'Azienda USL della Valle d'Aosta per l'erogazione delle
prestazioni ambulatoriali per visite di controllo dopo il periodo
di puerperio".
Presidente -
Ha chiesto la parola l'Assessore Fosson, per
la risposta da parte del Governo; ne ha la facoltà.
Fosson (UV)
- Merci Président...sì, sarò brevissimo.
Penso che sia un'osservazione corretta, e ringrazio, nel senso
che la delibera del 13/4/2013 risolveva un problema che esisteva da
tempo, e quindi era importante che le prestazioni post-ricovero
fossero comunque non soggette a un pagamento di ticket. Questo
permetteva sicuramente una dimissione precoce, però penalizzava
l'utente sul piano economico. Quindi penso che questa delibera
abbia completato e aggiornato un quadro dal punto di vista,
appunto, delle prestazioni e dei costi. In questa delibera non
c'era questa problematica della prima visita post-partum, dopo 40 o
60 giorni, la famosa "quarantena", e quindi secondo me va
sicuramente inserita, tanto più che questa è una di quelle misure,
che vanno a favore della natalità e quindi nella logica del nostro
indirizzo politico. D'altronde anche la donna gravida e nel periodo
pre-parto è esente da diversi pagamenti di ticket, mi sembra che
questo vada sicuramente risolto. Tra l'altro questa delibera qua
non è che per tutti i soggetti prevedesse 30 o 40 giorni, per
esempio l'ortopedia diceva: "fino alla rimozione del primo gesso".
Quindi, sicuramente va inserita e questa è un'osservazione giusta e
la faremo. Grazie.
Presidente
- Grazie. Ha chiesto la parola, per la
replica, il Consigliere Guichardaz; ne ha la facoltà.
Guichardaz (PD-SIN.VDA)
- Grazie.
Fa piacere che la nostra sollecitazione venga accolta, anche
perché credo che il problema vada affrontato anche da un punto di
vista di "politiche familiari", di politiche, cioè, che favoriscano
la natalità. Il fatto che le visite post-partum non fossero
ricomprese nell'esenzione e che costringessero la neo-mamma a
doversi recare dal medico di medicina generale, senza che fosse
necessaria la prescrizione effettuata direttamente dal reparto
all'atto della dimissione, era un elemento da correggere, per cui
grazie.
Presidente
- Grazie. Punto 15 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK