Consiglio Regionale della Valle d'Aosta - Oggetto del Consiglio n. 1446 del 1° ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1446 del 1° ottobre 1990 - Resoconto
OBJET N° 1446/IX - PRISE D'ACTE DE LA PÉTITION CONCERNANT:
"L'ÉLIMINATION DE L'ÉCHANGEUR AOSTE-OUEST DE L'AUTOROUTE DU
MONT-BLANC. (Rejet de résolution)
PRESIDENT:
Je suis rapporteur, mais je vous invite à
examiner la documentation que vous avez, parce que le Conseil va
s'exprimer sur la pétition que vous avez vue et sur la lettre qu'à
ce sujet à été envoyée à la Présidence du Conseil par l'Assesseur
aux Travaux Publics.
Le Conseil est souverain sur les pétitions, donc je soumets
cette pétition au débat du Conseil régional.
Le Conseiller Riccarand a demandé la parole; il en a la
faculté.
RICCARAND (VA):
Sia in seno al Gruppo Verde Alternativo,
sia nel corso dei lavori della Commissione competente abbiamo
esaminato il contenuto della petizione presentata da 352 cittadini
e che, con motivazioni puntuali e valide, chiede sostanzialmente di
eliminare lo svincolo di Aosta Ovest, quello della zone di
Aymavilles-Saint-Pierre.
Nella petizione e nell'illustrazione fatta dal comitato
promotore della raccolta delle firme, viene infatti sottolineata da
una parte l'incompletezza dello svincolo, che non comprende, come
tutti gli altri svincoli autostradali, tutte le entrate e le
uscite, ma ne comprende solo una parte, e si sottolinea in
particolare il grave sacrificio di territorio agricolo che la sua
realizza ione comporta.
Viene inoltre precisato come la sua realizzazione non sia
strettamente necessaria, trattandosi di uno svincolo situato a soli
sette chilometri da quello di Quart.
Ora, anche in base all'illustrazione che è stata fatta in sede
di discussione, mi sembra che queste argomentazioni siano valide e
quindi noi riteniamo di dover condividere il contenuto della
petizione e proponiamo all'attenzione del Consiglio regionale la
seguente risoluzione:
"RISOLUZIONE
VISTA la petizione presentata da 352 cittadini relativa allo
svincolo autostradale di Aosta-Ovest;
CONDIVIDENDO la preoccupazione espressa dai firmatari della
petizione sul notevole sacrificio di terreno agricolo e sul
negativo impatto ambientale che deriverebbero dalla realizzazione
di tale svincolo;
il Consiglio regionale
della Valle d'Aosta
impegna
la Giunta regionale ad assumere le opportune iniziative per
realizzare una variante al progetto autostradale in modo da
eliminare lo svincolo di Aosta Ovest".
PRESIDENTE:
Ha chiesto la parola l'Assessore ai Lavori
Pubblici, Martin; ne ha facoltà.
MARTIN (ADP):
Il Consigliere Riccarand ha giustamente
parlato di uno svincolo non completo. In effetti, come tutti
certamente ricorderete, si tratta di uno svincolo che permette solo
tre possibilità di entrata ed uscita, anziché le classiche
quattro.
Questa soluzione, però, è stata accettata proprio per arrecare
il minor danno possibile al terreno circostante, ben sapendo che
non sarebbe stato possibile fare del tutto a meno dello svincolo.
Se non ci fosse, non avrebbe infatti alcun senso neppure l'intera
tangenziale di Aosta e non si capirebbe il perché della sua
realizzazione.
Un altro argomento che viene portato dai tecnici e dagli esperti
in collegamenti stradali a favore del mantenimento dello svincolo è
anche il fatto di poter assicurare meglio, durante l'inverno, un
regolare servizio di spazzaneve, senza dover scendere sino ad
Aosta, ma girando direttamente ad Aymavilles per poi tornare verso
il Monte Bianco, in una zona che è più soggetta alle nevicate
rispetto alla parte bassa della Valle.
Queste sono le ragioni per le quali noi ci esprimiamo contro la
petizione e siamo quindi a favore del mantenimento dello svincolo,
anche se incompleto, perché riteniamo che anche così possa offrire
un buon servizio a tutti coloro che dalla Valle di Cogne vorranno
andare verso Courmayeur ed a tutti coloro che vorranno utilizzare
la tangenziale di Aosta come tangenziale cittadina.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Non mi pare che le argomentazioni
dell'Assessore ai Lavori Pubblici siano tali da giustificare un
rifiuto nei confronti della petizione.
Mi sembra che l'affermazione:
"Senza questo svincolo, la
tangenziale di Aosta non funziona",
trovi poi una smentita
proprio nell'impostazione dello svincolo. Se ho capito bene e se
leggo esattamente quello che è confermato anche in questa lettera
dell'Assessore ai Lavori Pubblici, non sarà possibile per chi
scende dalla Valle di Cogne immettersi nell'autostrada per venire
in direzione di Aosta e andare verso Torino e Milano. Ne consegue
che il traffico proveniente dalla Valle di Cogne dovrà comunque
attraversare la città di Aosta, via Roma e via Parigi, per poi
andarsi ad immettere in autostrada a Quart.
Secondo me, quindi, questo svincolo non ha alcun ruolo in
funzione dell'autostrada intesa come tangenziale della città. Del
resto, quella che viene chiamata
"tangenziale"
non è mai
stata concepita e neppure realizzata come tale. Essa è
semplicemente un tronco di un'autostrada che, secondo le
intenzioni, dovrebbe arrivare sino al traforo del Monte Bianco.
Allo stesso modo non ci pare assolutamente giustificata
l'argomentazione per cui lo spazzaneve, in assenza di svincolo,
dovrebbe arrivare fino a Quart, perché ci sono delle vie di uscita
o delle possibilità di inversione di marcia per i mezzi di
manutenzione dell'arteria autostradale che non hanno assolutamente
bisogno degli svincoli. Credo che, anche in assenza di svincolo,
questi lavori e queste esigenze tecniche possano essere
soddisfatte.
Ribadiamo quindi il nostro giudizio negativo su questo svincolo
ed insistiamo perché il Consiglio si esprima su una proposta di
risoluzione che sostanzialmente accoglie la petizione dei 352
cittadini.
PRESIDENTE: Se nessuno chiede la parola, pongo in votazione la
proposta di risoluzione presentata dal Consigliere Riccarand, che
ne ha già dato lettura.
ESITO DELLA VOTAZIONE
Presenti: 29
Votanti: 17
Favorevoli: 1
Contrari: 16
Astenuti: 12 (Agnesod, Andrione, Louvin, Maquignaz, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio non approva
IL CONSIGLIO
prende atto della petizione e della documentazione allegata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK