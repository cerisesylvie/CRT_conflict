Consiglio Regionale della Valle d'Aosta - Oggetto del Consiglio n. 1651 del 16 novembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CREDITO
Istituzione di enti di credito a carattere locale
Precedente
Successivo
Resoconto integrale del dibattito dell'aula
Oggetto del Consiglio n. 1651 del 16 novembre 2000 - Resoconto
OGGETTO N. 1651/XI Disegno di legge: "Modificazioni alla
legge regionale 12 agosto 1987, n. 78 (Costituzione di una Banca
regionale), già modificata dalle leggi regionali 23 dicembre 1989,
n. 84 e 24 agosto 1992, n. 56".
Articolo 1 (Modificazioni all'articolo 3)
1. Al comma 1 dell'articolo 3 della legge regionale 12 agosto
1987, n. 78 (Costituzione di una Banca regionale), sono aggiunte,
in fine, le parole ", la Finaosta S.p.A. e le società e
associazioni costituite o controllate da banche di credito
cooperativo.".
2. I commi 2 e 3 dell'articolo 3 della l.r. 78/1987 sono
abrogati.
Articolo 2 (Modificazioni all'articolo 6)
1. Al comma 1 dell'articolo 6 della l.r. 78/1987, le parole "da
nove membri." sono sostituite dalle seguenti "da un numero di
componenti variabile da sei a dieci membri.".
2. Il comma 2 dell'articolo 6 della l.r. 78/1987 è abrogato.
3. Il comma 3 dell'articolo 6 della l.r. 78/1987 è sostituito
dal seguente:
"3. Alla Regione Valle d'Aosta è riservata, nel caso in cui
abbia una partecipazione azionaria nella Banca regionale, ai sensi
dell'articolo 2458 del codice civile, la nomina diretta di un
numero di Consiglieri proporzionato alla propria partecipazione al
capitale sociale con arrotondamento all'unità superiore. In tal
caso, fra i membri nominati dalla Regione è designato il
Presidente.".
Articolo 3 (Modificazioni all'articolo 7)
1. Il comma 2 dell'articolo 7 della l.r. 78/1987 è sostituito
dal seguente:
"2. Alla Regione Valle d'Aosta, nel caso in cui abbia una
partecipazione azionaria nella Banca regionale, è riservata la
nomina di un sindaco effettivo e del Presidente del Collegio
sindacale.".
Articolo 4 (Norme transitorie)
1. Ai sensi degli articoli 5, come modificato dall'articolo 4
della legge regionale 16 agosto 1994, n. 46, e 9 della legge
regionale 28 giugno 1982, n. 16 (Costituzione della società
finanziaria regionale per lo sviluppo economico della Regione Valle
d'Aosta), la Giunta regionale è autorizzata a trasferire, al valore
nominale, alla Finaosta S.p.A., tramite incarico fiduciario, la
partecipazione detenuta dalla Regione nella Banca regionale.
2. La Giunta regionale provvede ad autorizzare il compimento
degli atti indispensabili per addivenire all'intestazione
fiduciaria, in capo a Finaosta S.p.A., della partecipazione di cui
al comma 1, nonché ad apportare al bilancio regionale, con proprio
provvedimento, le variazioni necessarie per consentire le
conseguenti registrazioni contabili. La Giunta regionale può
inoltre autorizzare la Finaosta S.p.A. a procedere ad eventuali
cessioni di quota parte della propria partecipazione.
3. Per la gestione delle partecipazioni di cui al presente
articolo, la Finaosta S.p.A. si attiene a quanto disposto
dall'articolo 6, comma terzo, della l.r. 16/1982.
Articolo 5 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Sur ce projet de loi la II
ème
Commission a exprimé à la majorité son avis favorable.
La parole au rapporteur, Conseiller Rini.
Rini (UV)
Con alcune modifiche alla LR n. 78/1987
istitutiva della Banca regionale si intende consolidare e
rilanciare la struttura agevolando la crescita della stessa
finalizzata al sostegno dell'economia regionale ed al supporto del
credito alla Comunità valdostana, agli enti locali, ai consorzi ed
alle comunità montane.
Dall'ingresso di nuovi soggetti, che con le loro capacità
operative e tecniche potranno contribuire a migliorare l'efficienza
e la redditività dell'azienda, la Valle d'Aosta potrà trarre
beneficio.
Nell'immediato i soggetti che andranno a rafforzare la BVA sono
l'ICCREA Holding S.p.A., la Federazione delle banche di credito
cooperativo e, con incarico fiduciario della Regione, la Finaosta
S.p.A..
La Regione non avrà più la riserva della proprietà della
maggioranza assoluta delle azioni della Società ed il Consiglio
regionale non sarà più chiamato ad approvare lo statuto della
stessa.
Si prevede, per quanto concerne il Consiglio di Amministrazione,
un numero di componenti variabile da sei a dieci.
Nel caso in cui la Regione abbia una partecipazione azionaria
nella Banca regionale avrà diritto ad un numero di consiglieri
proporzionato alla propria partecipazione al capitale sociale, tra
i quali dovrà essere espresso il presidente, mentre nel collegio
sindacale nominerà un sindaco effettivo oltre al presidente.
Con le norme transitorie si disciplina il passaggio della
partecipazione regionale della Regione nella Finaosta S.p.A.
tramite incarico fiduciario autorizzando la stessa a procedere ad
eventuali cessioni di quota parte della propria partecipazione.
Président
La parole à l'Assesseur au budget, aux finances
et à la programmation, Agnesod.
Agnesod (UV)
Ringraziando il relatore per la puntuale
relazione presentata volevo fare alcune considerazioni rispetto a
questo disegno di legge che si pone nell'obiettivo programmatico
che questa maggioranza si era data nel comparto del credito con
l'obiettivo del rafforzamento del settore creditizio che è una
delle condizioni fondamentali, come dicevamo nel programma di
legislatura, per accrescere la competitività del sistema economico
valdostano.
A questo riguardo la Regione si impegnerà a valorizzare ad ogni
livello le risorse locali, in particolare ad indirizzare la
raccolta di risparmio su investimenti da realizzare in Valle
d'Aosta e capaci di realizzare nuove opportunità di sviluppo.
Come diceva il relatore si tratta di una valorizzazione del
risparmio locale attraverso la promozione degli impieghi in Valle
d'Aosta con un servizio competitivo basato sulla conoscenza diretta
dell'ambito regionale e su un rapporto personalizzato con il
cliente. Si tratta di un completamento dell'autonomia finanziaria
della nostra Regione attraverso la creazione di questo polo
fortemente radicato nel territorio, con un azionariato diffuso e
quindi in grado di creare quelle condizioni ideali perché un
istituto di credito riesca ad essere sempre più importante e riesca
anche ad avere una sua utilità e un suo rendimento dal punto di
vista dell'operatività. A questo fine, completato il risanamento
della Banca della Valle d'Aosta operato dalla Banca Lombarda, la
Regione ha visto favorevolmente l'acquisto da parte delle banche di
credito cooperativo, ICCREA Piemonte e banche di credito
cooperativo locale, della quota del 46 percento attualmente in
possesso della Banca Lombarda.
Per dare maggiore sostegno al progetto, per tutelare le
finalità, la Regione trasferisce la propria quota del 54 percento
alla sua finanziaria Finaosta che è autorizzata a vendere un
ulteriore 4 percento alle banche di credito cooperativo di modo che
a completamento della prima fase dell'operazione Regione e banche
di credito cooperativo abbiano una partecipazione paritetica.
Nell'arco di tre o cinque anni il progetto deve trovare la sua
realizzazione con la creazione di una rete valdostana di banche di
credito cooperativo; a quel punto Finaosta uscirà dall'azionariato
mentre la BVA scomparirà attraverso l'integrazione delle banche di
credito cooperativo locali. Questo è il percorso di realizzazione
di questa nuova entità.
Président
La discussion est ouverte. La discussion est
close.
La parole au Conseiller Curtaz pour déclaration de vote.
Curtaz (PVA-cU)
Faccio un'unica dichiarazione di voto sul
disegno di legge nel suo insieme. Il nostro voto sarà favorevole a
questa operazione che sostanzialmente è un atto di fiducia, è un
atto di fiducia perché bisogna assecondare la fortuna.
Con l'avvio di questa operazione, perché è un'operazione a
procedere, il Governo regionale ha l'opportunità di prendere in un
colpo solo tre piccioni: intanto risolve il problema della BVA, che
è una tematica che ha fatto lavorare questo Consiglio per molto
tempo e in maniera non sempre molto positiva; si avvia il polo
creditizio valdostano peraltro in maniera opposta a quanto era
stato sempre prospettato ovvero si era pensato a una BVA che
aggregasse le banche di credito cooperativo secondo il "Progetto
Lévêque" e invece si avvia un progetto di polo creditizio in cui
sono le banche di credito cooperativo che nel frattempo - qui sta
la fortuna, ovviamente lo dico in tono scherzoso - sono cresciute
enormemente e si sono accorpate tanto da costituire una realtà
aziendale di un certo peso specifico nel panorama bancario
regionale; infine, se questa operazione va a buon fine, c'è una
vera privatizzazione del settore creditizio valdostano e questo mi
sembra un fatto tanto più positivo perché la privatizzazione non
avviene attraverso la cessione a grosse banche nazionali, ma a
cooperative di credito. Quindi diventeranno "proprietari" del
credito valdostano tutti i cittadini che vorranno essere soci di
queste banche perché trattandosi di cooperative è possibile per
chiunque diventare soci; già oggi queste banche hanno
complessivamente circa 5.000 soci, una realtà piuttosto consistente
anche sotto il profilo numerico.
Oggi è un atto di fiducia perché il processo è ancora lungo e
non privo di difficoltà; se posso dare un consiglio
all'Amministrazione regionale è il seguente: che più la Regione
starà fuori dal progetto BVA nei prossimi anni, più c'è probabilità
che l'operazione abbia buon esito.
Président
Je soumets au vote l'article 1
er
:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 2:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 3:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 4:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 5:
Conseillers présents et votants: 28
Pour: 28
Le Conseil approuve à l'unanimité.
Je soumets au vote le projet de loi dans son ensemble:
Conseillers présents et votants: 28
Pour: 28
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK