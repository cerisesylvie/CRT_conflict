Consiglio Regionale della Valle d'Aosta - Oggetto del Consiglio n. 573 del 11 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 573 del 11 novembre 1982 - Resoconto
OGGETTO N. 573/VII - INTERVENTI A FAVORE DELLE AZIENDE
AGRICOLE DELLA BASSA VALLE COLPITE DALLA GRANDINE.
(Interrogazione).
PRESIDENTE:
Do lettura dell'interrogazione presentata dai
Consiglieri Cout e Tonino:
INTERROGAZIONE
Nella seduta del 17 settembre 1982 il Consiglio regionale ha
votato alla unanimità una mozione, proposta dal gruppo comunista,
che impegna la Giunta regionale a presentare, entro il mese di
ottobre, il piano dei contributi regionali a favore delle aziende
agricole della Bassa Valle colpite dalla grandine.
Nella premessa della mozione si fa inoltre riferimento alla
necessità di utilizzare i fondi della legge statale n. 590 del 1981
per le calamità naturali.
Tenuto conto dell'impegno assunto dalla Giunta con la
sopracitata mozione e del fatto che una richiesta di contributo
statale è già stata avanzata;
i sottoscritti Consiglieri regionali
INTERROGANO
l'Assessore all'Agricoltura e Foreste per conoscere:
a)
quali risultati ha ottenuto la richiesta rivolta al
Ministero dell'Agricoltura e Foreste di accedere ai fondi stanziati
dalla legge 590/81 per le zone colpite da gravi calamità
naturali;
b)
quando sarà predisposto il piano di contributi da
assegnare ai coltivatori colpiti;
c)
se è intenzione della Giunta regionale di
anticipare sollecitamente, con fondi regionali, gli stanziamenti
necessari per far fronte al risarcimento dei danni provocati dalla
grandine.
PRESIDENTE
: L'interrogato è l'Assessore all'Agricoltura e
Foreste Marcoz che ha la parola.
MARCOZ - (UV):
Anzitutto per rilevare che in un'altra
seduta ho chiarito la interpellanza fatta dai comunisti in data 25
agosto. Come risulta noi abbiamo presentato al Ministero la domanda
per ottenere il riconoscimento delle eccezionalità dell'evento
calamitoso e la delibera è stata fatta in data 3 settembre
1982.
Anche la regione Piemonte, come noi, a quell'epoca aveva subito
danni notevoli dalla grandine e le due domande hanno proceduto di
pari passi. A tutt'oggi purtroppo il Ministero non ha ancora dato
risposta né emesso i relativi decreti a quanto richiesto dalle due
regioni.
La scorsa settimana abbiamo ricevuto una lettera di assegnazione
in cui si annuncia in registrazione il trasferimento di fondi di
solidarietà nazionale alla regione Valle d'Aosta.
Quindi come fondi disponibili per questi eventi calamitosi,
oltre alla somma già annunciata la volta scorsa, di 364 milioni
circa, avremmo assegnato ancora 450 milioni di lire sul capitolo
35361.
Quindi avremo a disposizione circa 800 milioni per questi eventi
calamitosi. Questo ritengo risponda alla prima domanda
dell'interrogazione dei comunisti.
Alla seconda domanda posso rispondere affermativamente in
quanto, come Assessorato, avevamo predisposto presso il comune di
Donnas un piano per la presentazione delle domande.
Purtroppo i nostri bravi contadini sono molto lenti nel
presentare qualsiasi richiesta e a tutt'oggi al comune di Donnas
sono giunte 220 domande, di cui 145 del comune di Donnas, 67 del
comune di Pont-Saint-Martin, 8 del comune di Perloz.
Inoltre, è stata fatta una richiesta ufficiale da parte degli
interessati dei tre comuni di prorogare il termine per la chiusura
delle domande fino al 15 dicembre 1982, proposta che noi abbiamo
accettato.
Nel frattempo è stata predisposta una Commissione - come era
stato richiesto nell'interpellanza dei comunisti - composta da due
membri segnalati dal comune di Donnas, due membri del comune di
Pont-Saint-Martin, due membri del comune di Perloz e due membri
della Cave Coopérative de Donnas.
Quindi, appena saranno chiusi i termini per la presentazione
delle domande, subito la Commissione procederà ad esaminare quanto
richiesto e tengo anche a precisare al Consiglio regionale che, che
per la compilazione delle domande avevo messo a disposizione tre
funzionari regionali, quindi ritengo che le stesse dovrebbero
essere redatte. Una volta ottenuto il quantum da liquidarsi, come
Giunta proporremo al Consiglio regionale con i fondi assegnati
dallo Stato - quelli della legge 59 - sebbene prevedano soltanto
mutui, ma con una semplice modifica di delibera di Giunta potremo
erogare fondi in quanto la legge prevede che qualora il danno
superi il 35% del prodotto lordo vendibile è possibile fare questa
operazione, e cioè una parte in contributo ed una parte a fondo
perso.
Come fondo perso la legge prevede la quota massima di 1 milione
e mezzo per azienda.
Abbiamo già valutato quali siano le aziende più grosse colpite
dalla calamità, che sarebbero circa 10 e ritengo che riusciremo a
farle rientrare in questo milione e mezzo. Debbo quindi fare
rilevare la volontà della Giunta che prevede di liquidare al più
presto questi indennizzi.
PRESIDENTE
: Risponde il Consigliere Tonino; ne ha
facoltà.
TONINO - (PCI):
Prendo atto della risposta dell'Assessore
Marcoz.
Devo rilevare che ancora una volta le deliberazioni del
Consiglio non vengono rispettate. Il Consiglio era stata fissata la
data del mese di ottobre, invece adesso sembra che la
predisposizione dell'elenco delle aziende colpite dalla calamità
sia lunga e proceda a rilento.
Se ho capito bene ci sarà uno slittamento di almeno due mesi
nella predisposizione di questo elenco e perciò la liquidazione dei
contributi - conoscendo anche la lentezza con cui si muove la
nostra macchina amministrativa - dovrà slittare anche questa, io
credo, ai primi mesi del 1983.
La raccomandazione che facciamo alla Giunta regionale è
naturalmente di valutare con equità e con serietà le domande
presentate, oltre naturalmente a predisporre la liquidazione dei
danni in tempi molto brevi. Ritengo farebbe onore alla regione nel
suo complesso, dato che il termine è stato prorogato a metà
dicembre, se riuscissimo nel mese di gennaio a liquidare i relativi
contributi ai singoli viticoltori danneggiati.
In effetti sarebbe una dimostrazione di efficienza. Questa è la
raccomandazione che facciamo alla Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK