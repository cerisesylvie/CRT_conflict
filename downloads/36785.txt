Consiglio Regionale della Valle d'Aosta - Oggetto del Consiglio n. 717 del 25 settembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 717 del 25 settembre 2014 - Resoconto
OGGETTO N. 717/XIV - Ratifica della deliberazione della
Giunta regionale n. 1160 del 22 agosto 2014, adottata dalla Giunta
regionale in via d'urgenza.
Presidente -
Ha chiesto la parola l'Assessore Testolin,
ne ha la facoltà.
Testolin (UV) -
Grazie Presidente.
Questa ratifica della deliberazione di Giunta, la n. 1160, ha
visto tutta una serie di modifiche all'interno del vecchio PSR
2007-2013. In generale le modifiche apportate al PSR 2007-2013 sono
volte principalmente a garantire una gestione efficace ed
efficiente delle risorse finanziarie messe a disposizione
dall'Unione Europea, dallo Stato italiano e dalla Regione Valle
d'Aosta, in vista dell'approssimarsi del termine della
programmazione 2007-2013. La chiusura finanziaria di questo
programma sarà in effetti il 31 dicembre del prossimo anno.
Coerentemente con la strategia delineata dal programma, l'autorità
di gestione ha proposto e sottoposto all'approvazione del comitato
di sorveglianza e alla conseguente approvazione della Commissione
Europea una serie di modifiche, con l'obiettivo del completo
utilizzo delle risorse disponibili. Questo obiettivo è
particolarmente importante in un contesto qual è quello attuale, di
crisi e di contrazione delle finanze pubbliche.
Si tratta di una revisione rilevante che ha interessato un po'
tutti gli assi del PSR. Le modifiche relative all'
Asse 1 -
Competitività
, concernono in particolare l'inserimento della
nuova
Misura 121: Ammodernamento delle aziende agricole
, la
cui dotazione finanziaria, 2 milioni 215 mila euro complessivi, è
composta dalle parziali detrazioni a carico di misure del programma
che hanno evidenziato un minor tiraggio finanziario, rispetto a
quello previsto ad inizio programmazione. La Misura 121 è stata
attivata attraverso la deliberazione della Giunta regionale n. 1161
del 22 agosto, recante i criteri applicativi generali, le
disposizioni generali in materia di riduzioni ed esclusioni, con la
pubblicazione di quattro successivi bandi, uno per ognuna delle
azioni individuate nell'ambito della misura stessa. Questo si è
reso necessario, appunto, al fine di poter prontamente pubblicare i
bandi di queste quattro azioni, all'interno di questa misura:
un'Azione A che prevede l'acquisto di beni immobili, fabbricati
aziendali ed investimenti su attrezzature per produzioni primarie,
commercializzazione e trasformazione dei prodotti aziendali, per la
quale sono stati allocati 800 mila euro; un'Azione B, interventi di
sistemazione e miglioramento fondiario dei settori viticolo,
frutticolo e delle piante officinali, per la quale sono stati
allocati 550 mila euro; un'Azione C per l'acquisto di macchinari ed
attrezzi agricoli, sul quale sono stati allocati 635 mila euro;
un'Azione D per le energie rinnovabili in agricoltura, nel limite
del consumo aziendale, sul quale sono state allocate 230 mila euro
di risorse.
Le modifiche all'
Asse 2 - Ambiente
riguardano un
trasferimento di risorse dalla
Misura 213: Indennità natura
2000
, che ha visto una scarsa adesione da parte degli
agricoltori, alla
Misura 216: Sostegno agli investimenti non
produttivi
, per la copertura delle numerose domande di aiuto
per la realizzazione di muretti a secco.
Le modifiche all'
Asse 3
, qualità della vita nelle zone
rurali e diversificazione dell'economia rurale, concernono il
trasferimento di risorse dalla
Misura 311: Diversificazione in
attività non agricole
, alla neo inserita
Misura 121
,
nonché un trasferimento di risorse dalla
Misura 322: Sviluppo e
rinnovamento dei villaggi rurali
, alla
Misura 313:
Incentivazione di attività turistiche
, per la copertura delle
domande dei Comuni che hanno presentato progetti di
riqualificazione turistica dei tradizionali
ru
.
Le modifiche finanziarie dell'
Asse 4 - Approccio Leader
,
concernono il trasferimento di risorse dalla
Misura 421:
Cooperazione interterritoriale e transnazionale
, alla
Misura
413: Attuazione di strategie locali per la qualità della vita e la
diversificazione dell'economia rurale
.
Tra le ulteriori modifiche di carattere trasversale si segnala,
infine, la proroga oltre il 31 dicembre del 2013 per l'assunzione
dei nuovi impegni a valere sul PSR del 2007-2013, in virtù dei
regolamenti di transizione, dall'attuale alla prossima
programmazione 2014-2020, modifica che ci ha permesso di uscire
ancora quest'anno con dei bandi su risorse della vecchia
programmazione. Grazie.
Presidente -
Sul punto 40 è aperta la discussione.
Qualche Consigliere intende prendere la parola? Non ci sono
richieste?
Metto in votazione il punto 40. La votazione è aperta.
Possiamo chiudere la votazione? Chiusa la votazione.
Esito della votazione:
Presenti: 34
Favorevoli: 18
Contrari: nessuno
Astenuti: 16 (Bertin, Bertschy, Certan, Chatrian, Cognetta,
Donzel, Fabbri, Ferrero, Fontana, Gerandin, Grosjean, Guichardaz,
Morelli, Roscio, Rosset, Laurent Viérin)
Il provvedimento è approvato.
Punto 41 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK