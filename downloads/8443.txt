Consiglio Regionale della Valle d'Aosta - Oggetto del Consiglio n. 2924 del 24 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2924 del 24 giugno 1987 - Resoconto
OGGETTO N. 2924/VIII - INIZIATIVE PER DEFINIRE E RISOLVERE IL
PROBLEMA DELLA CACCIA ALLA MARMOTTA IN VALLE D'AOSTA.
(Interpellanza).
PRESIDENTE:
Do lettura dell'interpellanza presentata dal
Consigliere Cout:
INTERPELLANZA
A seguito del ricorso velleitario per l'abolizione della
caccia alla marmotta in Valle d'Aosta, presentato al TAR da
rappresentanti locali di associazioni protezionistiche, avevo,
anche con altri colleghi, presentato alla discussione del Consiglio
regionale interpellanze che tendevano ad evidenziare quanto fosse
necessario per l'Amministrazione regionale intervenire al più
presto per difendere oltre che una caccia tipica e tradizionale
alla marmotta in Valle d'Aosta (necessaria al limite per la
conservazione di un sano patrimonio faunistico), anche le
competenze statutarie della nostra Regione in materia di caccia
(art. 2 lett. 1 dello Statuto).
Avevo messo in evidenza come fosse necessario preparare ed
avanzare, in attesa di una decisione in merito al ricorso
presentato, le iniziative e gli atti necessari a superare
l'eventualità di ritrovarci un domani ad affrontare altri ricorsi
con una più esatta definizione delle competenze e dei rapporti tra
la Regione e lo Stato:
- con una nuova legge regionale sulla caccia;
- o con la richiesta di una modifica o una deroga all'elenco
delle specie cacciabili decretate dal Presidente del Consiglio dei
Ministri;
- oppure con una diversa proposta che desse comunque
soluzione alla questione per gli anni futuri.
l'Assessore aveva risposto dicendo che la soluzione ottimale
sarebbe stata l'entrata in vigore di una nuova legge regionale
sulla caccia che si stava preparando, ma che già avevamo a suo
tempo detto, certamente era impensabile potesse essere presentata
prima della stesura del calendario venatorio.
L'Assessore nella sua risposta aveva evidenziato una sua
intenzione di intervenire, d'accordo con il Comitato regionale per
la caccia, con l'affidamento di uno studio da redigere al più
presto, che potesse essere di supporto ad una richiesta motivata di
modifica del decreto delle specie cacciabili del Presidente del
Consiglio dei Ministri.
Ma siamo arrivati alla stesura del calendario venatorio e da
esso si evince che per quest'anno non si caccerà la marmotta se non
con piani particolari da redigersi solo in alcune sezioni e solo
per un numero, presumiamo, molto limitato di capi.
Non si può dire che si sia intervenuto da parte dell'Assessore
con atti ben precisi e determinati come pareva essere nelle sue
intenzioni dalle risposte date in Consiglio.
Siccome siamo dell'idea che l'autonomia vada difesa in tutti i
settori e anche per le questioni più settoriali, proprio perchè
cedimenti in settori particolari possono aiutare un modo subdolo e
progressivo di perdita e di rinuncia alle nostre competenze e
particolarità,
il sottoscritto Consigliere regionale
INTERPELLA
l'Assessore all'Agricoltura, Foreste ed Ambiente Naturale per
sapere:
1)
quali effettivi e reali passi sono stati mossi per
definire e risolvere il problema della caccia alla marmotta in
Valle d'Aosta;
2)
in particolare a chi è stato affidato o si intende
affidare lo studio, cui lo stesso Assessore aveva già accennato sin
dall'ottobre dello scorso anno e che nel Consiglio della fine di
gennaio 1987 ancora era stato definito come estremamente necessario
per una proposta di modifica del decreto delle specie cacciabili
del Presidente del Consiglio dei Ministri e se in quest'anno 1987
definito "dell'ambiente" si ha l'intenzione di affidare altri studi
o ricerche sulla fauna o sull'ambiente in Valle d'Aosta;
3)
se è già stata inoltrata richiesta di modifica al
decreto delle specie cacciabili o quando si intende
inoltrarla;
4)
quali altre eventuali iniziative intende prendere
l'Assessore per risolvere il problema in questione.
PRESIDENTE:
Ha chiesto di parlare il Consigliere Cout; ne
ha facoltà.
Il Consigliere Sandri, in piedi di fronte al Consigliere
Cout, mostra, per tutta la durata del suo intervento, un manifesto
riproducente due marmotte.
COUT - (P.C.I.):
Effettivamente, più che di caccia alla
marmotta si tratta di difendere, non la caccia alla marmotta, ma la
gestione della caccia in Valle d'Aosta, che, secondo noi, ha dato,
a parte quello che ne può pensare il Consigliere Sandri, dei
risultati più che positivi in Italia. Infatti, con i metodi di
caccia che ci siamo dati in Valle d'Aosta, abbiamo mantenuto un
ottimo patrimonio faunistico, mentre basta prendere i giornali di
questi giorni per leggere a che punto è la caccia in Italia.
Suggerisco al Consigliere Sandri di leggere "Il Corriere della
Sera" di due giorni fa e di vedere a che punto è la caccia nel
Milanese.
A nostro parere, la difesa dei diritti statutari significa
trovare la strada giusta per esercitare le competenze che ci
spettano; ma questo non vuole solo dire di avanzare una opposizione
al Consiglio di Stato o di rivendicare certi diritti nei confronti
dello Stato, significa anche difendere i nostri diritti con un
impegno preciso per fare sì che questi diritti possano essere
esercitati.
Direi che questo deve essere fatto in tutti i settori della
nostra attività legislativa e non solo in quelli che piacciono al
Consigliere Sandri. Rinunciare a questo diritto porta, per alcuni
aspetti e poco per volta, nelle pieghe dei settori più diversi, un
cedimento di fronte a tentativi subdoli e progressivi di farci
rinunciare a quelle che sono le nostre competenze e particolarità.
Si tratta quindi di fare delle scelte e di prendere impegni
precisi.
Occorre intervenire con decisione per mantenere una nostra
possibilità di continuare a gestire in modo positivo la caccia in
Valle d'Aosta, come quando abbiamo deciso di eliminare, tra le
specie cacciabili, tutta una serie di uccelli di passo, perchè
abbiamo visto, prima che uscisse il decreto del Presidente del
Consiglio sulle specie cacciabili, che era il momento di non
cacciare più determinate specie.
Abbiamo visto che in Valle d'Aosta la marmotta esiste in numero
ancora molto consistente, quindi abbiamo deciso di continuare a
cacciarla. C'è stato un ricorso, per alcuni aspetti anche
velleitario, di una parte di ambientalisti e la Regione,
l'Assessorato in modo particolare, anche se dice di voler compiere
degli atti per difendere i nostri diritti di amministrare la caccia
in Valle d'Aosta i base all'art. 2 dello Statuto, non ha compiuto
azioni conseguenti.
Penso che il Consigliere Sandri sia d'accordo con me nel dire
che c'è urgenza di avere in Valle d'Aosta una legge sulla caccia;
ci sono state delle riunioni, delle discussioni anche abbastanza
approfondite. Gli stessi Consiglieri regionali che alcune volte
hanno delle uscite particolari, in Commissione concordavano su
alcune questioni inerenti alla legge sulla caccia - una necessità
di approfondirle - e, soprattutto, che da parte della Giunta
regionale venissero avanti delle proposte precise, che, più volte
promesse, non sono ancora arrivate.
C'è stata la promessa da parte dell'Assessore, in risposta a
delle interpellanze che noi avevamo presentato, di percorrere
strade diverse, di vedere con la Presidenza del Consiglio dei
Ministri la possibilità di modificare il decreto sulle specie
cacciabili; ebbene, l'Assessore ci ha detto, in quell'occasione,
che la cosa non è così semplice, ma che va preparata con uno studio
appropriato, proprio perchè la modifica al decreto sulle specie
cacciabili poteva avvenire solo su parere dell'Istituto della
fauna. Concordavamo con questo, però ci risulta che, al momento
attuale, nell'anno dell'ambiente, in cui sarebbe più opportuno fare
degli studi, non solo sulla marmotta, ma sugli ungulati - studi che
erano stati promessi proprio in risposta ad una nostra
interpellanza -, l'Assessore all'Agricoltura, Foreste ed Ambiente
Naturale della Valle d'Aosta non ha ancora assegnato gli incarichi
per quegli studi.
Quanto dobbiamo aspettare prima che quegli studi siano
assegnati? Ci chiediamo il perchè di tutto questo. A parole si dice
di voler andare in un certo indirizzo e poi, in pratica,
dimentichiamo gli impegni presi. Cosa capiterà per quanto riguarda
la caccia in Valle? Saremo noi a decidere la gestione della caccia
o delegheremo ancora una volta organismi che non sono quelli che in
base allo Statuto dovrebbero decidere?
A me risulta che è stata votata 4-5 giorni fa, dalla Regione
Trentino, una nuova legge sulla caccia, della quale si discuteva da
alcuni anni, e che, fra le novità che introduce, vi è quella per
cui la fauna non è più bene indisponibile dello Stato, ma è bene
indisponibile della Regione. Mi risulta, inoltre, che fra le specie
cacciabili dovrebbe esserci la marmotta e si fanno questi
distinguo.
Mi chiedo perchè la Regione non porti avanti un impegno serio in
questo senso, di andare a proporre una nuova legge sulla caccia.
Perchè non vogliamo assegnare nello stesso momento uno studio da
fare sulla marmotta, su altre specie cacciabili, proprio in questo
anno che è stato proclamato l'anno dell'ambiente e nello stesso
tempo non chiediamo, se ne siamo convinti, al Presidente del
Consiglio dei Ministri, una modifica al decreto? Cosa si aspetta
ancora a fare un decreto, affinchè ci possa essere una caccia di
selezione di un certo tipo, che è importante anche, al limite, per
la conservazione della stessa specie della marmotta, in quanto
abbiamo visto che, per ciò che riguarda i camosci, se arriva la
cherato-congiuntivite, è molto difficile correre ai ripari?
Per la marmotta, proprio perchè vive in tana, i pericoli sono
ancora più grossi ed è necessario pensare a come fare per
mantenerci questo patrimonio che abbiamo in Valle. Se poi gli
ambientalisti sapranno proporci modi diversi, potremmo anche
ascoltare quelli. Per il momento, penso che dobbiamo continuare,
come per il passato, perchè i risultati sono stati buoni,; per
questo ci vuole l'impegno dell'Assessore in prima persona.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale, Perrin; ne ha
facoltà.
Il Consigliere Sandri, in piedi di fronte all'Assessore
Perrin, mostra, per tutta la durata del suo intervento, un
manifesto riproducente due marmotte.
PERRIN - (U.V.):
Lors de la réponse à des interpellations
précédentes, j'avais dit que des initiatives auraient pu être
prises à sentence du TAR émise. Nous n'avons pas encore la sentence
définitive et, donc, nous ne savons pas encore quel pourra être
l'avenir pour ce qui concerne la chasse à cette espèce animale.
J'avais dit qu'une façon d'affronter le problème est celle
d'aller à modifier la loi sur la chasse et M. Cout sait très bien
que nous avions dans ce sens anticipé la loi du Trentino - il est à
voir si cette loi sera visée ou non - parce que dans notre loi nous
déclarions toutes les espèces animales sauvages, biens
indisponibles de la Région et non, plus de l'Etat.
Cette loi est en train d'être revue, parce que M.me Della
Guardia avait fait une grille extrêmement compliquée, avec
plusieurs observations, sur la légalité ou non de certains articles
et les bureaux sont en train de revoir le projet de loi selon la
grille qui a été préparée. La loi sera revue de façon à ne pas
avoir d'articles qui pourraient être renvoyés par le Président de
la Commission de Coordination.
Pour ce qui est du futur de la chasse à la marmotte, s'il n'y a
pas cette sélection, qui est oeuvrée de façon artificielle, il y a
le danger que les marmottes disparaissent quand même. Donc, je
partage l'avis de M. Cout qu'il faut arriver à une sélection. Avec
le Comité de la chasse, depuis plusieurs mois, nous nous occupons
de ce problème et le Prof. Grimod est en train de préparer un
avant-projet pour arriver à charger un biologue pour une enquête.
Des enquêtes seront faites en collaboration entre le Comité de la
chasse et les maisons forestières, pour un recensement sur la
présence des marmottes.
Pour ce qui est de l'année 1987, nous avons introduit, à
l'intérieur du décret sur les calendriers de chasse, un article -
parce qu'il ne faut pas oublier que déjà en 1983 le Conseil d'Etat
avait émis une sentence concernant la Province de Trento en
déclarant la marmotte "bene di interesse nazionale" et en
abolissant la loi que cette Province avait faite sur la possibilité
de chasser la marmotte - qui dit que, pour des raisons sanitaires,
la marmotte pourra être chassée après une enquête préalable qui
sera conduite entre les chasseurs et les maisons forestières.
Donc il y aura une chasse de sélection dans les zones où la
marmotte est abondante; on fixera, comme on a fixé pour le chamois,
un toit d'abattage, en accord avec le Comité de la chasse, selon la
consistance de cette espèce animale sur le territoire et donc en
privilégiant certaines zones où elle est abondante.
Il Consigliere Sandri, in piedi di fronte al Consigliere
Cout, mostra, per tutta la durata del suo intervento, un manifesto
riproducente due marmotte.
PRESIDENTE:
Ha chiesto di intervenire, per la replica, il
Consigliere Cout; ne ha facoltà.
COUT - (P.C.I.):
Dalla risposta dell'Assessore ci pare di
aver capito che ci sono ancora dei problemi per riuscire a definire
esattamente, quest'anno, cosa si riuscirà a fare. Continuo a
ripetere che questi problemi, che ancora esistono, sono purtroppo
da imputare a dei ritardi che ci sono stati da parte
dell'Assessore, malgrado le sollecitazioni che abbiamo voluto
portare avanti anche in Consiglio. Questa è la terza interpellanza,
sulla marmotta e più in generale sulla gestione della caccia in
Valle d'Aosta, che presentiamo e non abbiamo ancora una risposta
definitiva.
Per la questione della legge, terrei a sottolineare che esistono
dei problemi che sono venuti fuori da quello che è avvenuto in
Trentino, anche da uno studio che è stato fatto, non direi tanto
dalla Sig.ra Della Guardia, quanto dagli uffici legislativi della
Regione, studio che è stato distribuito a tutti i Presidenti della
Valle d'Aosta proprio dal Presidente del Comitato caccia, che è il
braccio destro dell'Assessore. Quindi, raccomandiamo all'Assessore
di occuparsi della questione con sollecitudine, per arrivare al più
presto, con una proposta, alle Commissioni su questa legge che
dobbiamo mandare avanti, perchè le reazioni che vengono da certi
ambienti sono determinate dal fatto che in materia ci sono
interventi che potrebbero essere fatti dalla Regione.
Per ciò che riguarda le altre questioni, vanno valutate
anch'esse approfonditamente e, soprattutto, bisogna cercare di
portare avanti interventi concreti. Chi ci dice che non possiamo
fare una richiesta di modifica delle specie cacciabili, anche se
dobbiamo fare uno studio? Comunque, lo studio va assegnato al più
presto. Continuo a ripetere che qualcosa in più poteva essere fatto
e dobbiamo cercare di recuperare nel poco tempo che abbiamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK