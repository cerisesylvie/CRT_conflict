Consiglio Regionale della Valle d'Aosta - Oggetto del Consiglio n. 820 del 22 settembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 820 del 22 settembre 1999 - Resoconto
OGGETTO N. 820/XI Ordine dei lavori. Ritiro di richiesta di
iscrizione in via d'urgenza.
Presidente Come preannunciato, il Consiglio viene sospeso per
quindici minuti, per permettere la convocazione dell'Ufficio di
Presidenza e della Commissione per il Regolamento. Ricordo che i
membri della Commissione per il Regolamento sono: Louvin,
Beneforti, Collé, Cottino, Fiou, Frassy e Martin.
Si dà atto che il Consiglio è sospeso dalle ore 18,20 alle
ore 18,40.
Presidente
Riprendono i lavori del Consiglio.
La parola al Consigliere Fiou.
Fiou (GV-DS-PSE)
Siccome stanno venendo fuori
interpretazioni politiche strane rispetto alla presentazione di
questa risoluzione, e siccome si tende a scaricare su questa
risoluzione interpretazioni di Regolamento, non voglio farmi carico
né dell'una né dell'altra cosa, ritiro la risoluzione e la
presenterò nel prossimo Consiglio, anche segnalando che sarebbe
servita in termini positivi per risolvere il problema che interessa
il Consiglio. Avremo una carta di meno da giocare e se avrà dei
riflessi, saranno dei riflessi per tutto il Consiglio, non
solamente per i "giochini politici" che qualcuno ha voluto mettere
in evidenza.
Presidente
La parola al Consigliere Marguerettaz.
Marguerettaz (Aut)
Credo che le affermazioni del collega
Fiou meritino una considerazione, perché se fosse stata una
semplice dichiarazione di ritiro non sarei intervenuto, ma l'alea
di "quasi ricatto" che ha concluso la dichiarazione del Consigliere
Fiou una qualche considerazione la merita.
Consigliere Fiou, qualche consiglio: il suo senso della
democrazia mi dovrebbe insegnare che non si può andare contro il
regolamento, quindi, Consigliere, faccia autocritica e ammetta di
aver sbagliato nelle procedure, perché se lei, prima del termine
della discussione del punto all'ordine del giorno questa mattina,
annunciava la presentazione di questo documento, nessun Consigliere
poteva eccepire nulla, nessuno, io compreso!
La seconda considerazione, ed è un suggerimento pragmatico che
volevo darle, è di fare, visto che in questa giornata ne avete
fatte tante, un'ennesima telefonata a Roma ai vostri referenti dei
DS per far loro presente che al prossimo Consiglio la maggioranza
presenterà questa risoluzione. La cosa potrebbe essere forse di
conforto.
Presidente
Non si può aprire il dibattito sul ritiro della
risoluzione. La risoluzione è stata ritirata, in merito a questo
fatto sarà investita la Commissione per il Regolamento perché
questa situazione potrebbe riverificarsi.
La Commissione per il Regolamento darà pertanto il suo parere in
merito alle risoluzioni presentate in corso di dibattito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK