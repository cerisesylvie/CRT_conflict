Consiglio Regionale della Valle d'Aosta - Oggetto del Consiglio n. 1953 del 24 maggio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1953 del 24 maggio 2006 - Resoconto
OGGETTO N. 1953/XII - Contratto del comparto unico del pubblico
impiego. (Interpellanza)
Interpellanza
Preso atto delle dichiarazioni a suo tempo fatte dal
Presidente della Regione circa la conclusione della trattativa per
il rinnovo del contratto del comparto unico per i bienni 2002-2003
e 2004-2005;
Appreso dalla DG n. 1272/2006 che non è possibile allo stato
attuale consentire l'autorizzazione alla sottoscrizione del testo
concordato tra le OOSS e l'ARRS, in quanto mancano elementi di
valutazione sul biennio 2002/2003;
Considerato che dalle dichiarazioni fatte dal Presidente
della Regione si recepiva una condivisione del contratto, che
faceva presupporre la presenza di tutti gli elementi necessari per
poter onorare gli impegni sottoscritti dall'ARRS e dalle
OOSS;
i sottoscritti Consiglieri regionali
Interpellano
il Presidente della Regione per sapere:
1) se la necessità di verifica si è presentata solo per
l'ente Regione o se anche il CPEL ha condiviso le stesse
riserve;
2) quale è l'ammontare complessivo della spesa per il rinnovo
contrattuale per il biennio 2002/2003, lasciato in sospeso, e
l'ammontare complessivo della spesa per il biennio
2004/2005;
3) quali sono i motivi per cui solo dopo la firma del
contratto si richiedono chiarimenti all'ARRS e se questo significa
che l'ARRS non ha rispettato le direttive a suo tempo
impartite;
4) quando intende procedere alla delibera di pagamento e con
quali modalità.
F.to: Squarzino Secondina - Bortot
Presidente - La parola alla Consigliera Squarzino Secondina.
Squarzino (Arc-VA) - Quando parliamo di un argomento che in
questi ultimi periodi ha avuto un'accelerazione, la situazione
rispetto al momento in cui abbiamo presentato l'iniziativa è
cambiata, come abbiamo visto dalla deliberazione del 19 maggio, che
dà una risposta ai problemi fondamentali; però credo che valga la
pena di ricostruire l'iter che ha portato alla conclusione del
contratto del comparto unico, quindi dei regionali e dei dipendenti
degli enti locali. Vediamo i tempi.
Ricordiamo che già su questo argomento avevamo presentato
un'iniziativa, proprio sollecitando che si giungesse in tempi brevi
alla stesura di questo accordo del pubblico impiego. Ai primi di
marzo il Presidente della Regione dà, come previsto dalla legge,
una direttiva all'ARRS, che è incaricato di contrattare con i
sindacati i contenuti del contratto; diciamo che il 21 marzo viene
annunciato che il contratto è andato bene, siamo alla vigilia delle
elezioni politiche e allora questo annuncio: finalmente il
contratto del comparto unico che si aspettava da anni acquista
un'accelerazione e diventa un po' l'annuncio che fra poco
arriveranno i soldini richiesti. Passa tutto aprile e non capita
proprio niente; nel momento in cui si tratta di dare attuazione
alla parte contrattuale economica del 2002-2003 - si trattava di un
saldo -, sorgono delle difficoltà. Queste sono le informazioni che
abbiamo, ma sarebbe interessante capire se proprio è avvenuto così,
quali sono stati gli ostacoli.
Voci diverse sono giunte a noi per dirci che non c'erano i soldi
per coprire il saldo 2002-2003, non erano stati a suo tempo
accantonati questi soldi, c'era stato il "Patto di stabilità" che
chiedeva un taglio del 10% di tutte le spese correnti ed erano
stati tagliati questi soldi e non erano stati accantonati, per cui
nel momento in cui si aveva bisogno di questi soldi non c'erano,
nelle "pieghe" del bilancio non si trovavano. Pare che gli enti
locali invece non avessero incontrato questa difficoltà e avessero
trovato i soldi che avevano messo da parte, giustamente.
Con la deliberazione di Giunta n. 1272 del 5 maggio vengono
ufficializzate queste difficoltà, si capisce che ci sono degli
ostacoli che non consentono l'autorizzazione alla sottoscrizione
del testo concordato fra sindacati e ARRS; si cerca di capire come,
si chiede all'ARRS di riformulare il contratto e di chiarire come
possa essere ricompresa nel contratto complessivo l'entità del
saldo 2002-2003. A questo punto facciamo la nostra iniziativa.
Pochi giorni fa il problema viene risolto positivamente, e noi
siamo contenti, però rimangono valide ugualmente le domande di
fondo che abbiamo formulato, perché queste ci aiutano a capire
quali inghippi sono sorti, quali difficoltà ci sono ed
eventualmente fare in modo che queste difficoltà non ci siano più
la prossima volta.
Si dà atto che, dalle ore 12,05, riassume la presidenza il
Presidente Perron.
Presidente - La parola al Presidente della Regione, Caveri.
Caveri (UV) - En réponse à la première question posée par cette
interpellation, je peux vous dire que le Conseil permanent des
Collectivités locales ne s'est pas manifesté dans le délai de 30
jours visé au 2e alinéa de l'article 38 de la loi régionale n°
45/1995, et qu'aux termes de ladite loi, son silence vaut
approbation. Donc il n'y a eu, de leur part, aucun commentaire.
Pour ce qui est de la deuxième question, sachez que la dépense
relative au volet économique 2002/2003 s'élève à 5.759.377,00
euros, tandis que pour le volet économique 2004/2005 elle atteint 7
millions d'euros à peu près.
Quant à la troisième question, vous devez savoir que le document
que l'ARRS et les organisations syndicales ont signé le 21 mars
dernier - à savoir le texte de l'accord pour le règlement des
volets économiques 2002/2003 et 2004/2005 de la convention
collective des fonctionnaires relevant du statut unique de la
fonction publique en Vallée d'Aoste - était partiellement en
décalage avec les instructions que j'avais données à l'ARRS. Pour
ce qui est du volet économique 2002/2003, celles-ci indiquaient
notamment que, comme le prévoit l'article 56 quinquies de ladite
convention collective, l'écart entre l'inflation programmée et
l'inflation réelle au titre de la période 2002/2003 devait être
compensé, mais aux termes de l'accord sur le coût du travail passé
entre le Gouvernement et les syndicats en juillet 1993,
c'est-à-dire dans le cadre du volet économique suivant, soit
2004/2005. Or, l'accord qui a été signé inclut ladite compensation
dans le volet 2002/2003. Au vu de ce désaccord entre la directive
et le texte signé, le Gouvernement régional a demandé à l'ARRS de
lui présenter un rapport technique à ce sujet et, entre-temps, a
suspendu la ratification dudit texte. Le rapport présenté par
l'ARRS a clarifié la question dans la mesure où le texte signé
respecte les termes de l'article 56 quinquies et indique, comme il
se doit, que le rajustement des traitements relèvera bien du volet
économique 2004/2005. C'est pourquoi, lors de sa séance de vendredi
dernier, le Gouvernement régional - avec quelques jours à l'avance
sur l'accord qu'on avait pris avec les syndicats - a autorisé
l'ARRS à ratifier l'accord, ce qui est chose faite depuis lundi 22
mai. A 11 heures 30 de lundi, avec la satisfaction de tout le
monde, les syndicats et l'ARRS ont signé le contrat.
Enfin, en ce qui concerne la quatrième question qui m'a été
posée, vous serez heureux d'apprendre que les procédures
nécessaires ont déjà été lancées pour que les sommes en question
puissent être liquidées: moitié, avec les versements des
traitements du mois de juin et, l'autre moitié, avec le mois de
juillet et bien à l'avance de ce qui se passera avec le contrat
national.
Président - La parole à la Conseillère Squarzino Secondina.
Squarzino (Arc-VA) - Capisco come il Presidente voglia
riaffermare fortemente il fatto che ha tenuto fede a tutti i suoi
impegni, però, signor Presidente, lei il 9 marzo ha detto a tutti
che il contratto era firmato e che presto sarebbe stato attuato, ma
questo non è avvenuto! Quindi lei ha fatto delle affermazioni senza
aver verificato se la cosa era possibile, perché nel momento in cui
il contratto è firmato - siamo contenti che tutto è stato risolto
-, dopo poco tempo ci si rende conto che le cose che lei ha detto
non si realizzavano!
Lei, il 21 marzo, dice che c'è la rapida conclusione
dell'accordo, frutto delle condizioni favorevoli, esprime viva
soddisfazione che la firma ci sia stata, quindi lei, a marzo,
afferma che il contratto ha avuto un esito positivo; poi questo
esito positivo in realtà aspetta altri 2 mesi per potersi
esprimere... non solo, deve passare attraverso una serie di
verifiche e attraverso la riscrittura di un nuovo contratto. Come
mai lei poteva il 21 marzo dire: "il contratto è stato firmato",
siamo soddisfatti, e poi fare marcia indietro perché ha verificato
che, per motivi burocratici, per motivi di non accantonamento di
denaro, per motivi più diversi, il contratto ha dovuto essere
ridefinito seppur in poche parti?
Sempre più pensiamo che quelle dichiarazioni del 21 marzo
fossero dichiarazioni di tipo politico pre-elettorale, ma che lei
abbia fatto quelle dichiarazioni senza aver approfondito nel modo
dovuto, e questo ci dispiace perché questo significa che altre
volte, quando lei fa delle affermazioni, cominceremo a dubitare
sulla veridicità di quello che lei dice e sul fatto che alle sue
parole corrispondano i fatti!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK