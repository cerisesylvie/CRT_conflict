Consiglio Regionale della Valle d'Aosta - Oggetto del Consiglio n. 166 del 21 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 166 del 21 ottobre 1998 - Resoconto
SÉANCE DU 21 OCTOBRE 1998 (APRÈS-MIDI)
OGGETTO N. 166/XI Disegno di legge: "Modificazioni alla legge
regionale 1° settembre 1997, n. 29 (Norme in materia di servizio di
trasporto pubblico di linea)".
Articolo 1 (Modificazioni all'articolo 9 della legge regionale
1° settembre 1997, n. 29)
1. Il comma 2 dell'articolo 9 della legge regionale 1° settembre
1997, n. 29 (Norme in materia di servizio di trasporto pubblico di
linea) è abrogato.
Articolo 2 (Modificazioni all'articolo 68 della legge regionale
1° settembre 1997, n. 29)
1. Al comma 1 dell'articolo 68 della l.r. 29/1997 le parole "31
dicembre 1998" sono sostituite dalle seguenti: "31 dicembre
1999".
2. Al comma 2 dell'articolo 68 della l.r. 29/1997 le parole "31
dicembre 1998" sono sostituite dalle seguenti: "31 dicembre
1999".
3. Al comma 3 dell'articolo 68 della l.r. 29/1997 le parole "31
dicembre 1998" sono sostituite dalle seguenti: "31 dicembre
1999".
Articolo 3 (Dichiarazione d'urgenza)
1. La presente legge è dichiarata urgente ai sensi dell'articolo
31, comma 3, dello Statuto speciale per la Valle d'Aosta ed entrerà
in vigore il giorno successivo a quello della sua pubblicazione nel
Bollettino ufficiale della Regione.
Président Collègues conseillers, ce texte - dont nous avions
renvoyé l'examen lors de la dernière session du Conseil - a été
examiné par la IVème Commission qui a reformulé le projet de loi en
question. Nous discutons par conséquence sur le nouveau texte qui
vous a déjà été transmis. La parole au rapporteur, Conseiller
Cerise.
Cerise (UV) L'article 68, "Dispositions transitoires", de la loi
régionale n° 29/97, portant "Dispositions en matière de service de
transport public régulier", prévoit au premier alinéa que la
validité du plan de déplacement urbain et non urbain relatif à la
période 1er septembre 1995-31 août 1998 soit prorogée jusqu'au 31
décembre 1998; au deuxième alinéa que les concessions régionales
pour les services réguliers délivrés conformément au plan de
déplacement urbain et non urbain relatif à la période 1er septembre
1995 - 31 août 1998 soient prorogées jusqu'au 31 décembre 1998; au
troisième alinéa que les tarifs préférentiels et les tickets
gratuits accordés aux sens de la loi régionale n° 62/91 restent en
vigueur jusqu'à l'adoption des actes du ressort du Gouvernement
régional portant application de l'article 24 de la loi en question
et en tout état de cause jusqu'au 31 décembre 1998.
A l'heure actuelle la Région a mis en oeuvre les procédures
complexes de révision du plan de déplacement urbain et non urbain.
Toutefois, du fait de l'inertie de la gestion politique précédente
et de la quantité considérable des démarches nécessaires, il y a
lieu de prévoir que le nouveau plan de déplacement urbain et non
urbain ne sera pas prêt avant la fin de 1999 d'où la nécessité de
proroger jusqu'à cette date le délai visé aux premier et deuxième
alinéas de l'article 68 de la loi en question.
Etant donné qu'au cours de la législature précédente
l'Assessorat chargé des transports n'a pas réussi à assurer
l'entrée en fonction du système intégré de gestion tarifaire et du
centre de gestion dudit système intégré, visés respectivement aux
articles 20 et 21 de la loi régionale n° 29, il s'avère impossible
de passer du régime de gratuité totale pour certaines catégories
d'usagers, personnes âgées, non voyants, sourds-muets et cetera,
sanctionnées par la loi régionale n° 62/91, à la réduction de 90
pour cent prévue par la loi régionale n° 29. Il revient donc au
nouvel Assessorat du tourisme, des sports, du commerce et des
transports de mettre en oeuvre les instruments susmentionnés, ce
qui devrait avoir lieu avant le 31 décembre 1999.
Le troisième alinéa de l'article 2 de ce projet de loi propose
donc de proroger jusqu'à ladite date le régime de gratuité prévu
par la loi régionale n° 62.
Le nouveau plan de déplacement urbain et non urbain, dont
l'approbation est prévue au cours de l'année 1999, est déjà en
cours d'élaboration suivant la procédure visée à l'article 6 de la
loi régionale n° 29 qui par ailleurs prévoit pour ledit plan une
validité de 10 ans. Il en va de même de la validité des concessions
aux termes de l'article 9, premier alinéa, de la loi régionale n°
29. Il s'avère donc nécessaire d'abroger le deuxième alinéa de
l'article 9 qui exclut la possibilité jusqu'au 31 décembre 2001 de
délivrer des concessions d'une durée supérieure à 4 ans. Ces
dispositions avaient été prévues en raison de la phase de
transition nécessaire pour l'introduction progressive des
procédures et des modalités de détermination des concessionnaires
prévues par l'article 10.
L'article 1er du projet de loi n° 4 propose l'abrogation du
deuxième alinéa de l'article 9 de la loi en objet qui n'a plus
aucune raison d'être étant donné que la période de transition s'est
écoulée et qu'il est possible de procéder à la détermination des
concessionnaires aux sens de l'article 10 de la loi régionale n°
29.
Président La parole au Vice-président Viérin Marco.
Viérin M. (Aut) Abbiamo ascoltato la relazione, avrei gradito di
sentire nel merito anche l'Assessore competente, probabilmente lo
potrò fare dopo il mio intervento.
Anche l'Assessore chiedendo il rinvio la volta scorsa ha capito
che non si poteva modificare solo un comma di quell'articolo, ma
che andavano modificati tutti quanti, altrimenti non sarebbe
rimasto in piedi il discorso complessivo venendo a mancare altre
cose collaterali.
Volevo chiedere all'Assessore almeno due o tre cose. Questo è un
rinvio cosiddetto tecnico, ma se andiamo a rivederci la discussione
di questo piano di bacino di traffico, dobbiamo fare due
considerazioni: la prima è nel merito, la seconda è che questa
maggioranza ha fallito nei tempi.
Entrando nel merito, questo si è dimostrato un piano, come
avevamo detto allora, che non ha certo riordinato la materia dei
trasporti pubblici. All'epoca si disse - è a verbale - che questa
legge avrebbe portato a breve ad un riordino complessivo nel
discorso dei trasporti per quanto riguardava le autolinee, i treni,
impianti a fune e via dicendo. Non mi pare che oggi le cose stiano
così perché alcuni problemi esistono ancora.
Sui tempi volevo chiedere all'Assessore se quest'anno di proroga
è sufficiente per evitare di ritrovarci qui fra dieci mesi a rifare
un'altra proroga proprio perché se noi andiamo a fare due conti,
vediamo che ci vogliono ancora 5-6 mesi per eventualmente ritoccare
il piano di bacino di traffico, che doveva essere eventualmente
fatto entro quest'anno, ai quali vanno aggiunti i tempi necessari
ad indire le gare di appalto - sapendo che i tempi della Pubblica
Amministrazione, soprattutto quella regionale, sono molto lunghi -
e ancora i mesi occorrenti per fare gli appalti con la relativa
aggiudicazione.
Visto che si disse che si sarebbe modificato all'aspetto della
gratuità per passare dalla gratuità totale, come è adesso, alla
gratuità al 90 o 80 percento a seconda dei casi, ebbene per mettere
in piedi la gratuità parziale bisogna dotare chi gestirà le
autolinee e i mezzi di trasporto di apparecchiature elettroniche,
quindi anche lì bisognerà fare gli appalti, ma è chiaro che chi
parteciperà all'appalto non potrà fare questo a scatola chiusa, ma
dovrà prima venire in possesso della concessione e poi fare
l'investimento. Non si può pretendere che uno faccia gli
investimenti prima.
Chiedo solo all'Assessore tecnicamente se quest'anno di tempo è
veramente sufficiente per fare questo, altrimenti mi sembra che qui
ci si prenda in giro.
Président La parole au Conseiller Tibaldi.
Tibaldi (FI) Il disegno di legge in esame con cui si modificano
alcune norme della legge regionale n. 29/97 dimostra chiaramente
che il problema dei trasporti pubblici in Valle d'Aosta viene
sottovalutato dal Governo regionale.
In particolare, questo disegno di legge è stato proposto in una
prima versione con un semplice emendamento, relativo alla proroga
della gratuità, di cui all'articolo 1 poi sono stati inseriti altri
emendamenti per i quali è stato sì necessario un rinvio ed un esame
in Commissione, ma che hanno una portata sostanziale di notevole
rilievo.
Le vicende che hanno portato alla ribalta le passate gestioni
dei trasporti pubblici da parte delle Giunte regionali nel periodo
che va dal 1982 al 1993 sembrano avere insegnato ben poco eppure la
Giunta Viérin si è premurata a presentare denunce e a costituirsi
parte civile anche nei confronti degli attuali concessionari di
servizi di trasporto pubblico poi però ci pare di vedere che
scivoli con una stessa leggerezza sullo stesso terreno del piano di
bacino di traffico e delle concessioni come evidenzia questo
disegno di legge con le relative proroghe.
Infatti l'articolo 2 proroga di un ulteriore anno gli
adempimenti connessi al nuovo piano di bacino di traffico che deve
sostituire quello triennale che è già stato prorogato al 31
dicembre 1998. La questione delle proroghe reiterate l'abbiamo già
vista in Commissione. Non ci si può oggi venire a dire, come
abbiamo dovuto ascoltare o leggere sui media, che la colpa è di un
ex Assessore ai trasporti che non si sarebbe attivato in tempo
perché quest'ex Assessore ai trasporti faceva parte della stessa
Giunta regionale che oggi è presieduta dallo stesso Presidente e di
questa compagine governativa faceva parte anche lo stesso Assessore
Lavoyer con un incarico differente però, la sua responsabilità
collegiale nell'organismo di Giunta c'era e c'era tutta. Ma il
servizio trasporti era diretto da dirigenti e, come abbiamo visto
dalle delibere, erano state affidate delle consulenze, degli
incarichi anche particolarmente onerosi, cito la Soges di Torino,
la Prof.ssa Vittadini dell'Università di Venezia che pare essere
stata la vera mente del piano del bacino di traffico oggi oggetto
di proroga, fior di esperti e di collaboratori esterni. E a partire
dal primo luglio, data di insediamento della Giunta e quindi anche
dell'Assessore, risultavano a disposizione numerosi dirigenti e
consulenti e sono già passati alcuni mesi.
Vero è che il Dirigente del servizio dei trasporti è stato
dirottato ad altro incarico, ma è proprio questa Giunta che lo ha
trasferito, quindi ha in una certa maniera smembrato la struttura
che provvedeva a queste cose nonostante la scadenza importante che
era già stata prefissata al 31 dicembre 1998. In altre parole, ci
pare di capire che il trasferimento del Dirigente poteva essere
differito e non arrivare oggi in Consiglio e far gravare
sull'organo politico-legislativo questi difetti che in realtà sono
imputabili esclusivamente alla Giunta Viérin.
Oltretutto le norme transitorie, l'articolo 68, proprio perché
sono norme transitorie non possono essere modificate con la
leggerezza di cui dicevo perché è una contraddizione in termini e
penso che l'Assessore possa convenire su questo. Sono norme
transitorie, sono norme cioè che servono a regolamentare una fase
determinata della procedura che viene messa in essere dalla legge e
soprattutto le previsioni delle date indicate dalla medesima - cioè
in prima applicazione - non possono essere cambiate perché in
applicazioni successive alla prima non sarebbero più norme
transitorie e quindi, a nostro avviso, questa procedura viola il
principio di buon andamento e di imparzialità della Pubblica
Amministrazione.
La conseguenza più grave però di questa proroga relativa alla
norma transitoria, in particolare il comma 2 dell'articolo 68, è
che anche le concessioni vengono prorogate di un anno così
favoriscono i concessionari beneficiati attualmente a scapito di
un'eventuale e futura possibile concorrenza. Si tratta qui di una
palese violazione dei principi di concorrenza, di imparzialità, di
trasparenza, di procedure di appalto, di principi che
paradossalmente sono contenuti nella stessa legge istitutiva del
piano di bacino di traffico, in particolare l'articolo 10.
In questo modo si aggira un principio di individuazione del
concessionario a partire dalla scadenza della concessione previsto
dall'appalto sia pure in forma ristretta ai sensi di quell'articolo
10 di cui vi dicevo prima che viene sostituito con una proroga non
prevista all'atto delle procedure di gara e di assegnazione.
Significa a nostro avviso favorire per legge i concessionari, per
l'individuazione dei quali la legge sempre in quest'articolo 10 -
che non viene contestualmente modificato, ma rimane tal quale -
continua a prevedere la procedura ristretta di appalto e questa è,
secondo noi, la conseguenza più grave di queste proroghe che
vengono proposte come se nulla fosse.
Per quanto riguarda poi la modificazione dell'articolo 9, in
forza della quale il Consiglio regionale è chiamato oggi a
cancellare il comma 2 che vieta nella fase transitoria il rilascio
di concessioni che abbiano una durata superiore ai 4 anni, siamo in
presenza di un'altra anomalia che va a cozzare di nuovo contro i
principi di buon andamento e di imparzialità della Pubblica
Amministrazione perché con quest'abrogazione - e l'Assessore penso
che ne sia reso conto - si vanno a cancellare le condizioni che
erano presenti nel bando di gara di appalto quando le concessioni
attuali sono state rilasciate. In quelle concessioni c'era la
durata sulla quale oggi si interviene per prorogarla in fase
transitoria "ex lege".
Un'altra conseguenza che è stata rilevata è che per legge una
concessione poteva essere rilasciata ai sensi di questo comma 2 di
cui si chiede oggi l'abrogazione fino a 4 anni e ora anche a
partire dal 31 dicembre 2001 e comunque sempre nella fase di
transizione potrà avere una durata decennale, una durata massima,
cioè secondo quello che dovrebbe essere un regime di ordinarietà e
non di transitorietà. E tutto questo sempre in presenza di quella
norma di cui all'articolo 10 che è già di per sé discutibile ed è
una norma che, a nostro avviso, viola i principi stabiliti dalle
stesse direttive comunitarie in materia.
Quindi intervenire senza alcuna giustificazione sulla durata
delle concessioni, togliendo di fatto con l'abrogazione del comma 2
una limitazione prudente in fase di transizione nei confronti di
chi è attualmente concessionario, sembra offrire il fianco a dei
rilievi di varia natura e ciò malgrado anche l'Amministrazione
regionale si sia, come dicevo prima, costituita in giudizio nei
confronti di tutti i concessionari.
Una misura di prudenza a nostro avviso ci induce a stare molto
attenti ad emendare con questa leggerezza la legge n. 29/97 con
questo taglia e cuci che non ha alcuna giustificazione sostanziale
a meno che l'Assessore sia in grado di darci delle indicazioni,
degli approfondimenti e delle illustrazioni differenti, condizioni
che sono state assunte in fase di transizione in materia così
delicata come è quella degli appalti a procedura ristretta.
Se non ci saranno delle delucidazioni sufficientemente chiare da
parte dell'Assessore, il nostro voto non potrà che essere
contrario.
Président La parole au Conseiller Curtaz.
Curtaz (PVA-cU) Prima di entrare nel dettaglio della normativa
che ci viene proposta ed esprimere alcune opinioni e soprattutto
rivolgere una domanda all'Assessore competente oppure al relatore,
volevo fare un breve cenno al recente passato in questa materia
anche perché ho sentito dei cenni francamente polemici. È una
polemica che non raccolgo, ma vorrei fare delle osservazioni pacate
con il medesimo tono di pacatezza usato dal Consigliere Tibaldi, il
cui intervento ho molto apprezzato.
La materia dei trasporti pubblici in Valle d'Aosta ha subito una
fase di estrema difficoltà amministrativa per un periodo assai
lungo che è andato dal 1982 al 1993. In questo lungo lasso di tempo
ci si è avvalsi di concessioni provvisorie di durata annuale con
dei contributi dati dall'Amministrazione regionale di carattere
discrezionale, diciamo così, e senza un'adeguata attenzione tant'è
che, a tacere d'altro, ciò ha comportato tutta una serie di
problemi contabili che sono ancora oggi all'attenzione non solo
della magistratura contabile e di quella penale, ma anche proprio
dell'Amministrazione regionale perché a quanto mi risulta non si è
ancora riusciti dopo anni a mettere la parola fine a quest'annosa
vicenda di carattere contabile.
Il piano di traffico e la legge del 1994 hanno costituito il
primo punto fermo relativo ad un'opera di razionalizzazione, di
disciplina di tutta questa normativa attraverso uno sforzo
apprezzabilissimo perché veniva in un momento che non è esagerato
definire di caos totale nell'amministrazione del trasporto pubblico
in Valle d'Aosta.
La normativa vigente necessita, in base alla legge che oggi
viene emendata, di un aggiornamento perché non si tratta di fare un
piano nuovo, e qui richiamo la vostra attenzione perché, quando si
parla dei tempi, bisogna chiarire che non si tratta di fare un
piano nuovo. Un piano già esiste ed è costato una grande fatica. Si
tratta invece di fare un aggiornamento tenendo conto di quello che
c'è già.
Perché credo che non sia stata fatta dal precedente Assessore
una bozza di aggiornamento? Mi sembra per una ragione banale che
nessuno ha saputo cogliere nella sua correttezza: perché si andava
alle elezioni, perché ci sarebbe stata una nuova amministrazione,
perché l'Assessore che notoriamente è una persona corretta non se
l'è sentita di presentare un piano che avrebbe discusso un altro
Consiglio, che avrebbe visto forse un altro Assessore. Questo è il
motivo.
Oggi un motivo di correttezza istituzionale viene visto come un
motivo di negligenza ed è un'osservazione che mi sento totalmente
di rigettare. Quindi, questi cenni polemici sulla negligenza di un
Assessorato di cui si potrà dire di tutto, ma non che non ha
lavorato, che non è stato puntuale, che non ha dato il suo
contributo fino in fondo a razionalizzare e ad organizzare questa
materia, vanno assolutamente respinti.
Dopodiché anche se non me ne intendo di trasporti, posso
benissimo capire che se un aggiornamento lo avesse fatto - tanto
per essere chiari - l'Assessore Riccarand che aveva la materia in
mano, gli sarebbero stati sufficienti sei mesi per arrivare
all'aggiornamento di questo piano. In sei mesi, infatti, si
potevano fare le consultazioni, si poteva fare la bozza e si poteva
portare in Consiglio e questa era la sua idea se fosse stato ancora
lui l'Assessore. Non è più lui l'Assessore, c'è un nuovo Assessore,
e quindi ci sono dei problemi oggettivi nel cambio di chi sta alle
redini del servizio e dell'Assessore stesso. A questo dato
obiettivo si è aggiunto un altro dato dello spostamento del
dirigente, il fatto che smembrando un Assessorato, vi sono delle
conseguenze inevitabili. Non lo dico con polemica, è così: è chiaro
che se si arriva al 21 ottobre, non si può approvare il piano del
bacino di traffico entro la data del 31 dicembre 1998 perché
bisogna ancora cominciare a fare le consultazioni, a fare una bozza
eccetera.
Potrei dire che si sono persi tre mesi e mezzo, non direi niente
di strano, però posso comprendere che oggi sia necessaria una
proroga. Credo anche, non spetta a me rassicurare il Consigliere
Viérin, che una proroga di un anno e due mesi sia ultra ampia per
poter fare - se lo si vuole fare - un nuovo piano di bacino di
traffico. Se le ragioni sono queste, parto seguendo il filo logico
del relatore, dall'articolo 2, secondo me si potrebbe fare meglio
senza dover impiegare tutto questo tempo. Comunque, il termine ha
una sua logica.
Ha una sua logica condivisibile il comma 3, quello relativo alle
agevolazioni, dove c'è l'esigenza di avere un termine più lungo e
questo ancora una volta non per negligenza come qualcuno ha
detto.
Si può affermare tutto, relatore, abbia pazienza, però
informiamoci un attimo perché non è per negligenza dell'Assessore,
neanche un po': è stato fatto un appalto con esito negativo e -
attenzione - non dall'Assessore, ma dal CED che dipende dalla
Presidenza della Giunta. Quindi, quando è stata fatta
l'osservazione all'Assessore, questa andava fatta - ma io non la
faccio perché non è colpa sua - alla Presidenza della Giunta.
Vado all'articolo 1, che concettualmente viene dopo, e che
riguarda l'abrogazione dell'articolo 9, 2° comma. Qui dico la
verità c'è una cosa che non ho capito dal punto di vista della
logica legislativa e chiedo dei lumi all'Assessore in
proposito.
Facendo la scelta di abolire il periodo transitorio - questa è
una vostra scelta politica che non condivido, ma che può avere un
senso - per passare subito a regime, credo che ci saranno delle
difficoltà.
Voi ritenete che non ci siano delle difficoltà, sarete bravi, è
una scelta politica, rispettabile ma, personalmente, non la
condivido. Non capisco perché se si abroga questo secondo comma
dell'articolo 9, poi contestualmente non si abrogano gli articoli
11 e 12 che prevedono la procedura. Allora, o c'è - come è già
successo l'altra volta - un clamoroso errore di tecnica
legislativa, c'è una clamorosa dimenticanza per cui occorre porvi
rimedio oppure - ma non voglio fare della dietrologia - il motivo è
qualche altro e in quel caso mi piacerebbe saperlo.
Si dà atto che, dalle ore 17,10 presiede il Vicepresidente La
Torre.
Presidente La parola al Consigliere Cerise.
Cerise (UV) Eh no, Consigliere Curtaz, mi dispiace, ma io non ci
sto. A me questo tipo di moralismo un po' unto e filisteo non mi
sta mica bene perché non mi sta bene che quando voi fate le
conferenze stampa diciate: "Il piano di bacino di traffico
approvato nella scorsa legislatura scade il 31 dicembre 1998, il
suo rinnovo ed aggiornamento richiede una preventiva consultazione
degli enti locali e un'indagine presso gli utenti per apportare le
opportune migliorie; non si sta facendo nulla". Questo lo avete
detto voi, non io.
E ancora: "La concessione per i servizi di autolinea scade come
il piano di bacino di traffico il 31 dicembre 1998, il rinnovo deve
avvenire sulla base di gare e di procedure negoziate dopo
l'approvazione del nuovo bacino di traffico, i tempi sono quindi
stretti, c'è da chiedersi cosa stia aspettando la Giunta per
muoversi".
Sono arrivato qua dentro tre mesi fa e il buon ricordo che ho
del suo Assessore all'ambiente o meglio dei trasporti è quello di
aver mandato in giro per la Valle d'Aosta una locomotiva
puzzolente, inquinante ed anche incendiaria dal momento che tutte
le volte che passava dovevo mandare i forestali a spegnere gli
incendi. Capito?
Allora mi trovo a portare come primo atto qui dentro il rinvio
di scadenze perché non si sono rispettati i tempi.
Non è che quando voi dite che ci sono dei ritardi a carico degli
altri allora questa è politica e quando io dico che i ritardi sono
colpa vostra allora diventa polemica. Non è polemica, è una
dichiarazione politica, secondo me l'Assessorato dei trasporti
precedente è stato inefficiente almeno per quanto riguarda
quest'episodio altrimenti, non saremmo qua a chiedere una proroga.
Distinti saluti.
Presidente La parola al Consigliere Curtaz.
Curtaz (PVA-cU) Volevo intervenire per fatto personale ma, dopo
aver sentito le parole del Consigliere Cerise, penso che queste si
commentino da sole, sulle modalità del mio intervento, sulle
aggettivazioni che non ho usato né nei suoi confronti, né nei
confronti di chiunque altro perché non ho l'abitudine di usare le
parole che lui ha usato nei confronti degli altri quindi, non ho
altri commenti da fare.
Presidente Se nessuno chiede la parola, chiudo la discussione
generale. La parola all'Assessore al turismo, sport, commercio e
trasporti, Lavoyer.
Lavoyer (FA) Nei limiti del possibile cercherò di riportare i
termini della discussione sull'oggetto di proposta di approvazione
al Consiglio perché mi pare che alcune osservazioni sollevate da
coloro che sono intervenuti siano corrette, mentre altre mi
sembravano più mirate a sfruttare quest'occasione per togliersi
qualche sassolino dalla scarpa.
Per quanto attiene le osservazioni fatte dal Vicepresidente
Viérin e ribadite dal Consigliere Tibaldi, non è che ci siamo
dimenticati o volevamo fare un emendamento, è che erano partiti due
provvedimenti legislativi di deroga riferiti allo stesso articolo
della legge e su suggerimento dell'Ufficio legislativo ci è stato
chiesto nel Consiglio precedente di unificare la discussione
dell'argomento quindi, non c'era l'intenzione di inserire un
emendamento che andasse a stravolgere o nascondesse delle volontà
politiche particolari.
Per quanto attiene il problema più generale del piano di bacino
di traffico, intanto non c'è la volontà di fare un altro piano di
bacino di traffico, cioè di stravolgere il piano di bacino
esistente; in questo senso rispondo anche indirettamente
all'osservazione del Consigliere Tibaldi che non è vero che nella
legislatura precedente non si è fatto niente e non si è messo
ordine nella materia perché il piano di bacino di traffico è un
piano che condividiamo, la legge prevede la revisione di questo
piano ed è quanto andremo a fare noi con nessuna volontà di
stravolgere il piano di bacino di traffico esistente. Quindi
rifiutiamo paragoni in situazioni di gestione del settore dei
trasporti precedenti con quelle della precedente legislatura.
Detto questo, non entro nel merito delle colpe dell'Assessore
precedente, in una conferenza stampa ho risposto ad alcune
affermazioni dell'Assessore Riccarand, però - e in questo senso
condivido la prima parte dell'intervento del Consigliere Curtaz che
è un intervento corretto nella sua prima parte - ritengo anch'io
che sia stato per un motivo di correttezza proprio perché la
scadenza elettorale andava a metà dell'anno in corso che era la
data a cui faceva riferimento la scadenza prevista dalla legge e
oggettivamente per poter impostare una modifica del piano di bacino
di traffico ci vogliono come minimo 12 mesi.
La prima fase è quella della consultazione con gli enti locali
per la quale occorrono circa 6 mesi, poi la Giunta approva il piano
di bacino di traffico dopodiché questo va in discussione nelle
commissioni e in seguito in Consiglio e solo successivamente si
possono espletare le formule della gara di appalto quindi,
l'Assessore precedente avrebbe dovuto iniziare queste procedure a
metà del 1997 per arrivare a modificare il piano entro la scadenza
elettorale altrimenti, ci saremmo trovati nella condizione che, a
fine legislatura, veniva approvato dalla Giunta il piano di bacino
di traffico e poi il Consiglio, che doveva essere eletto, doveva
andare ad approvare queste norme.
Condivido meno la parte dell'intervento del Consigliere Curtaz
dove dice che l'Assessore era uno che aveva la materia bene in mano
se non si fosse smembrato l'Assessorato, se il Dirigente non fosse
stato trasferito, e qui rispondo a quello che diceva Tibaldi,
perché il Servizio trasporti ha sempre avuto il suo dirigente, non
aveva il dirigente specifico, ma aveva il coordinatore che faceva
funzione di dirigente.
Questo per dire che non condivido che il piano si poteva fare in
6 mesi; è un'affermazione assolutamente non corretta proprio per
quanto ho detto prima ed infatti la previsione di un anno di
proroga va appunto nella direzione di rispettare la tempistica di 6
mesi per le consultazioni e per poter dare la possibilità alla
Giunta di approvare, altri 3 mesi sono calcolati per l'esame nelle
commissioni e per l'approvazione da parte del Consiglio e resta il
tempo utile per poter effettuare le gare di appalto.
Quindi la Giunta e anche il sottoscritto si assumono tutte le
proprie responsabilità, non è nel nostro stile di andare a
scaricare le responsabilità su colleghi di Giunta o su coloro che
hanno retto il dicastero precedentemente.
Non penso che la proroga vada nella direzione di creare
situazioni di illegittimità o mezze parole che possono essere
interpretate in modo non corretto, espresse dal Consigliere
Tibaldi, che vanno nella direzione di favorire gli attuali
concessionari perché la proroga la diamo alle stesse condizioni
degli attuali contenuti della gara di appalto con l'eventuale
aggiornamento ISTAT previsto dalla legge stessa.
Non credo che questo sia vantaggioso per i concessionari, sono
senz'altro convinto che comunque dal punto di vista dell'esborso
finanziario questa proroga è favorevole e vantaggiosa per
l'Amministrazione regionale.
Penso di avere con serenità risposto alle osservazioni fatte, mi
pare che dalla relazione che è stata fatta dal relatore, dalla
relazione allegata ai provvedimenti, le motivazioni emergano in
modo sufficientemente chiaro.
Se si vuole cogliere questo provvedimento per creare delle
polemiche o spostare la discussione su altri fronti che sono più di
tipo politico che non tecnico, a questo tipo di dibattito non
partecipo ed invito il Consiglio ad approvare il disegno di
legge.
Presidente Si passa alla votazione articolo per articolo.
Voteremo in particolare il nuovo testo che è quello aggiornato
dalla IV Commissione. Sull'articolo 1 chi chiede la parola? La
parola al Consigliere Curtaz.
Curtaz (PVA-cU) Ringrazio l'Assessore Lavoyer per avere risposto
a buona parte delle mie osservazioni in senso pacato, tranquillo e
anche favorevole sulle mie osservazioni "unte e farisaiche", però
mi pare che si sia dimenticato di rispondere ad una delle
osservazioni finali che avevo fatto a proposito dell'incoerenza
legislativa fra la richiesta di abrogazione dell'articolo 9, comma
2, e il mantenimento in legge degli articoli 11 e 12 che si
occupano delle procedure rispetto alla fase transitoria.
Francamente non vengono dati dei motivi e se manca questa
risposta, che venga da parte di chiunque della Giunta, non riesco a
formarmi un convincimento agli effetti del voto perché non so qual
è la ragione tecnica che ha impedito questa triplice
abrogazione.
Presidente La parola al Vicepresidente Viérin Marco.
Viérin M. (Aut) Il mio intervento sarà per dichiarazione di voto
e lo faccio a nome degli Autonomisti subito all'articolo 1 che è in
votazione.
Il nostro voto sarà di astensione come lo è stato quando abbiamo
esaminato nel 1997 il disegno di legge del piano. Volevo inoltre
ribadire quanto espresso all'inizio e cioè l'Assessore ha
confermato i dubbi che avevo esternato poc'anzi che questi 12 mesi
per la proroga non siano sufficienti perché se l'Assessore mi dice
che ci vogliono 12 mesi per andare a fare una modifica al piano di
bacino di traffico, mi chiedo dove prendiamo l'altro tempo per
realizzare tutta la procedura degli appalti. Se andiamo a gennaio,
febbraio, marzo del 2000, mi chiedo cosa faremo in quei mesi:
faremo probabilmente un'altra proroga in attesa dell'entrata in
esecuzione delle procedure di appalto perché non ci sono altre
tecniche e ribadisco che le procedure di appalto sono lunghe come
l'Assessore potrà confermare.
Quindi, se Curtaz ha esternato un problema di incompatibilità
con altri articoli rispetto all'abrogazione che facciamo, questa è
un'altra cosa che può essere incompatibile cioè non si può parlare
di 12 mesi per la definizione senza tener conto della necessità del
tempo per entrare a regime anche perché ci sono varie procedure da
fare quando il tutto è stato definito. Su tale aspetto non ho avuto
alcuna risposta da parte dell'Assessore.
Sul discorso delle responsabilità dell'ex Assessore Riccarand,
non voglio entrare nel merito della questione però, certamente
quello che ha voluto affrontare lo ha affrontato anche con lauti
incarichi a professionisti e così via. Per esempio, il PTP è stato
portato dall'Assessore Riccarand al limite della legislatura senza
porsi il problema di cosa ne pensava chi veniva dopo. Quindi il
Consigliere Carlo Curtaz, ha intavolato un discorso politico.
Infatti il concetto qual è? Se per il PTP non c'è stato tale
concetto, non posso accettare la buona fede dell'Assessore
Riccarand perché allora, doveva rinviare per lo stesso motivo anche
il PTP alla successiva legislatura quindi, anche lui se è vera la
dichiarazione del Consigliere Curtaz, ha utilizzato due pesi e due
misure.
Si dà atto che, dalle ore 17,27, presiede il Presidente
Louvin.
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) Per dichiarare il voto favorevole e poi per
rispondere alle osservazioni fatte da Curtaz ed indirettamente
anche a quelle del Vicepresidente Viérin, nel senso che la modalità
della predisposizione legislativa chiaramente non è stata fatta
dall'Assessore. In base a quest'osservazione abbiamo sentito gli
uffici che hanno predisposto l'articolato e loro dicono che
l'articolato così come è predisposto è corretto.
Rispondo indirettamente anche a Viérin perché una cosa è la
scelta politica, altra cosa è la decisione tecnica anche della
tempistica perché, nel momento in cui vengo in Consiglio ed affermo
che i tempi necessari per fare queste procedure, tenuto conto di un
anno, sono obiettivamente realistiche è perché a monte ho una
relazione scritta dai funzionari, relazione che al limite ti farò
pervenire, dove definiscono la tempistica delle procedure tale da
portare ragionevolmente a concludere queste procedure fino
all'aggiudicazione. È chiaro che se abbiamo indicato questo limite
temporale, è perché gli uffici dirigenti hanno predisposto una
relazione che dava il percorso alla Giunta regionale per poi
assumere delle decisioni politiche.
Président La parole au Président du Gouvernement, Viérin
Dino.
Viérin D. (UV) Qu'il y ait du retard c'est indubitable; nous ne
serons pas là à présenter ce projet de loi s'il n'y avait pas du
retard; un retard qui est dû à plusieurs facteurs: la fin de
législature, la période électorale, le changement de responsable du
secteur, le processus de réorganisation de l'Administration
régionale.
Néanmoins, il s'agit aujourd'hui de proroger la validité d'un
plan qui existe déjà pour sa mise à jour et donc la comparaison
avec la période 1992-1993 ne tient pas, vu que dans la période
1992-1993 il n'y avait pas de plan approuvé. Aujourd'hui nous avons
un plan et il s'agit simplement de le mettre à jour, compte tenu de
sa période de validité. A cet effet, nous n'acceptons pas ces
remarques de "buon andamento ed imparzialità" qui sont dues à des
raisons qui n'ont rien à voir avec ce que nous discutons
aujourd'hui. Il s'agit d'autres intérêts, d'autres positions
politiques que nous ne partageons pas vu qu'il y a utilisation pour
des finalités diverses de la discussion politique. Et je m'étonne
que ces remarques soient faites par les représentants d'une force
politique qui ailleurs, mais non pas au Val d'Aoste, contestent ces
procédures et ces méthodes.
Il s'agit également de renouveler les concessions en cours. A
cet égard, je crois qu'il y a eu concertation entre l'Assesseur et
les actuels concessionnaires. L'assesseur a souligné que si on
devait accueillir les requêtes des concessionnaires, on aurait pas
dû procéder à les renouveler, vu qu'ils s'attendent - au cours de
la négociation qui s'effectuera après la mise à jour du plan - des
modifications en positif pour eux.
Quant à l'abolition du 2ème alinéa de l'article 9, problèmes
d'harmonisation concernant les prévisions de la loi actuelle, mis à
part les articles 11 et 12 auxquels M. Curtaz faisait référence,
nous estimons qu'il n'y a pas contradiction, mais la constatation
qu'il n'y a plus la nécessité d'une ultérieure période de
transition et que l'on peut donc passer directement à ce qui est
prévu par l'article 10 de la loi. En d'autres termes, que nous
n'avons plus besoin de solliciter une phase ultérieure de
transition.
Enfin, pour ce qui est du système intégré de tarification, c'est
vrai, il y a eu un appel d'offres, qui a été annulé lundi par ce
Gouvernement, en raison entre autres des contradictions existant
avec les consignes de la loi qui est entrée en vigueur au mois de
septembre '97, après que l'appel d'offres avait été lancé. La loi
susdite ne met pas entièrement à la charge de l'Administration
régionale les coûts du système de tarification intégrée, mais
prévoit une participation mixte des région-sociétés
concessionnaires, même pour ce qui est de la gestion du centre de
services.
C'est la raison pour laquelle il était également nécessaire de
proroger le régime actuel, étant donné la nécessité de disposer de
ce système intégré pour pouvoir adopter des bonifications jusqu'à
90 pour cent prévues pour certains usagers.
Président La parole au Conseiller Curtaz.
Curtaz (PVA-cU) Sono dispiaciuto che non sia stato chiarito
definitivamente il fatto che gli articoli 11 e 12 rimangono in
vigore perché da una semplice e banale lettura mi sembra che
facciano riferimento proprio all'ipotesi del 2° comma dell'articolo
9 che andiamo ad abrogare.
Voglio dire una cosa che mi preoccupa ben più della probabile -
questa sì - negligenza o degli uffici legislativi o di chi in
Assessorato o in Commissione doveva rilevare questa contraddizione
perché se si tratta solo di un errore, di una dimenticanza, di una
mancanza di coordinamento fra le cose, è pur sempre una cosa grave,
ma che fa ritenere una buona fede nella vicenda. Io però ho una
preoccupazione, ma non voglio aprire una polemica sia ben chiaro:
che se noi manteniamo, come mi sembra che succederà, gli articoli
11 e 12, rischiamo di vanificare l'impostazione generale di questa
normativa che è quella di passare subito a regime con la gara.
Lo dico come dubbio. Non vorrei che si mantenessero gli articoli
11 e 12 per dire che passiamo a regime per i dieci anni, ma che lo
facciamo a trattativa privata. È questo il rischio e allora bisogna
avere il coraggio da parte della Giunta di proporre un emendamento
oppure qualche altra cosa - adesso tecnicamente non so neanche come
sia possibile - per abrogare queste norme, altrimenti c'è il
rischio di andare a scontrarsi con un'interpretazione pericolosa
che ho appena delineato perché gli articoli 11 e 12 sono proprio
quelli che prevedono la trattativa privata e che qui parlano di
procedura negoziata che ha una sua logica se è per un tot di anni
nella disciplina transitoria, ma se eliminiamo il comma 2°
dell'articolo 9 e non eliminiamo questa cosa qua, io questa
preoccupazione la manifesto.
E per questo motivo, che mi sembra grossolano, e perché
personalmente penso che fosse equilibrata la normativa del 1997 che
prevedeva una fase transitoria, annuncio il voto contrario del
nostro Gruppo.
Président Je soumets au vote l'article 1er du texte prédisposé
par la IVème Commission:
Conseillers présents: 33
Votants: 28
Pour: 22
Contre: 6
Abstentions: 5 (Collé, Comé, Lanièce, Marguerettaz, Viérin
M.)
Le Conseil approuve.
Collègues conseillers, je profite de cette courte pause pour
vous rappeler que vous êtes vivement invités à éteindre vos
téléphones portables qui portent sérieusement atteinte au mécanisme
d'enregistrement de séance. Par conséquent, veillez s'il vous plaît
à ce qu'ils soient éteints.
Je soumets au vote l'article 2:
Conseillers présents: 33
Votants: 25
Pour: 22
Contre: 3
Abstentions: 8 (Beneforti, Collé, Comé, Curtaz, Lanièce,
Marguerettaz, Squarzino Secondina, Viérin M.)
Le Conseil approuve.
Je soumets au vote l'article 3:
Conseillers présents: 34
Votants: 26
Pour: 23
Contre: 3
Abstentions: 8 (Beneforti, Collé, Comé, Curtaz, Lanièce,
Marguerettaz, Squarzino Secondina, Viérin M.)
Le Conseil approuve.
Je soumets au vote le projet de loi dans son ensemble:
Conseillers présents: 34
Votants: 29
Pour: 23
Contre: 6
Abstentions: 5 (Collé, Comé, Lanièce, Marguerettaz, Viérin
M.)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK