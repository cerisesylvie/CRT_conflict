Consiglio Regionale della Valle d'Aosta - Oggetto del Consiglio n. 121 del 24 giugno 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 121 del 24 giugno 1970 - Resoconto
OGGETTO N. 121/70 - Ratifica di deliberazioni adottate dalla
Giunta regionale in via d'urgenza e salvo ratifica del
Consiglio.
Montesano (P.S.D.I.)
- Io prego il Segretario di leggere
l'oggetto, numero e data, e il titolo.
Andrione
(U.V.) -
1596 -
Montesano (P.S.D.I.)
- Il Consiglio approva.
Andrione
(U.V.)
- 1672 -
Manganoni
(P.C.I.) -
Qui, questo è l'indennizzo,
benissimo; però dice ancora, qui c'è la delibera "rileva la
necessità e l'urgenza di deliberare in merito anche al fine di
consentire alla cooperativa edilizia "Stella Alpina", di fare
fronte a gravosi impegni finanziari derivanti dall'avvenuta
sospensione dei lavori di costruzione del complesso edilizio già
iniziato", cioè loro avevano iniziato la costruzione di un
edificio, noi abbiamo sospeso, per le ragioni che sappiamo,
rinvenimenti, ecc. Adesso li indennizziamo per i lavori che hanno
fatto, va bene; però questi, adesso, cosa fanno? Hanno terreno per
costruire altrove, no? Quindi io chiedo alla Giunta quali sono le
intenzioni, che qui è stato rilevato il problema, non se ne propone
la soluzione, cioè, come lo risolviamo? Perché questi hanno avuto
la disgrazia di trovare delle vecchie pietre dove facevano degli
scavi e allora manda per aria tutto, con dei danni a non finire,
ecc.
Ora... sono d'accordo, li facciamo, scaviamo, ci sono delle
pietre, non ho niente da dire, però a questi, come risolviamo il
problema? Perché indennizzando i lavori eseguiti non risolviamo un
po', ma non risolviamo il problema in sé, cioè loro dovranno
acquistarsi un altro terreno, no? Dove? A quale prezzo? Se loro
quello l'hanno pagato 10, adesso dovranno pagare il terreno di
nuovo 15? Non so, ebbene, questa differenza chi è che la rimborsa?
Naturalmente, le responsabilità sono di chi? Sono nostre, perché
siamo noi che abbiamo sospeso quella, noi, beh, l'amministrazione
regionale; allora, come pensiamo di risolvere, oltre a questo
indennizzo, l'altro problema che è molto più grosso di questo?
Milanesio
(P.S.I.) -
Il Consigliere Manganoni,
così, insomma, con po' di animazione ha sottolineato una situazione
molto delicata che si è creata per la cooperativa edilizia "Stella
Alpina". Il Consigliere Manganoni ha detto "costoro certamente ci
rimettono in questa situazione"; il Presidente della Giunta diceva:
"ce ne sono altri che ci hanno guadagnato con i sassi antichi". In
questo caso ci rimettono invece, purtroppo; cosa è successo? È
successo che avevano avuto un regolare permesso edilizio, avevano
acquisito questo terreno, avevano iniziato la costruzione di questi
condomini, facendo gli scavi si sono rinvenuti dei giacimenti,
diciamo così, di cultura celtica: un dolmen, dei menhir di un
interesse notevolissimo sotto il profilo storico, archeologico e
culturale, per cui la Regione ha immediatamente ordinato la
sospensione dei lavori.
Vi dirò che non hanno ottemperato a questa sospensione
immediatamente perché, per conto loro, hanno continuato a fare il
getto di una parte della costruzione, per cui siamo intervenuti
nuovamente e si è arrivati alla sospensione totale dei lavori.
Successivamente la Regione ha iniziato le trattative per, o
acquisire l'area, oppure darne in permuta un'altra che gli potesse
consentire di eseguire il progetto approvato e quindi di
raggiungere lo scopo sociale della cooperativa che era quello della
costruzione di questi alloggi. Poi c'è stata la crisi, non c'è
stato il bilancio, non abbiamo potuto intervenire a nessun titolo e
in nessuna maniera per cui questa cooperativa ne ha veramente
sofferto, ne ha sofferto sotto il profilo economico, e quindi primo
provvedimento che abbiamo potuto assumere - che non poteva essere
contestato dal Consiglio anche se assunto in via di urgenza e
quindi con tutta, così, libertà - e che mi sentivo di poter
assumere, era appunto quello di restituire, perlomeno alla
cooperativa, i denari che aveva speso per gli scavi, sono soldi
questi che non si potevano contestare in nessun caso, sia nel caso
in cui si fosse addivenuto all'acquisto del terreno da parte della
Regione, sia nel caso in cui si fosse addivenuto all'acquisto
parziale oppure alla rimozione di questi oggetti e di questi
giacimenti ritrovati.
In verità la Giunta è orientata all'acquisto dell'area per
diverse ragioni: primo perché evidentemente non avrebbe significato
rimuovere questo tipo di reperti archeologici; secondo, perché si
può creare in quella zona una magnifica area verde, da cedere
successivamente all'amministrazione comunale, essendo quella una
zona abbastanza popolata e priva, allo stato attuale, di una area
pubblica per il gioco dei bambini, per il diletto e lo svago dei
cittadini. Quindi la Giunta è orientata all'acquisto, e penso che
nel giro di poco si potranno perfezionare gli accordi con questi
signori.
Va da sé che noi, oltre ai danni che abbiamo procurato con
l'arresto dei lavori, dovremo pagare il terreno per quello che essi
l'hanno pagato, rilevandolo, acquistandolo, e poi credo, dovremo
anche valutare i danni per la sospensione dei lavori stessi e per
il fatto che non hanno potuto conseguire la ragione sociale della
cooperativa.
I ritardi che ci sono stati in tutta questa vicenda, e non è che
con questo voglio dare la colpa a tutti e a nessuno, sono da
imputarsi alla crisi politica che ci ha gettato, così, allo
sbaraglio, senza un bilancio, senza la possibilità concreta, da
parte della Regione, di corrispondere un indennizzo.
Noi, però, giustamente, abbiamo mantenuto il nostro vincolo e il
nostro divieto di non proseguire i lavori per non compromettere
quello che non c'era.
Quindi, questi denari sono un primo anticipo che noi diamo; che
non può essere contestato perché si tratta di scavi eseguiti e
quindi sono commensurabili in qualunque momento. Successivamente la
Giunta proporrà al Consiglio l'acquisto di quest'area.
Andrione
(U.V.) -
Mi permetto di aggiungere alcune
cose a quanto detto da Manganoni e Milanesio, nel senso che
quest'area era stata già trattata dai canonici del Gran San
Bernardo e a questa trattativa era interessata la Giunta, per
costruire una chiesa; che la somma che la Giunta stanzia adesso è
una somma equa per quanto riguarda gli inconvenienti che possono
essere stati procurati dal reperimento di una serie di reperti
storici e archeologici molto importanti, una somma equa per quanto
concerne la cooperativa edilizia; che la trattativa del terreno
deve essere fatta a parte, tenendo conto che è comunque un terreno
inedificabile; cioè, non è che il fatto che qualcuno trovi nel suo
terreno dei reperti archeologici diventi quello che il codice
civile chiama "l'invenzione di un tesoro", è semplicemente un
terreno come tutti gli altri; quindi qui si è pagato quello che si
doveva pagare, il terreno che appartiene alla Signora Betemps, se
non mi sbaglio, perché St. Martin lo conosco bene, vale quello che
vale, sarà pagato per quello che vale.
Montesano (P.S.D.I.) -
Altri chiedono la parola? Allora,
chi approva? Contrari? Astenuti? Il Consiglio approva.
Andrione
(U.V.) -
1679 -
Manganoni
(P.C.I.) -
Ora, che si facciano questi
cantieri in economia nella Regione è una cosa non nuova; noi ne
abbiamo fatti diversi, ma li si facevano dove? Nelle zone in cui vi
erano dei disoccupati, e si facevano quasi sempre nel periodo
invernale, o primaverile o autunnale; difficilmente nel periodo
estivo. Ora, a me non risulta che vi siano dei disoccupati a Doues
che vanno a lavorare in questi cantieri. Allora, io vorrei chiedere
all'Assessore perché, proprio adesso, nella stagione estiva, che a
Doues non si trova della gente per falciare, va bene, non se ne
trovano... (
voci
) ...perché proprio a Doues andiamo ad
aprire un cantiere in economia, adesso in questa stagione? A parte
che d'inverno non possiamo lavorare a Doues, a Doues, comune di
Doues.
Allora, cioè, vorrei una spiegazione...
Rollandoz
(D.P.) -
Qui forse il Consigliere
Manganoni ha fatto un piccolo qui pro quo; comunque, niente di
grave. A Doues interveniamo, non su un cantiere di lavoro, sono dei
lavori che eseguiamo in economia diretta.
Rispondo prima, caso mai, anche se l'oggetto 1688, quello che
parlava... (
voce
) ...non c'è Doues.
Io rispondo per i cantieri di lavoro, così, come panoramica di
massima.
Cantieri di lavoro, recenti o di prossima apertura sono:
Châtillon, Hône, Issogne, Nus, St. Denis e Verrayes, poi "elenco
dei cantieri di lavoro di prossima apertura", quelli che pensiamo
di aprire, come c'era stato suggerito, questo autunno, sono
Champdepraz, Fenis e Issogne, che sono, a quanto ci risulta, gli
unici comuni in Valle d'Aosta, che possono ancora fornire una mano
d'opera disoccupata per questi cantieri di lavoro.
Continuiamo a tenere quei due o tre cantieri attorno ad
Aosta.
Rispondo anche subito per l'oggetto 1688, di Doues: lì
l'amministrazione comunale di Doues e Allain, d'accordo, hanno
richiesto all'amministrazione regionale, Assessorato ai lavori
pubblici una pala meccanica per eseguire lo sbancamento di una
pista per la strada di Ayet. Questa pista è stata eseguita, poi ad
un certo punto sono arrivati almeno 20 proprietari, uno alla volta
a protestare perché questa pista passa in un terreno franoso, e che
tutto il terreno stava franando.
A monte della pista stessa vi è un canale irriguo, proprio il
canale adduttore del canale irriguo principale. Abbiamo fatto un
sopralluogo con i tecnici, abbiamo visto, necessario, ma
urgentissimo, l'intervento di 5 milioni sul Comune di Doues, e di 3
milioni, che è passato con deliberazione della Giunta, sul Comune
di Allain, per fare dei gabbioni, proprio di primo intervento, per
sostenere quelle scarpate; vi sono delle scarpate di 7 metri di
altezza a piombo.
Quindi il terreno franoso e umido, vi rendete conto di cosa
poteva succedere se non si interveniva subito...
(
rumori
)
Montesano (P.S.D.I.) -
... guardate che siamo...
Caveri
(U.V.) -
Sì, ha ragione, Le diamo ragione;
siccome non siamo più all'opposizione diamo ragione al Presidente
del Consiglio... (
risate
)
Montesano (P.S.D.I.) -
Bisogna che ognuno si contenga un
po' negli interventi perché siamo stanchi, tutti un po' stanchi, e
sudati, aggiunge il Segretario consigliere. Allora...
Fosson
(U.V.) -
Due parole soltanto: questo è la
dimostrazione di quello che ho detto prima, perché praticamente, in
quella zona, in quella zona, andare a fare una strada lì, c'era il
pallino di qualcuno di voler fare la strada in quella zona; una
zona che non serve dal punto di vista agricolo, perché è tutto
incolto, ma non incolto che domani può essere coltivato, se c'è una
strada, è un terreno melmoso; è una zona completamente... e lì si
spendono e così vanno fuori milioni, e perché? Perché qualcuno è
venuto a chiedere la pala; questo è il principio che noi dobbiamo
combattere; e questo, ho chiesto la parola solo per poter dire che
l'osservazione che ho fatto prima per la questione cantieri di
lavoro, si ripete in questa cosa; questo è un esempio classico di
quello che non si deve fare.
Montesano (P.S.D.I.) -
Consigliere Manganoni,
rinuncia?
Manganoni
(P.C.I.) -
...prima di fare degli
sbancamenti si guardi il terreno, se c'è dell'acqua, non si faccia
degli sbancamenti di 7 metri di altezza quando viene fuori
dell'acqua, le piste fatele se volete, ma dove il terreno è buono,
non dove c'è 7 metri di scarpata con le sorgenti che vengono
fuori.
Montesano (P.S.D.I.) -
Allora, chi approva alzi la mano -
Contrari? Astenuti? Il Consiglio approva.
Andrione
(U.V.) -
1687 in data 12 giugno 1970 -
Lavori di costruzione del ...
Montesano (P.S.D.I.) -
Interventi? Chi approva? ... il
Consiglio approva.
Andrione
(U.V.) -
1688 - 667 -
Manganoni
(P.C.I.) -
Io ringrazio di aver
distribuito la planimetria di Grugliasco.
Montesano (P.S.D.I.) -
...non deve ringraziare me
perché...
Manganoni
(P.C.I.) -
Ringrazio chi l'ha
distribuita. Però io dico che poteva fare a meno perché io, come
penso tanti Consiglieri, non sanno né dov'è Grugliasco, né dov'è
quell'area; quindi più che approvare...
Montesano (P.S.D.I.) -
Ad ogni modo, questo dimostra una
esattezza di allegati... Allora, votiamo, chi approva alzi la mano
- Contrari? Astenuti? Il Consiglio approva.
Io devo chiedere scusa ai Signori Consiglieri perché bisogna
ripetere una votazione, la quale va fatta a scrutinio segreto
quindi con le palline; quella che riguarda la prima deliberazione
in merito alla nomina del Dr. Viale...
(si procede alla
votazione)
Presenti 28 - votanti 28 - favorevoli 28 - Il Consiglio
approva.
Allora la seduta è tolta.
---
Si dà atto la che la seduta termina alle ore 20,07.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK