Consiglio Regionale della Valle d'Aosta - Oggetto del Consiglio n. 65 del 5 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 65 del 5 ottobre 1983 - Resoconto
OGGETTO N. 65/VIII - PROBLEMI CONCERNENTI LE STRUTTURE
PUBBLICHE DELL'AUTOPORTO DELLA VALLE D'AOSTA.-
(Interpellanza).
PRESIDENTE
: Do lettura dell'interpellanza presentata dal
Consigliere Pascale.
INTERPELLANZA
Il nuovo riparto fiscale, approvato dal Parlamento nel 1981,
ha assegnato, tra l'altro, alla Regione Valle d'Aosta anche i 9/10
di tutto il gettito doganale riscosso in Valle, che nel 1982 è
stato di 221 miliardi, il che equivale ad una entrata per il
bilancio regionale di circa 200 miliardi. Ne deriva che il bilancio
regionale è fortemente condizionato dal gettito doganale e che vi è
un interesse diretto e prioritario della Regione a che esso non si
riduca ed anzi si incrementi.
Tale gettito è certamente soggetto
a
flessioni per le
riduzioni del traffico commerciale internazionale nei periodi di
crisi economica, come quello attuale, ma se si tiene conto che solo
il 20% dell'attuale transito commerciale effettua lo sdoganamento
delle merci in Valle d'Aosta, pagando i relativi tributi, è facile
rilevare che tale gettito ha soprattutto una stretta correlazione
con il tipo di servizi, pubblici e privati, che le strutture
valdostane sono in grado di offrire.
Acquista rilievo in tale contesto l'insieme delle strutture
operanti presso l'Autoporto di Pollein, dove viene riscosso il 95%
del gettito doganale complessivo.
Per quanto riguarda le strutture pubbliche, le carenze dovute
alla cronica mancanza di personale, a condizioni di lavoro
disagiate e remunerate in misura inadeguata, a mezzi di controllo
insufficienti, sono state spesso oggetto di agitazioni sindacali da
parte del personale doganale, mentre vengono sopportate per
disciplina da parte dei militari della Guardia di Finanza; per
quanto esse siano di competenza di organismi nazionali, non sempre
c'è stata da parte dell'Amministrazione regionale la sensibilità di
approfondire la conoscenza di tali carenze e di farsene carico,
vuoi esercitando le dovute pressioni a livello nazionale per la
soluzione dei vari problemi, vuoi sopperendo con proprie iniziative
nei limiti del possibile.
Per quanto riguarda le strutture private, va precisato che il
volume degli sdoganamenti dipende dalle richieste degli operatori
economici, rappresentanti dei privati (cioè degli spedizionieri
doganali), alle strutture pubbliche e non viceversa, dal che
consegue che la capacità di tali operatori di acquisire e mantenere
la loro clientela è pregiudiziale al mantenimento ed incremento del
gettito doganale. In tale ottica si poneva l'intervento
fideiussorio recentemente deliberato dalla Regione a favore della
società Autoporto per far fronte alla cessazione di una ditta di
spedizionieri che avrebbe comportato la perdita di una parte del
traffico commerciale.
Ma le difficoltà degli operatori economici, che sono
soprattutto difficoltà di natura creditizia, perdurano ed hanno già
portato, un mese fa, alla chiusura di un'altra ditta, la filiale
Gondrand, con risvolti occupazionali non ancora del tutto risolti,
mentre la congiuntura sfavorevole del commercio internazionale
comincia a pesare anche su ditte più solide, per cui non sono da
escludere in futuro altre richieste di interventi fideiussori,
sull'uso dei quali, peraltro, la Regione non ha mai avuto un
controllo diretto. Appare anzi strano come l'Amministrazione
regionale, così prodiga di partecipazioni azionarie, non abbia mai
preso in considerazione l'esigenza di una partecipazione azionaria
nella Società Autoporto, che gestisce l'intero complesso, per poter
controllare direttamente quella che costituisce la sua più
rilevante fonte di entrate.
Alla luce di tali considerazioni, che mirano a promuovere una
più attenta politica delle entrate, il sottoscritto
INTERPELLA
il Presidente della Giunta regionale al fine di
conoscere:
1)
quali iniziative ha assunto o intende assumere per
favorire, direttamente o indirettamente, la soluzione dei problemi
riguardanti le strutture pubbliche dell'Autoporto;
2)
quali iniziative ha assunto o intende assumere per
garantire il posto di lavoro ai dipendenti della Gondrand che non
hanno ancora trovato collocazione presso altri operatori economici
dell'Autoporto;
3)
se non ritiene opportuno assicurare controlli più
diretti della Regione, eventualmente anche attraverso una
partecipazione azionaria, su una struttura di così vitale
importanza per il bilancio regionale e con la triplice finalità
di:
a)
controllare direttamente un complesso che allo
stato attuale costituisce la fonte della metà delle entrate
regionali;
b)
vigilare sull'uso delle fideiussioni erogate o da
erogare;
c)
approfondire e contribuire a risolvere quei
problemi che impediscono una migliore operatività dei servizi, per
mantenere e possibilmente incrementare il gettito doganale e quindi
quello regionale.
PRESIDENTE
: Ha chiesto di illustrare l'interpellanza il
Consigliere Pascale, ne ha facoltà.
PASCALE - (P.S.I.):
Ho voluto introdurre con questa
interpellanza un argomento nuovo, probabilmente interessante,
perchè riguarda il cespite più importante di quello che è il
riparto fiscale, cioè quello che attiene al gettito doganale che
l'anno scorso ha portato nelle casse regionali ben 150 miliardi.
L'interpellanza è lunga e minuziosa, perchè ho cercato di spiegare
i meccanismi che condizionano questo gettito e che sono in parte
dovuti a fattori esterni, come la crisi del commercio
internazionale o la concorrenza, per esempio, del Frejus e su
questi certo a Regione può influire poco. In gran parte esso è
dovuto e condizionato da fattori interni, che attengono alla
ricettività di quelle che sono le strutture valdostane operanti
presso l'autoporto.
I punti che vorrei sottolineare e porre all'attenzione del
Consiglio sono essenzialmente due: il primo, esiste una
correlazione diretta fra volume degli sdoganamenti e quindi gettito
doganale, e le entrate regionali. Aumentando il volume degli
sdoganamenti presso l'autoporto, aumenta automaticamente, anche in
base alla misura dei 7/10, il gettito delle entrate regionali. Il
secondo punto è che in base alle statistiche solo il 20% di questa
massa di traffico commerciale che transita attraverso la Valle
d'Aosta con punte anche di 2000 autotreni al giorno, si ferma
materialmente presso l'autoporto, effettua lo sdoganamento delle
merci e paga i diritti doganali i quali rappresentano il gettito
doganale e di conseguenza il gettito fiscale per la Regione. C'è
quindi ipoteticamente tutto un 80% sul quale si potrebbe lavorare
per incrementare questo gettito doganale e quindi l'entrata
regionale.
Cos'è che ne impedisce a realizzazione? Lo stato delle strutture
pubbliche e private che esistono presso l'autoporto, che in fondo è
a struttura che dà il 95% di questo gettito doganale. Per quanto
riguarda le strutture pubbliche, siamo in presenza di una
competenza che è degli organismi ministeriali, però ci sono molti
piccoli problemi, che sarebbe lungo elencare in questa sede, per i
quali è possibile un intervento diretto della Regione. Devo dare
atto che negli ultimi tempi il Presidente della Giunta ha dato
ampia disponibilità per risolvere questi problemi. Ve ne sono
altri, e sono quelli più importanti, che attengono alle strutture
private, le quali richiedono ai servizi pubblici lo sdoganamento
delle merci; quindi non è la dogana che limita il volume degli
sdoganamenti, tutto dipende dalle richieste degli operatori
privati. Questi operatori privati, che operano un po' come dei
mediatori e che per questa loro funzione devono attingere in modo
rilevante al credito, versano in condizioni di difficoltà
creditizie, e questo è uno dei motivi per cui la Regione, tempo fa,
è intervenuta con una fideiussione a favore di questa società. Ma
la crisi economica si ripercuote anche sul commercio internazionale
ed ha quindi delle influenze anche su questi operatori economici,
per cui è da prevedere facilmente che ci saranno in futuro altre
richieste di fideiussioni, sulle quali peraltro la Regione, in
quanto non ha una presenza diretta all'interno di queste aziende,
non può vigilare sull'uso che ne viene fatto.
Alla luce di queste considerazioni, penso che la Giunta
regionale debba approfondire la conoscenza dei problemi che
attengono a queste strutture, per la rilevanza che esse hanno per
le entrate del bilancio regionale, ed in questo ambito valutare
l'opportunità o meno di un controllo diretto, anche delle entrate
regionali, attraverso queste società autoportuali.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Sono in corso - credo che il
Consigliere Pascale lo sappia - delle trattative per l'acquisto di
una parte del pacchetto azionario tramite la Finaosta di due gruppi
che sono interessati e l'Amministratore delegato dell'Autoporto ha
preso contatti con l'Assessore alle Finanze. Noi non abbiamo
interesse ad una grossissima partecipazione, l'importante è
di essere presenti all'interno per vedere le cose che
possono essere fatte. Faremo quindi una valutazione di questo
genere e speriamo di concludere abbastanza rapidamente.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
La risposta mi soddisfa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK