Consiglio Regionale della Valle d'Aosta - Oggetto del Consiglio n. 1290 del 6 giugno 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1290 del 6 giugno 1990 - Resoconto
OGGETTO N. 1290/IX - DISEGNO DI LEGGE: "PROMOZIONE DI UNA
FONDAZIONE PER LE BIOTECNOLOGIE".
PRESIDENTE:
Ha chiesto la parola, per illustrare il
disegno di legge n. 182 iscritto al punto 21
dell’ordine del giorno, il Presidente della Giunta,
Rollandin; ne ha facoltà.
ROLLANDIN (UV):
Au moment de la présentation du budget
1990, on avait déjà donné une indication dans ce sens, c'est-à-dire
de la possibilité, ou mieux encore de l'exigence, d'essayer de
participer à un organisme qui puisse s'insérer dans le domaine de
la recherche de la biotechnologie. On a eu cette possibilité car
des partenaires, tels que la FIAT, la Région Piémont et d'autres
organismes, ont décidé d’instituer une fondation qui
puisse s'insérer dans le domaine de la recherche de la
biotechnologie.
C'est un domaine sans doute intéressant comme on peut
comprendre. On prévoit qu'il y ait l'aide et la participation
active de l'Université de Turin, qui est strictement liée à ce
projet. Je crois que dans ce sens on avait même posé des questions,
au niveau de la Commission compétente, pour savoir si l'Université
de Turin était intéressée. Comme vous le savez, l'Université de
Turin a récemment institué une branche spécifique dans le domaine
des biotechnologies qui sera le support et l'aide naturel à cette
fondation.
Je crois que tout le monde accepte l’exigence,
surtout dans le domaine de l'agriculture, d'avoir des experts qui
puissent nous conseiller afin de prévoir des interventions qui ne
soient pas polluantes. Dans la relation on dit: "Sono così stati
avviati degli interventi biologici, con risultati che incoraggiano
a proseguire ed a estendere le prove nelle prossime stagioni, per
la lotta contro il maggiolino (melolontha melolontha), il verme
(carpocapsa) delle mele, gli adulti della tignoletta dell'uva, la
cicalina verde della vite e la lymantria monacha L.".
Aujourd'hui on a parlé des dégâts de nos forêts et, comme a dit
l'Assesseur, la lymantria est un des plus importants responsables
de ces dégâts. Par conséquent la possibilité d'avoir une fondation
qui puisse s'insérer dans le domaine de la recherche, c'est un
problème de plus importants. C'est dans ce sens qu'on prévoit notre
participation. Je voudrais souligner que, comme experts qui ont
déjà donné leur adhésion, pour la partie scientifique, il y a le
prix Nobel, M.me Levi-Montalcini, qui fera partie du comité
scientifique dans le domaine des recherches et que d'autres experts
ont été contactés, ces derniers temps.
Une autre des questions, qui avaient été posées, concernait la
Région Piémont, qui avait informellement donné un avis favorable,
mais qui n’a pas encore délibéré, étant donné
qu'elle est à la fin de la législature. Comme vous savez, les
organismes n'ont pas encore été constitués et par conséquent
l'adhésion à la fondation n’a pas encore été
approuvée. Tout de même il existe déjà un avis favorable de
l'Administration sortante.
Je crois que le but est compréhensible. Il ne
s’agit pas de faire des recherches qui vont
s'insérer dans le domaine humain. Puisqu'on parle de DNA,
quelqu’un a craint qu'il ait une hypothèse de
recherche pour modifier le code génétique au niveau du genre
humain. Je crois qu'au contraire il s'agit de prévoir la
possibilité de suivre, en tant que recherche, les différentes
possibilités de la biotechnologie, qui est une science récente, ou
suffisamment récente, compte tenu des recherches que nous
connaissons dans les différents domaines, soit en Europe, soit en
Amérique. Je crois qu'il est très important de pouvoir intervenir
ou d'avoir un support qui puisse être à même de suivre les
différentes démarches concernant les requêtes que les différents
Assessorats ont dans les domaines spécifiques.
Voilà le sens de cette participation. Au moment où l'on aura un
programme, qui à présent n'existe pas encore, étant donné que ce
sera le comité scientifique qui présentera un plan d'engagement
pour le futur, je donnerai un compte-rendu au Conseil afin qu'il
puisse mieux évaluer les engagements que cette fondation va
prendre. Je crois que c'est une participation assez intéressante et
surtout qui va s’insérer dans un domaine qui sera de
plus en plus important pour la sauvegarde de l'environnement dans
les sens le plus large du terme, c'est-à-dire de la défense de
l'homme.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Questo disegno di legge è stato iscritto
all'ordine del giorno del Consiglio per decorrenza di termini ed è
privo del parere della I Commissione consiliare...
PRESIDENTE:
Chiedo scusa, Consigliere Riccarand, ma il
parere della I^ Commissione è stato fornito appena dopo che
l'argomento era stato iscritto all’ordine del
giorno.
RICCARAND (VA):
Ho capito. Comunque la I^ Commissione non
ha concluso l’esame del provvedimento, nel senso che
ha chiesto una documentazione che finora non e ancora pervenuta. In
particolare la Commissione aveva chiesto innanzitutto di poter
disporre del testo del progetto della Fondazione, per capire che
cosa essa si propone di fare, quali ricerche vuole fare, di che
tipo di personale può avere bisogno ed in quale sede intende
operare, per capire su quali basi è stato poi articolato tutto
questo disegno di legge; ed in secondo luogo la Commissione
intendeva sapere se tutti i partner potenziali della Fondazione,
compresa la Regione Piemonte, avevano già deliberato la loro
partecipazione.
Il Presidente della Giunta ci ha appena detto che la Regione
Piemonte non ha ancora deciso di partecipare all'iniziativa.
Occorre tra l'altro precisare che il nuovo Consiglio regionale del
Piemonte, che ovviamente potrà sovranamente decidere se confermare
o meno l'intenzione di partecipare al progetto, però al momento
attuale non esiste ancora alcuna sua decisione di
partecipazione.
D'altra parte io credo che noi, come Regione Valle d'Aosta, non
possiamo aderire ad un'iniziativa di questo genere senza aver fatto
un esame approfondito del progetto che sta alla base
dell'iniziativa. Ora, noi ci impegniamo a partecipare ad una
fondazione che implica anche un livello di spesa non indifferente.
Qui si parla di 100 milioni per il primo anno, però le poche
persone che io ho potuto sentire, e che si occupano di questo tipo
di ricerche, mi hanno detto che si tratta di ricerche estremamente
costose, che implicano finanziamenti di miliardi e non soltanto di
alcune centinaia di milioni e quindi c'è da pensare che, se questa
fondazione deve decollare e deve svolgere una certa attività, ci
troveremo evidentemente nelle condizioni di dover fronteggiare un
impegno molto grosso e che noi non possiamo assumere alla cieca,
senza sapere esattamente in che cosa consista il progetto.
Questa fondazione ha il compito di pubblicizzare le ricerche
fatte da altri e di coordinarle, oppure ha il compito di fare delle
ricerche in proprio? In quali settori, con quale tipo di personale
e con quali ricercatori farà queste ricerche?
Noi avevamo chiesto che ci venisse dato un documento di dieci o
di cento pagine in cui fossero precisate tutte queste cose, perché
ci sarà pure un progetto sulla cui base noi andiamo ad elaborare
questa proposta di fondazione.
Poiché finora noi non abbiamo avuto modo di vedere questo
progetto, io propongo al Consiglio di rimandare la discussione e la
votazione di questo ordine del giorno, anche perché credo che non
ci sia nessuna urgenza particolare. Se la Regione Piemonte, come ci
è stato detto dal Presidente della Giunta, deve ancora decidere -
sappiamo che quel Consiglio regionale è appena stato rinnovato, si
deve ancora riunire, deve nominare tutti i propri organismi -, ciò
significa che non c’è alcuna urgenza immediata,
quindi io propongo che l'esame di questo disegno di legge sia
rinviato al prossimo Consiglio e che nel frattempo sia messa a
disposizione dei Consiglieri o quantomeno della I^ Commissione il
progetto di istituzione della fondazione, in modo che si possa
esaminare con attenzione che cosa si vuol fare con la promozione di
questa fondazione per le biotecnologie.
Non nascondo anche che da parte nostra c'è una certa
preoccupazione perché, dietro al termine "biotecnologie", ci
possono stare tantissime cose: ci può stare la ricerca sulla
biologia, come qui è indicato e come sembra essere interesse
dell'Amministrazione regionale, ma ci può essere anche la ricerca
sulle modificazioni genetiche. Infatti, quando nel mondo si parla
di "biotecnologie", ci si vuol riferire appunto alle ricerche sulle
modificazioni genetiche, cioè a quei tentativi ed a quelle
manipolazioni per modificare certe composizioni genetiche. Sono
ricerche, ovviamente, che sono fatte prevalentemente negli USA, ma
che stanno diffondendosi anche in Italia e che concernono
manipolazioni genetiche che pongono dei problemi non certo
indifferenti di carattere morale e di carattere ambientale.
Non vorrei quindi che, dietro una dizione così indeterminata,
come è appunto "Fondazione per le biotecnologie", noi ci
imbarcassimo in un settore di manipolazione genetica, da cui invece
dovremmo stare lontano.
Anche per questo, vorremmo capire che tipo di progettazione c'è,
che tipo di ruolo deve svolgere questa fondazione ed in quali
settori e con quale tipo di impostazione si vuole avviare questa
attività.
PRESIDENTE:
C'è qualcuno che si oppone alla richiesta
pregiudiziale di rinvio della discussione e della votazione
dell'argomento in oggetto?
Ha chiesto la parola il Presidente della Giunta Rollandin; ne ha
facoltà.
ROLLANDIN (UV):
Si je peux accepter le fait qu'il n'y ait
pas d'urgences particulières, étant donné que d'autres organismes,
voir la Région Piémont, doivent encore délibérer, en même temps je
dois dire que le fait de renvoyer la décision au prochain Conseil
n'ajoutera rien à ce que je peux dire aujourd'hui, c'est-à-dire que
le programme sera présenté par le Comité scientifique, qui sera
inséré par la Fondation, au moment où elle sera constituée. La
Fondation n’a pas encore un programme, étant donné
qu’il doit y avoir une concertation entre le Conseil
d'administration et le Comité scientifique. J'ai cité l'un des
représentants du Comité scientifique, le prix Nobel, qui devra
présenter avec d'autres coéquipiers un programme dans ce sens.
Pour ce qui est des garanties de l'activité de cette Fondation,
je peux tranquillement avouer, à ce que j'ai pu voir, qu'il ne
s'agit pas de manipulations du code génétique. Je voudrais dire à
M. Riccarand que les recherches, qui sont en train de démarrer aux
Etats-Unis avec des milliards au budget, prévoyant d'étudier la
composition du code avant d'envisager des manipulations. En ce qui
nous concerne, on ne pouvait pas donner un autre terme au projet
qu'on est en train de présenter, étant donné que "biotechnologie"
est le terme concernant l'étude des possibilités qu'il y ait des
aspects négatifs sur l'environnement et aussi sur le code humain, à
la suite de certaines interventions. C'est dans ce sens que vont
les exemples qu'on a présentés, c'est-à-dire face à certaines
épidémies, face à certaines modifications des forêts, quelle est
l'attitude à tenir? Comment peut-on intervenir? Le problème,
c’est d'étudier des méthodes qui soient à même de
faire une prévention de la santé humaine. C'est dans ce sens que la
Fondation va intervenir.
Pour ce qui est des financements, je peux dire que, peut-être,
les fonds qui sont prévus aujourd’hui ne seront pas
suffisants, mais justement, quand le programme sera proposé, il y
aura un financement extraordinaire qui sera présenté et qui à ce
moment pourra être soutenu ou moins.
Enfin je voudrais dire à M. Riccarand que le renvoi n'ajoute
rien. J'ai pris des contacts avec les responsables des organismes
qu'au début avaient présenté ce projet et ils ne peuvent dans ce
délai ajouter grand chose à ce que je viens de dire, étant donné
que les programmes seront présentés par le Comité scientifique.
D'autre part je crois que les garanties, qui seront données par la
participation d'autres organismes, ne changeront pas. Il est vrai
que la Région Piémont n'a pas encore délibéré, mais on va prendre,
de notre part, cette décision pour donner la possibilité, petit à
petit, de mettre ensemble les personnes qui pourront examiner les
responsabilités que le Comité pourra par la suite accepter.
Etant donné qu'il n'y a pas grand chose à ajouter, je crois
qu’on peut voter aujourd’hui. Le fait
de renvoyer la débat au prochain Conseil ne rajoutera rien du
tout.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Secondo me, questa vicenda non è
assolutamente chiara ed il Consiglio, a mio avviso, fa male ad
assumere una decisione in merito, se non sono chiari gli estremi di
quello che si vuol fare.
Se si intende creare una Fondazione, significa che qualcuno ha
fatto una proposta, ha presentato un progetto, ha chiaro in mente
dove vuole andare, ha esplicitato tutte queste cose ed è andato a
cercare degli interlocutori per realizzarle. Gli interlocutori
potenzialmente individuati sono stati: la Regione Piemonte, la
Regione Valle d'Aosta, la Fondazione dell'Istituto Bancario San
Paolo di Torino e la Fiat, che, tra l'altro, sono interlocutori
molto diversi tra loro e che poi, anche se non so su che basi,
dovranno comunque trovare un raccordo di interessi e di finalità.
Sicuramente, però, c'è qualcuno che ha fatto una proposta, ha
predisposto un progetto ed ha presentato un documento, nei cui
confronti si sono poi pronunciati tutti questi vari enti. Ebbene,
io chiedo che questo documento sia messo a disposizione dei
Consiglieri, in modo che si sappia che tipo di Fondazione si vuole
fare e su quali basi essa poggia.
E' una Fondazione che fa direttamente della ricerca? Oppure è
una Fondazione che fa pubblicità alle ricerche fatte da altri,
visto che si tratta di due cose ben diverse? Questa Fondazione che
avrà del personale, quanto e, presumibilmente, con quale
evoluzione?...
(...Interruzione del Presidente Rollandin... )
... Il Comitato Scientifico è una cosa diversa dal programma,
perché non fa....
(...Interruzione del Presidente Rollandin...)
... Sì, ma, nel momento in cui si costituisce una Fondazione e
comunque sia composto il Comitato Scientifico, si deve già sapere
dove si vuole andare, quali sono le finalità della Fondazione, che
tipo di Fondazione costituire e che tipo di attività farle fare.
Solo quando si sa già dove si vuole andare, si costituisce un
Comitato Scientifico in grado di supportare l'attività e di
perseguirne lo scopo.
In questo caso, invece, noi non sappiamo che tipo di attività
farà questa Fondazione. Sappiamo solo che dovrebbe unire organismi
con interessi diversi, per cui, magari, la Valle d'Aosta ha un
particolare interesse a conoscere i dati sulla lotta biologica in
agricoltura, la Fiat a conoscere dati significativi ed importanti
sulla questione dei rifiuti, ma non sappiamo ancora cosa possa
interessare alla Regione Piemonte.
Questa Fondazione che attività fa? Fa ricerche in tutti questi
settori o non ne fa nessuna, limitandosi invece a raccogliere e
mettere insieme le ricerche fatte da altri su questi argomenti? Io
credo che tutto questo, almeno al momento attuale, non sia per
niente chiaro.
Ci sarà pure una persona che si è fatta promotrice di questa
proposta e che ha contattato i vari enti, presentando uno straccio
di documento! Ebbene, io chiedo che questo straccio di documento
sia messo a disposizione dei Consiglieri, in modo che lo possano
esaminare, per capire quali sono le basi della Fondazione, se sono
serie, se si tratta di una struttura solida e con finalità utili
per noi, oppure no.
Vorrei anche ricordare che enti come la Fiat e la Fondazione
dell'Istituto San Paolo possono trovare con facilità una
collocazione in queste strutture, perché per loro si tratta pur
sempre di finanziamenti che loro detraggono dalle tasse. Per loro,
quindi, potrebbe trattarsi di una elargizione inquadrabile in una
certa politica aziendale. Bisogna vedere però se il tutto riuscirà
effettivamente a tradursi in qualcosa di interessante e di concreto
per noi, che andiamo a spendere e ad impegnare del denaro pubblico,
e non poco, in questa attività.
Quindi, la mia richiesta di rinvio di questo oggetto al prossimo
Consiglio, che mantengo, non è dovuta ad una opposizione
pregiudiziale nei confronti dell'iniziativa, ma solo all'esigenza
di vederci chiaro, per capire esattamente che tipo di Fondazione
vogliamo fare e con quale tipo di attività.
PRESIDENTE:
Se nessuno chiede la parola, pongo in
votazione la proposta di rinvio della discussione e della decisione
sull'argomento in oggetto, presentata dal Consigliere
Riccarand.
ESITO DELLA VOTAZIONE
Presenti: 30
Votanti: 30
Favorevoli: 7
Contrari: 23
Il Consiglio non approva
PRESIDENTE:
Ha chiesto la parola, per dichiarazioni di
voto, il Consigliere Riccarand; ne ha facoltà.
RICCARAND (VA):
Il nostro Gruppo voterà contro questo
disegno di legge, perché ci sembra che questo sia il modo peggiore
per approvare una legge di finanziamento. La legge è uno strumento
tecnico, ma noi non sappiamo che cosa ci sia...
(...Interruzione del Presidente Rollandin...)
Sì, però, prima di votare, io vorrei sapere esattamente che cosa
c'è dietro lo strumento tecnico, mentre noi non lo sappiamo. Si
parla genericamente di "Promozione di una Fondazione per le
Biotecnologie", ma questa dizione è del tutto indeterminata, perché
non sappiamo esattamente quali saranno gli altri partner, perché
non tutti hanno ancora deciso.
Poiché mi sembra che questa operazione sia fatta veramente alla
cieca, il nostro Gruppo voterà contro il disegno di legge.
PRESIDENTE:
Ha chiesto la parola, per dichiarazioni di
voto, il Consigliere Mafrica; ne ha facoltà.
MAFRICA (PCI):
Il Gruppo comunista si asterrà dal votare
questo disegno di legge.
Nella relazione si parla di cose diverse, dal coordinamento
della ricerca, che è un'esperienza molto impegnativa e costosa,
alla predisposizione di convegni, che invece possono essere fatti
in modo diverso.
Poiché, appunto, non è ancora chiaro il programma e non sono
chiari i costi per i quali la Regione dovrebbe impegnarsi, il
nostro Gruppo si asterrà dal votare il presente disegno di
legge.
PRESIDENTE:
Passiamo ora all'esame dell'articolato.
Do lettura dell'articolo 1.
ART. 1
(Denominazione e scopo)
1. La Regione Autonoma della Valle d'Aosta, al fine di favorire
e sostenere attività di studio e ricerca nel campo delle
biotecnologie, promuove, in accordo con la Regione Piemonte, la
FIAT e la Fondazione dell'Istituto Bancario San Paolo di Torino per
la Cultura, la Scienza e l'Arte, la costituzione, ai sensi degli
art. 12 e 14 del Codice Civile, di una fondazione denominata
"Fondazione per le Biotecnologie", con sede in Torino.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Do lettura dell'articolo 2.
ART. 2
(Finalità e compiti)
1. La Fondazione di cui all'art. 1 persegue le seguenti
finalità:
a) promuove gli interscambi scientifici ed il sostegno
dell'attività di ricerca;
b) realizza corsi sulle biotecnologie, l'istituzione di borse di
studio, realizza giornate e corsi di informazione per studiosi e
ricercatori, docenti e operatori di diverse discipline;
c) organizza conferenze, convegni, seminari e azioni informative
presso le principali istituzioni culturali.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Do lettura dell'articolo 3.
ART. 3
(Struttura dell’ente)
La Giunta regionale è autorizzata ad assumere gli accordi e a
compiere, anche delegando all'uopo uno dei suoi membri, gli atti
necessari per la costituzione della Fondazione di cui all'art. 1, a
condizione che l'atto costitutivo e lo Statuto siano conformi ai
seguenti requisiti:
a) la Fondazione deve essere amministrata da un organo composto
da membri designati dagli enti fondatori nella misura di due per
ciascuno di essi, oltre il Presidente;
b) i componenti dell'organo di amministrazione designati dalla
Regione devono essere scelti dalla Giunta regionale;
c) il presidente, eletto dall’organo di
amministrazione, è scelto fra personalità della comunità
scientifica internazionale;
d) deve essere istituito, a norma di Statuto, un Comitato
scientifico, nominato dall'organo di amministrazione, che formuli
proposte sull'attività di studio e ricerca;
e) un membro effettivo e uno supplente dell'organo di revisione,
nominati a norma di Statuto, devono essere scelti tra gli iscritti
all'Ordine dei Dottori Commercialisti residenti in Valle
d'Aosta.
PRESIDENTE:
Se nessuno chiede la parole, pongo in
votazione l'articolo 3 testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Do lettura dell'articolo 4.
ART. 4
(Patrimonio)
1. La Regione concorre alla formazione del patrimonio iniziale
della Fondazione di cui all'art. 1 mediante l'assegnazione di una
somma capitale di lire 100.000.000.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Do lettura dell’articolo 5.
ART. 5
(Contributi)
1. La Regione eroga a favore della Fondazione di cui all'art. 1
un contributo annuo, a decorrere dal 1990, a titolo di concorso al
finanziamento dell'attività della Fondazione medesima.
2. Il contributo di cui al comma 1 è stabilito, per l'anno 1990,
in lire 100.000.000.
3. Negli anni successivi il contributo è stabilito dalla legge
di approvazione del bilancio regionale, in modo da mantenere almeno
costante il valore reale.
4. Assegnazioni straordinarie per scopi determinati possono
essere disposte con successive leggi regionali.
PRESIDENTE:
Se nessuno chiede la paro la, pongo in
votazione l'articolo 5 testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Do lettura dell’articolo 6.
ART. 6
(Statuto)
1. Le norme sulla struttura, sull'organizzazione e sul
funzionamento della Fondazione di cui all'art. 1 sono stabilite
dallo Statuto allegato alla presente legge.
2. Le modifiche dello Statuto, prima di essere deliberate
dall'organo di amministrazione della Fondazione, devono essere
sottoposte alla approvazione degli enti fondatori; per quanto
concerne la Regione Valle d'Aosta provvede il Consiglio regionale
con propria deliberazione.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Do lettura dell'articolo 7.
ART. 7
(Disposizioni finanziarie)
1. Le autorizzazioni di spesa previste dagli articoli 4 e 5
graveranno sui capitoli di nuova istituzione 46380 e 46385 del
bilancio di previsione per l'esercizio in corso e sul
corrispondente capitolo per gli esercizi successivi.
2. Alla copertura degli oneri di cui al comma 1 si provvede per
l'anno 1990 mediante prelevamento della somma di lire 200.000.000
dal Cap. 50050 "Fondo globale per il finanziamento di spese per
l'adempimento di funzioni normali (Spese di investimento)", a
valere sull'accantonamento relativo ad interventi finanziari per
l'acquisto di beni patrimoniali; per detto intervento rimane
disponibile la minor somma di lire 6.800.000.000.
3. Alla copertura degli oneri per gli anni 1991 e 1992 si
provvede mediante l'utilizzo di lire 200.000.000 delle risorse
disponibili iscritte al programma 3.2. "Altri oneri non
ripartibili" del bilancio pluriennale per gli anni 1990/1992.
PRESIDENTE:
Se nessuno chiede la parola, pongo in
votazione l'articolo 7 testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Do lettura dell’articolo 8.
ART. 8
(Variazioni di bilancio)
1. Alla parte spesa del bilancio di previsione per l'anno 1990
vengono apportate le seguenti variazioni:
In diminuzione
Cap. 50050 "Fondo globale per il finanziamento di spese per
l'adempimento di funzioni normali (spese di investimento)".
£. 200.000.000
In aumento
Programma regionale: 2.2.4.08 "Attività culturali e
scientifiche"
Codificazione: 2.1.2.4.2.3.06.30.02.
Cap. 46380 (di nuova istituzione) "Assegnazione per concorso
alla formazione del patrimonio iniziale della "Fondazione per le
Biotecnologie", con sede in Torino"
- L.R. art. 4
£. 100.000.000
Codificazione: 2.1.1.6.2.2.06.30.02.
Cap. 46385 (di nuova istituzione) "Contributo per concorso al
finanziamento dell'attività della "Fondazione per le
Biotecnologie", con sede in Torino"
- L.R. art. 5
£. 100.000.000
Totale in aumento £. 200.000.000
========
PRESIDENTE:
Se nessuno chiede la parola, pongo in
votazione l'articolo 8 testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Do lettura dell’articolo 9.
ART. 9
(Urgenza)
1. La presente legge è dichiarata urgente ai sensi dell'art. 31,
comma 3, dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
PRESIDENTE:
Se nessuno chiede la parola, pongo in
votazione l'articolo 9 testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Do lettura dell'Allegato "A".
ALLEGATO "A"
(...omissis...J
PRESIDENTE:
Se nessuno chiede la parola, pongo in
votazione l'Allegato "A" testé letto.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 30
Votanti: 24
Favorevoli: 23
Contrari: 1
Astenuti: 6 (Aloisi, Bajocco, Chenuil, Dolchi, Mafrica e Monami
Cristina)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK