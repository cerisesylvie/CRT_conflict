Consiglio Regionale della Valle d'Aosta - Oggetto del Consiglio n. 1579 del 21 novembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1579 del 21 novembre 1990 - Resoconto
OGGETTO N. 1579/IX - NOTIZIE SU EVENTUALI RAMIFICAZIONI IN
VALLE D'AOSTA DELL'ORGANIZZAZIONE GLADIO. (Interrogazione)
PRESIDENTE:
Do lettura dell'interrogazione presentata dai
Consiglieri. Mafrica, Monami Cristina, Bajocco e Chenuil, iscritta
al punto 16 dell'ordine del giorno.
INTERROGAZIONE
Constatata la preoccupante presenza in Italia di una
organizzazione segreta de nominata Gladio, di cui non sono chiare
né le funzioni, né il ruolo giocato in terribili vicende che hanno
condizionato la stessa politica del Paese;
Al fine di conoscere se detta organizzazione abbia avuto
ramificazioni anche nella nostra Regione e se abbia interferito con
lo svolgimento della vita politica valdostana;
I sottoscritti Consiglieri del Gruppo comunista
INTERROGANO
il Presidente della Giunta regionale per sapere:
1) se esiste presso la Presidenza della Giunta, per le sue
funzioni prefettizie, qualche documento concernente la vicenda
Gladio;
2) se sono a conoscenza del presidente della Giunta notizie
concernenti eventuali ramificazioni in Valle d'Aosta
dell’organizzazione Gladio.
PRESIDENTE:
Ha chiesto la parola il Presidente della
Giunta Bondaz, ne ha facoltà.
BONDAZ (DC):
Gladio è approdato anche in Valle
d'Aosta.
Da un attento esame fatto dagli uffici competenti e negli
archivi., sia in quelli della Presidenza della Giunta sia in quelli
di alcuni Assessorati che avrebbero potuto essere interessati a
questa vicenda, non sono stati rintracciati né atti., né documenti,
che in qualche modo possono concernere la vicenda Gladio.
Le notizie, su eventuali ramificazioni della Gladio in Valle
d'Aosta, sono state apprese esclusivamente dai mezzi di
comunicazione radiotelevisivi e dalla carta stampata.
Il sottoscritto ha peraltro provveduto a scrivere direttamente
al giudice istruttore della vicenda Gladio, Casson, per avere
eventuali delucidazioni al riguardo, per sapere cioè se in quella
vicenda erano inseriti anche alcuni nominativi di Valdostani
PRESIDENTE:
Ha chiesto la parola il Consigliere Mafrica,
ne ha facoltà.
MAFRICA (PCI):
La vicenda Gladio è tutt'altro che
conclusa, tant'è che ancora ieri, nella deposizione fatta presso la
Commissione stragi da parte di un generale, si sono appresi
elementi sconcertanti. Giovanni Maria Pellu, su "La Repubblica",
scrive:
"Altro che patrioti! Gladio, nel 1973, rischiava di
sfuggire dalle mani dei servizi segreti. L'esercito clandestino,
nato nel 1956 per difendere l'Italia da un'invasione sovietica, si
avviava a diventare il motore di una guerra civile. Il colonnello
Gerardo Serravalle, che allora comandava la quinta sezione
dell'ufficio R del SID, temette di trasformarsi da quel che era, un
ufficiale di Stato Maggiore, nel capo involontario di una banda di
guerriglieri anticomunisti. Visto che non poteva sciogliere Gladio,
decise di disarmarla. Fu per quella paura, oltre che per il casuale
ritrovamento di uno dei contenitori ad Aurisina, nei pressi di
Gorizia, che i depositi d'armi dell'esercito clandestino furono
smantellati".
In sostanza, almeno secondo le dichiarazioni di questo generale,
nel 1973, vale a dire 28 anni dopo la fine della seconda guerra
mondiale, quando oramai l'invasione sovietica non era più
all'ordine del giorno, questa organizzazione era così viva da
pensare di attaccare i comunisti. italiani, per evitare che, in
caso di attacco, questi si schierassero con l'Armata rossa.
E' proprio questa, secondo quel generale, la ragione per cui
allora furono smantellati ben 129 depositi dei 139 esistenti.
lo credo che gli sviluppi saranno ancora importanti e dubito che
i 622 nomi trasmessi contengano completamente
l’elenco di tutte le persone coinvolte, perché, per
quello che si è appreso, questi gladiatori avevano anche il compito
di reclutare altro personale. Dubito anche che sarà mantenuto il
segreto su quei nomi, perché, per quel che riguarda il Piemonte, ne
ho già visti pubblicati alcuni sulle pagine dei giornali ed ho
constatato che alcuni di loro hanno piacere a farsi intervistare,
per dimostrare la loro particolare fede patriottica, per cui penso
che gli sviluppi successivi saranno da seguire con attenzione.
Tali sviluppi saranno da seguire, in particolare, per quello che
riguarda una contiguità di parte di questa struttura con fatti
gravi e tremendi, con tragedie e con fenomeni eversivi che, per
oltre vent’anni, hanno insanguinato il Paese.
Sembra, infatti, che alcuni di questi manomessi esplosivo tracce in
depositi di armi siano stati e che contenessero anche un di cui
sono state ritrovate gravissimi attentati.
Noi concordiamo con la linea tenuta sulla vicenda dal Partito
Comunista Italiano, che vuole conoscere la verità. Non si tratta
qui di andare a rivangare la storia, ma si tratta di chiarire pezzi
di storia recente, ancora oscuri, per i quali i familiari delle
vittime chiedono giustizia.
Il Partito Comunista Italiano ha promosso una manifestazione
sabato scorso ed ha richiesto le dimissioni di Andreotti. Credo che
di questo si stiano occupando, come devono, i nostri.
Parlamentari...
(...Interruzione del Consigliere Maquignaz...)
. Consigliere Maquignaz, io ho cinque minuti, ma se ne perdo
qualcuno per replicare a lei..
PRESIDENTE:
Colleghi, chiunque è in grado ed ha il potere
di presentare mozioni...
MAQUIGNAZ (Indipendente):
Sì, ma per chiedere delle
informazioni, non per fare altre cose ...
MAFRICA (PCI):
Io ho fatto un'interrogazione per sapere se
Gladio aveva delle ramificazioni in Valle d'Aosta. Ho spiegato
l'importanza dell'interrogazione ed ora mi avvio a concludere nel
tempo che mi è consentito; ma non è certo il Consigliere Maquignaz
che mi può dire come io devo replicare alle risposte...
MAQUIGNAZ (fuori microfono):
Chiedo al Presidente del
Consiglio di invitare il Consigliere Mafrica a....
MAFRICA (PCI):
Ma se ho fatto un'interrogazione su Gladio
e non mi sono attenuto al testo, di che cosa ho parlato fino
adesso? Ho parlato forse dei camosci del Gran Paradiso? Consigliere
Maquignaz, per cortesia!
Ho detto che noi crediamo...
(...Interruzione del Consigliere Maquignaz... )
.. Non sarai mica interessato a queste cose, visto che reagisci
così?
Noi vogliamo sapere...
(...Interruzione del Consigliere Maquignaz...)
... Il Presidente della Giunta non ci ha ancora dato elementi
sufficienti, infatti ci ha detto di essersi messo in contatto con
il giudice Casson. Noi crediamo che questi contatti debbano essere
mantenuti, perché è interesse di questo Consiglio regionale
conoscere, come io credo, che ci sia stato qualche addentellato
anche qui da noi.
La nostra Valle è una regione di frontiera e non è pensabile che
non avesse un ruolo da giocare in caso di invasione o di progetto
analogo. E' mia opinione, quindi, che anche in questa regione ci
fosse una ramificazione della Gladio. Non è ancora stata trovata,
ma notizie sono apparse sui giornali. Sono convinto che ne
compariranno ancora e che in questa direzione..
(...Interruzione del Consigliere Maquignaz...
... verranno fuori certe cose.
Noi, quindi, prendiamo atto della risposta del Presidente.
Seguiremo la questione e presenteremo tutte le mozioni che vuole il
Consigliere Maquignaz, anzi, se vorrà, le potremo anche presentare
assieme, per seguire e chiarire questa vicenda.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK