Consiglio Regionale della Valle d'Aosta - Oggetto del Consiglio n. 497 del 23 febbraio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
LAVORO
Precedente
Successivo
Resoconto integrale del dibattito dell'aula
Oggetto del Consiglio n. 497 del 23 febbraio 1994 - Resoconto
OGGETTO N. 497/X - Notizie di spostamenti del personale
dipendente dalle centrali idroelettriche degli stabilimenti ILVA.
(Interpellanza)
Interpellanza - Venuto a conoscenza che un certo numero di
dipendenti delle centrali ILVA o ex ILVA vengono spostati ad Aosta
nella collet­trice, lasciando nelle centrali un numero di
dipendenti che non garantirebbe, senza il ricorso a straordinari e
doppi turni, un normale funzionamento degli impianti;
Sottolineando che la Regione ha deciso l'acquisto delle centrali
stesse;
il sottoscritto Consigliere regionale
Interpella
l'Assessore competente per sapere:
1) se sono vere le voci sugli spostamenti di personale;
2) se nell'ottica di entrare in possesso delle centrali, la
Regione non si debba preoccupare in questo periodo transitorio del
mantenimento dell'occupazione;
3) cosa pensa di fare o cosa ha già predisposto in merito al
pro­blema in oggetto.
F.to: Chiarello
Presidente -
Ha chiesto la parola il Consigliere
Chiarello.
Chiarello (RC) -
Sarà una deformazione
professionale la mia, ma quando sento parlare di ottimizzazione,
ristrutturazione, automatizzazione, mi viene subito in mente che si
stanno espellendo dei lavoratori da posti di lavoro. Non so cosa ci
sia scritto sul vocabolario a fronte di queste parole: sta di fatto
che alla fine è così.
Quando l'Ilva parla di ottimizzazione, di ristrutturazione, mi
viene in mente a che punto aveva portato la Cogne, e se questa
Amministrazione e lo Stato non facevano salti mortali, era
ar­rivata al punto di chiudere. Allora, se l'Ilva parla di
ristruttu­razione e di centrali elettriche che non sono di fatto
più sue perché sono della Regione, ci sono probabilmente dei tempi
bu­rocratici perché la Regione venga in possesso di queste centrali
e crei una società che le gestisca; mi sembra però che in queste
centrali almeno non dovrebbe deristrutturare.
Mi risulta che sono stati spostati dei lavoratori dalle centrali
alla collettrice di Aosta e questa collettrice - da voci ben
infor­mate - dovrebbe essere uno scatolone al quale poi si dà un
cal­cio, che nessuno vuole. Chiedo il congelamento di questa
situa­zione anche perché conosco esempi di ristrutturazioni in
cen­trali della bassa Valle: vuol dire non lasciare nelle centrali
neppure il numero indispensabile, per cui il personale che ri­mane
è costretto a fare straordinari pesantissimi, doppi turni di
lavoro, e via dicendo.
In campo nazionale si chiede di diminuire l'orario di lavoro per
far lavorare tutti, per cui nelle centrali elettriche, specialmente
in quelle di proprietà della Regione, chiedo che non si portino al
limite minimo di dipendenti e costringere quei pochi dipendenti che
lavorano a fare doppi turni e straordinari.
Quindi con quest'interpellanza chiedo alla Giunta che nelle
trattative con l'Ilva sostenga la necessità di far rimanere in
questo periodo le persone al loro posto; poi la società che
suben­trerà farà quella ristrutturazione nell'ottica che funzionino
be­ne e che non ci siano persone che fanno doppi turni e
straordi­nari, e delle altre assistite dalla Regione, perché
ricordiamo che quelle che escono deve poi sempre pagarle la
collettività.
Vorrei sapere se ci sono novità in questo senso.
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
Il Consigliere Chiarello
chiede se sono vere le voci sugli spo­stamenti di personale. In
effetti Ilva Centrali Elettriche ha chiesto di spostare delle
persone dalle centrali di Champagne e di Verrès alla collettrice di
Aosta ed ha motivato questa richie­sta con il fatto che attraverso
l'automazione non sarebbe più necessario avere due unità per ogni
turno, ma ne basterebbe una sola.
Le Organizzazioni sindacali dei lavoratori hanno richiesto
all'Ufficio del lavoro un incontro fra azienda e Organizzazioni
stesse. Come Assessore all'industria avevo incontrato
l'ammi­nistratore il 13 gennaio, ho incontrato le Organizzazioni
sinda­cali il 17 gennaio, e ho richiesto anche intorno al 10
febbraio che avvenisse questo incontro dando la mia disponibilità a
partecipare. Ilva Centrali Elettriche finora si è sottratta a
questo incontro dicendo che attende che vengano chiarite le
problematiche più generali dell'Ilva e dell'insediamento
aosta­no.
Qual è la nostra collocazione? Ovviamente se avremo la
pos­si­bilità di partecipare a questo incontro comune con azienda e
Organizzazioni sindacali, chiederemo che si tenga conto che ci si
trova in una fase di passaggio. La realtà è che le centrali
elettriche e i terreni non sono ancora di proprietà della Regio­ne,
passeranno ancora mesi e mesi; occorre prima approvare una legge
che è stata presentata dalla Giunta al Consiglio, che consenta la
formazione di società; queste società poi potranno acquisire le
proprietà immobiliari e le centrali elettriche. In tale fase di
transizione nascono dei problemi perché i vecchi proprietari sanno
che non saranno più proprietari in futuro, hanno comunque finora la
titolarità delle cose e tendono a fare manovre che, a volte,
possono risultare incomprensibili.
Se avremo questo confronto entro il mese, come dice l'Ilva (se
ri­spetterà questo impegno), in quella sede sosterrò che, in attesa
che la Regione entri nella proprietà delle centrali, non vengano
create delle premesse le quali successivamente possano avere
conseguenza sulle scelte regionali. Quindi da questo punto di vista
credo che la Regione sosterrà le posizioni espresse dalle
Organizzazioni sindacali.
Presidente -
Ha chiesto la parola il Consigliere
Chiarello.
Chiarello (RC) -
Ringrazio l'Assessore. Non sono
del tutto soddisfatto di questa risposta perché in questo caso
penso che la Giunta debba fare assolutamente pressione
sull'Ilva.
Negli accordi con l'Ilva Cogne è stabilito che le centrali
vengono acquisite dalla Regione; non si riesce a capire bene perché
l'Ilva in questo mese o due sposta dei dipendenti, che poi sono
sem­pre a carico dell'Ilva. Non riusciamo a capire dette
manovre.
Nelle nostre precedenti discussioni abbiamo più volte parlato
delle fonti rinnovabili che abbiamo in Valle d'Aosta; le centrali
elettriche sono uno di quei poli di nuova occupazione che ave­vamo
proposto in Valle, e ora rischiamo di perdere occupazione anche
nelle fonti alternative. É per questo che invito l'Asses­sore a
tampinare l'Ilva e a non lasciarle fare quello che vorreb­be
fare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK