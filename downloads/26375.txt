Consiglio Regionale della Valle d'Aosta - Oggetto del Consiglio n. 71 del 27 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 71 del 27 febbraio 1973 - Resoconto
OGGETTO N. 71/73 - Nomina del Geometra Angelo Pollicini alla
carica di Assessore ai lavori pubblici.
Montesano (P.S.D.I.)
- Come voi sapete per disposto
dell'articolo 33 dello Statuto, la nomina dell'Assessore è
susseguente alla proposta del Presidente della Giunta.
Quindi io invito il Presidente della Giunta a fare la proposta
del nominativo che intende delegare per l'Assessorato ai Lavori
Pubblici.
Dujany (D.P.)
- Ai sensi del terzo comma dell'articolo 33
nel quale dice: "Gli Assessori preposti ai singoli rami
dell'Amministrazione sono nominati dal Consiglio, su proposta del
Presidente della Giunta". Propongo al Consiglio il nome di
Pollicini Angelo.
Montesano (P.S.D.I.)
- Ci sono interventi? Consigliere
Andrione.
Andrione (U.V.)
- Pour déclaration de vote. Notre Groupe
votera contre la proposition du Président de la Junte non pas pour
faire une critique à la personne de M. Pollicini, ni en voulant
souligner le fait que cette nomination arrive quand-même..., mais
simplement pour une raison de cohérence politique, comme nous avons
retiré notre appui à cette Junte nous ne croyons pas devoir appuyer
ça, du moins sont complètement par la nomination d'un nouvel
Assesseur.
Chamonin (M.A.V.)
- Non ritengo che in questo momento, a
due mesi scarsi dalla scadenza di questo Consiglio al piano lavori
già stabilito e varato, sia necessario procedere alla nomina di un
Assessore, mancante ormai da quasi sei mesi e dopo un interinato,
tenuto d'altronde egregiamente dal Sig. Presidente della Giunta, io
mi asterrò da questa votazione.
Montesano (P.S.D.I.)
- Altre dichiarazioni? Consigliere
Ramera.
Ramera (D.C.)
- Per tutta quella serie di motivi polemici
già detti prima e che non vorrei ripeterli, naturalmente noi non
possiamo votare per un rappresentante di questa Giunta.
A quelle considerazioni vorrei aggiungere, ribadire le stesse
cose dette dal Consigliere Chamonin, e cioè ci stupiamo che un
Assessorato sia stato vacante per cinque mesi e mezzo, ed
improvvisamente a poco dallo scioglimento, sia necessaria la nomina
di un Assessore, tanto più che la Giunta ha camminato monca a
destra e a sinistra in quel banco per due settori e nessuno ha
provveduto in merito, non so perché a 40 giorni dallo scioglimento
sia così preziosa la presenza del collega Pollicini, se non altro
merita questo posto per le polemiche che ha fatto con tanto ardore
e con tanto slancio nei nostri confronti!
Montesano (P.S.D.I.)
- Altri interventi? Nessun altro
intervento.
Ora io, a titolo di chiarimento, devo dire che proprio in base
all'articolo 33 e anche per analogia con l'elezione del Presidente
della Giunta, gli Assessori vanno eletti in primo scrutinio con
maggioranza assoluta, cioè 18 voti e in secondo scrutinio, con la
stessa maggioranza, dopo di che si passa alla maggioranza
relativa.
Allora si può procedere alla distribuzione delle schede se non
ci sono altre dichiarazioni di voto.
Chiedo scusa per una parentesi, per la firma delle schede.
Preciso ancora, così per regolarità, che non possono essere
fatte altre proposte, naturalmente non possono essere votati altri
nomi. Chi dissente può mettere la scheda bianca.
Il Segretario mi avverte che siamo 21, siccome in prima
votazione, guardate che se la votazione non può essere fatta,
perché non c'è il numero legale che sarebbe 24, va rimandata di
otto giorni, non può essere rifatta subito.
Quindi io avverto i Signori Consiglieri, sì ma io suono.
Prima di passare alla votazione verificheremo il numero. No, io
credo che si possa arrivare alla votazione se i Signori Consiglieri
stanno attenti a quello che io ho detto per dovere di Presidente,
richiamando il Regolamento.
Tutti i presenti hanno ricevuto la scheda? Meno naturalmente,
non dico naturalmente, Pollicini può riceverla. Chamonin è
astenuto.
Dunque il numero qual è? Attendiamo qualche minuto e poi
passiamo alle decisioni.
Allora si passa alla votazione.
Qui chi ha ricevuto la scheda, il Consigliere Mappelli, allora
bisogna che o la consegni o la ritiri il Segretario. Io devo fare
un richiamo al Consigliere Mappelli, e allora bisogna che la metta
nell'urna.
Consiglieri scrutatori, Consigliere Pollicini, non Pollicini no,
Balestri o qualche altro, Chamonin, tutti della sinistra.
Risultato della votazione: presenti: ventitré; votanti:
ventidue; astenuti dalla votazione: uno.
Ha ricevuto voti: Pollicini diciotto; bianche: quattro.
E allora il Consiglio nomina il Consigliere Pollicini Assessore
ai Lavori Pubblici, e il Presidente invita l'Assessore neo-eletto a
prendere posto al tavolo della Presidenza, al tavolo della
Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK