Consiglio Regionale della Valle d'Aosta - Oggetto del Consiglio n. 2024 del 19 ottobre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2024 del 19 ottobre 2011 - Resoconto
OGGETTO N. 2024/XIII - Interpellanza: "Sentenza di condanna
pronunciata dal Giudice del lavoro nei confronti dell'azienda
USL".
Interpellanza
Appreso della condanna per mobbing ai danni di una biologa
assunta presso il Laboratorio analisi emessa dal Giudice del lavoro
contro l'USL della Valle d'Aosta;
Sottolineato che, secondo il dispositivo del Tribunale, il
responsabile del Laboratorio analisi avrebbe mantenuto condotte
discriminatorie e inidonee a tutelare l'integrità morale della
ricorrente;
Ricordato che l'azienda USL è stata condannata al
risarcimento di cinque mila euro e al pagamento delle spese di
giudizio, a causa del comportamento di un proprio
dirigente;
i sottoscritti Consiglieri regionali
Interpellano
la Giunta regionale per sapere:
1) se ritiene che l'USL abbia messo in atto tutte le azioni
per evitare qualsiasi condotta che possa essere considerata
irrispettosa o discriminatoria nei confronti dei propri
dipendenti;
2) quali provvedimenti intende assumere riguardo alla
sentenza pronunciata dal Giudice del lavoro e se procederà ad
un'azione di rivalsa nei confronti del dirigente
responsabile.
F.to: Bertin - Patrizia Morelli
Presidente
- La parola al Consigliere Bertin.
Bertin (ALPE)
- Grazie Presidente. L'argomento di tale
interpellanza è piuttosto conosciuto e ha fatto oggetto in questi
giorni di diversi articoli sui giornali locali. Si tratta della
condanna dell'USL della Valle d'Aosta per
mobbing
ai danni
di una biologa assunta presso il laboratorio di analisi della
stessa azienda; una situazione spiacevole e, a mio avviso, anche
grave. Non sto qui a ricostruire la vicenda, che è piuttosto
conosciuta e inoltre non è questa la sede adatta a fare valutazioni
sulla stessa. Sottolineo soltanto che, secondo il dispositivo del
tribunale, all'interno dell'azienda vi sarebbero state condotte
discriminatorie e non idonee a tutelare l'integrità morale delle
persone. Quello che ci preme conoscere innanzitutto è se
nell'azienda si sono messe in atto tutte le politiche necessarie a
che non si verifichino situazioni del genere; in secondo luogo
volevamo conoscere, riguardo al caso specifico, quale azione la
Giunta intende intraprendere nei confronti del responsabile del
settore. Grazie.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente. Si è ricordata una
questione spiacevole da tutti i punti di vista, ma è giusto che in
queste occasioni si sottolineino determinati passaggi. Brevemente,
per quanto riguarda la prima domanda:
"se ritiene che l'USL
abbia messo in atto tutte le azioni per evitare qualsiasi condotta
che possa essere considerata irrispettosa..."
, l'Azienda
vigila, da sempre, - e aggiungo a maggior ragione dopo questo
episodio - sull'organizzazione delle strutture e sui corretti
comportamenti dei dipendenti. Si precisa che sono in corso le
opportune valutazioni in ordine ai contenuti della sentenza del
Giudice del lavoro ed alle relative motivazioni.
Per quanto riguarda la seconda domanda:
"quali provvedimenti
intende assumere..."
, nel sottolineare che naturalmente la
gestione del personale è di esclusiva competenza dell'Azienda USL,
si assicura che l'Assessorato verrà tenuto al corrente sulle
decisioni che verranno assunte al riguardo dalla Direzione
aziendale e porrà attenzione affinché in tutti i servizi sanitari
regionali si continui ad operare con la maggiore serenità,
nell'interesse degli operatori e degli utenti. Grazie.
Presidente
- La parola al Consigliere Bertin.
Bertin (ALPE)
- Grazie Presidente. Una questione
estremamente spiacevole, come dicevo in premessa; proprio per
questo bisogna stare molto attenti a tali fenomeni. Il fatto che si
sia verificato vuol dire che qualche mancanza c'è stata, è ovvio.
Fra l'altro, in passato vi sono stati diversi progetti all'interno
dell'USL, un progetto denominato bussola, per capire qual era il
clima all'interno dell'USL, nel quale emergeva qualche problema in
alcuni settori dell'azienda. Evidentemente erano degli indicatori
ai quali bisognava forse prestare maggiore attenzione, fra l'altro,
vi erano stati anche altri casi di questo genere. Volevamo pertanto
sottolineare che bisogna stare molto attenti, per quel poco che
possiamo, seguiremo anche noi la vicenda, perché sono cose che non
devono succedere e, quando succedono, le responsabilità devono
essere chiare, perché vanno poi prese le decisioni conseguenti.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK