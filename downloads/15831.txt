Consiglio Regionale della Valle d'Aosta - Oggetto del Consiglio n. 2134 del 25 settembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2134 del 25 settembre 1996 - Resoconto
SEDUTA POMERIDIANA DEL 26 SETTEMBRE 1996
OGGETTO N. 2134/X Concessione, ai sensi della legge regionale 20
agosto 1993, n. 69, di un contributo di lire 14.600.000 alla Keltia
Editrice di Aosta per l'organizzazione della V edizione del premio
letterario interlingue "Montagne d'argento".
Deliberazione Il Consiglio
Premesso che:
La Keltia Editrice, con sede ad Aosta in via du Baillage 5, ha
presentato all'Assessorato della Pubblica Istruzione, con lettera
in data 13 luglio 1996, a firma del Presidente sig. Silvio
Canavese, una richiesta tendente ad ottenere un contributo per
l'organizzazione della Va edizione del Premio letterario
interlingue ''Montagne d'argento", sul tema "Ti voglio raccontare",
racconti fiabe e leggende tratti da cultura tradizione e folklore
locale;
Il Premio Speciale della Keltia Editrice: "Montagne d'argento",
nacque nel 1992 con la prima edizione dal titolo ''Cento lettere
d'amore" cui parteciparono 351 opere provenienti da tutta Italia. I
brani migliori furono poi raccolti e pubblicati in un volume
illustrato dal titolo omonimo, come pure avvenne l'anno successivo
per la seconda edizione dal tema: "Quand'ero Piccolo" cui
parteciparono 453 opere di cui una quarantina di valdostani. Nel
1994 il tema del Concorso è stato ''Terra Natia" con più di
quattrocento partecipanti. Alla quarta edizione 1995 dal tema
''Cara Famiglia'' hanno partecipato 578 opere di cui un centinaio
di valdostani;
Sabato 30 novembre 1996, nel Salone regionale delle
manifestazioni, si terrà la cerimonia di premiazione del premio
relativo all'anno 1996 cui parteciperanno finalisti e membri della
giuria. Nella stessa occasione, sarà presentato al pubblico e
stampa il volume "Ti voglio raccontare" in cui verranno raccolte le
opere culturalmente più interessanti di questa quinta edizione
(anno 1996);
Il volume sopra citato viene presentato e distribuito in tutte
le 1800 librerie italiane, amplificando così l'evento culturale e
permettendo al pubblico di leggere e conoscere gli autori
premiati;
La giuria del Premio 1996, composta da professori, scrittori,
professionisti e giornalisti, è presieduta dallo scrittore e
giornalista RAI dottor Franco Piccinelli;
Il costo della manifestazione ammonta a lire 29.200.000 così
suddivise:
- premi in denaro L. 500.000
- trofei, targhe e pergamene L. 2.800.000
- rimborso spese L. 1.500.000
- ospiti L. 3.000.000
- comunicati stampa (telefonici e fax) L. 1.300.000
- locandine e manifesti L. 2.500.000
- stampa e invio 5.000 bandi di concorso
sul bollettino Keltia News L. 4.200.000
- spese di segreteria L. 1.500.000
- stampa 2.000 copie antologia L. 11.900.000
I Servizi Culturali dell'Assessorato della Pubblica Istruzione
hanno provveduto all'istruttoria e alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69, tenuto conto dell'interesse culturale della
manifestazione;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione, ai sensi dell'articolo 3 comma 1 della legge regionale
20 agosto 1993, n. 69, di un contributo fino ad un massimo di lire
14.600.000, pari al 50 percento della spesa preventivata, previa
consegna all'Assessorato della Pubblica Istruzione di cento copie
del volume "Ti voglio raccontare" da distribuirsi nelle biblioteche
della Regione;
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1993, in
ordine alla legittimità della presente deliberazione;
Delibera
1) di approvare, ai sensi dell'articolo 3 comma I della legge
regionale 20 agosto 1993, n. 69, la concessione alla Keltia
Editrice 5, rue du Baillage - 11100 Aosta (P. IVA 00553610072) di
un contributo fino ad un massimo di lire 14.600.000
(quattordicimilioniseicentomila) e comunque non superiore al 50
percento delle spese effettivamente sostenute e regolarmente
giustificate, per l'organizzazione della Va edizione del Premio
interlingue "Montagne d'argento" (anno 1996) la cui cerimonia di
premiazione si terrà sabato 30 novembre p.v.;
2) di approvare ed impegnare la spesa di lire 14.600.000
(quattordicimilioniseicentomila) con imputazione al capitolo 57260
("Contributi ad Enti ed Associazioni culturali ed Educative per
manifestazioni ed iniziative culturali e scientifiche), richiesta
n. 3510, del bilancio di previsione della Regione per l'anno 1996
che presenta la necessaria disponibilità;
3) di disporre che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in due rate in applicazione
dell'articolo 9 della legge regionale 20 agosto 1993, n. 69;
4) di stabilire che il contributo in questione è soggetto alla
ritenuta d'acconto del 4 percento prevista dal DPR n. 600 del 29
settembre 1973;
5) di stabilire che la Keltia Editrice consegni all'Assessorato
della Pubblica Istruzione 100 copie del volume "Ti voglio
raccontare", da distribuire nelle biblioteche della Regione;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo n. 320 in data 22 aprile 1994 e di darne
esecuzione.
Presidente É aperta la discussione generale. Qualcuno chiede la
parola?
Se nessuno chiede la parola, dichiaro chiusa la discussione
generale.
Pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK