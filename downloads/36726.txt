Consiglio Regionale della Valle d'Aosta - Oggetto del Consiglio n. 661 del 29 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 661 del 29 luglio 2014 - Resoconto
OGGETTO N. 661/XIV - Sostituzione di un componente in seno
alla II Commissione consiliare permanente.
Presidente -
Questo punto è stato trattato anche nella
conferenza dei Capigruppo di ieri, è stato proposto in quella
occasione il collega Farcoz a sostituire la Consigliera Marilena
Péaquin Bertolin. C'è qualche obiezione? Si passa alla votazione?
La parola alla collega Péaquin Bertolin.
Péaquin (UV)
- Merci le Président.
Des motivations personnelles m'ont poussée à démissionner de mon
poste au sein de la II Commission. J'ai réfléchi beaucoup avant
d'en arriver là, mais des raisons liées aux difficultés de
participer à quatre commissions du Conseil avec une préparation
spécifique pour chaque sujet traité, m'ont amenée vers cette
décision. Je tiens à remercier le Président de la II Commission,
ainsi que tous les membres avec lesquels je me suis toujours
confrontée avec respect et franchise. Et je renouvelle mon
engagement de participation active au sein de la I, IV et V
Commission permanente du Conseil. Voyez, ce n'est pas un problème
de temps à dédier à la politique, je suis bien consciente et
responsable de la confiance qu'on m'a donnée et ce n'est même pas
l'engagement de mon entreprise qui est très bien gérée par mes
fils, c'est plutôt comme j'ai déjà dit l'envie d'une préparation
plus complexe dans les trois commissions où je suis présente, pour
mieux travailler.
Presidente
- Colleghi non vedo prenotazioni, quindi
passerei alla votazione per la sostituzione della collega Bertolin.
La parola al collega Laurent Viérin.
Viérin L. (UVP)
- Merci Président.
Seulement quelques réflexions sur ce remplacement, qui fait
suite, pendant ces jours, à d'autres changements à l'intérieur de
la majorité. Nous n'entrons pas dans le mérite des équilibres
politiques, de rancunes, des problèmes personnels, qui sont tous
internes à votre coalition. Nous avons lu, nous n'avons pas fait
des commentaires, nous avons lu dans les journaux qu'il y avait eu
des problèmes plus de type...d'un côté de procédure et de l'autre
personnels, probablement, entre vous.
Nous prenons acte que encore une fois la conformation
géopolitique que vous vous êtes donné au début de cette législature
voit un changement. C'est-à-dire qu'au début de la législature vous
aviez, comme nous avons nous-même le choix des commissions, et vous
avez à l'intérieur des commissions choisi d'insérer des membres.
Bien évidemment on était conscients de le faite de voir une
majorité à 18 et presque tout le monde dans le Gouvernement
régional obligeait les conseillers, à être présents dans presque
toutes les commissions, ce n'est pas une nouveauté, on avait même
dit au début de cette législature que c'était quelque chose
effectivement de difficile application, mais tout le monde aillant
eu...au presque, aillant eu un rôle dans le Gouvernement régional,
bien évidemment quelqu'un devait faire ce travail.
Quello che più ci dispiace è che queste dimissioni abbiano
ritardato un atto importante, questo sì, perché Presidente
Rollandin è chiaro che lei saprà che questo problema con delle
dimissioni che sono arrivate, che potevano...sono scelte personali,
oltre che probabilmente politiche, magari la tempistica nel
rassegnare queste dimissioni avrebbe evitato che un importante atto
fosse arenato in commissione. E non tanto poi nel cercare la sponda
delle opposizioni per dire "eh però bisogna approvare questo atto
perché è importante". La considerazione, quindi, ripeto senza
entrare nel merito delle scelte, che sono personali, politiche, di
tipo caratteriale, di rapporti tra di voi non devono inficiare
l'efficienza amministrativa, perché tante volte parliamo di
ritardi, veniamo fuori da una crisi che ha ritardato tutta una
serie di atti, poi vi mettete anche tra di voi a bisticciare e a
dar le dimissioni, poi a ritirarle, il giorno prima uno dà le
dimissioni, il giorno dopo non accetta...ecco, noi chiediamo
semplicemente, perché credo che questo la gente chieda alla
politica, che ci sia un po' di serietà nel ruolo che si svolge.
Già all'inizio della legislatura esser presenti in quattro
commissioni e altri quasi nessuna commissione, è chiaro che poi
questo comporta sovrapposizioni di riunioni di commissione che si
svolgono quasi nello stesso momento, insomma, a cadenza sostenuta.
Quindi noi speriamo che questo nuovo cambiamento sia l'assetto
definitivo di questo vostro rimpasto, perché altrimenti siamo ogni
volta a ratificare delle dimissioni, a fare dei cambiamenti, e
questo...magari anche essere accusati noi di aver causato dei
ritardi, com'è avvenuto nella scorsa data del Consiglio. Vi
chiediamo veramente che questo sia una soluzione tutta interna
vostra che faccia trovare una collocazione definitiva a qualcuno di
voi e che possa effettivamente ridar corso a queste commissioni,
anche se siamo alla vigilia della pausa estiva e anche per questo
il ritardo si è aggiunto e di fatto perdiamo tutta la pausa estiva
per il piano INVA che è comunque un qualcosa che - soprattutto per
quanto riguarda il Governo, ma poi alla fine in generale - era un
atto abbastanza urgente.
Affaire à suivre
, collega Péaquin,
noi le auguriamo che appunto con il fatto di avere le tre
commissioni, sarà sicuramente più funzionale nel ruolo che si va a
svolgere, sapendo che un'altra delle remore, soprattutto delle
indicazioni che ci dobbiamo dare, è quella che tutte le commissioni
possano funzionare appieno, abbiamo modificato durante questa
legislatura la questione delle sostituzioni, anche per chiedere un
impegno ulteriore ai Consiglieri di essere presenti, al di là di
tutto quello che poi uno può avere giustamente come altre attività,
ma che ci possa essere una garanzia di presenza perenne dei
Consiglieri regionali, che possa garantire all'Amministrazione il
suo iter rapido ed evitare che si addossino alla politica dei
ritardi che spesso non sono della politica e cercando il massimo
impegno nel portare avanti i dossier importanti per la Valle
d'Aosta. Grazie.
Presidente
- La parola al collega Chatrian.
Chatrian (ALPE)
- Sì, grazie Presidente.
Niente di personale, sono membro della II Commissione, cerco di
portare il contributo come ALPE, tutte le volte che affrontiamo
dossier importanti o meno importanti. Presidente Rollandin, vorrei
sinceramente su questa modifica - come dicevo, nulla di personale -
la scorsa settimana noi, con tanto senso di responsabilità, siamo
rimasti in Commissione, abbiamo approvato diverse delibere tra le
quali quelle che andavano a finanziare le leggi di settore, le ex
leggi di settore, perché in parte erano stati reperiti altri 10
milioni di euro per finanziare; e dato che in quest'aula diverse
volte, diversi colleghi hanno le orecchie ai membri di opposizione,
in senso di responsabilità, ecco, le vostre questioni personali a
me, a noi non interessano, mettetevi d'accordo. Trovate le
soluzioni, se ci sono troppe commissioni o poche commissioni
sinceramente a noi non interessa; non entro neanche nel merito, a
noi interessa però che più volte in quest'aula, mi sembra anche in
questa legislatura, ci siamo detti che questa macchina è lenta e
tutti insieme dovremmo velocizzarla, essere credibili, portare il
nostro apporto. Chiederei solo, sinceramente, se avete questioni,
risolvetele fuori dalle sedi delle commissioni, dal Consiglio e
trovate una formula, una quadra, un modus operandi vostro; ma per
favore non scaricate sull'opposizione, sulla minoranza, se un
provvedimento comunque di tale importanza non è stato approvato la
scorsa commissione, come il provvedimento sulla società informatica
INVA, perché la maggioranza non aveva neanche il numero per poter
approvare tale documento. Chiederei al Presidente Rollandin che le
vostre questioni politiche, interne, spartizioni, piuttosto che mal
di pancia, gestitevele, create le condizioni diverse, a noi non
interessa sapere se uno fa l'imprenditore o non fa l'imprenditore,
abbiamo un ruolo all'interno di questo Consiglio diverso. Siamo
stati eletti e, quindi, sinceramente direi di non scrivere una
brutta pagina nuovamente per dei problemi interni. Cerchiamo,
invece, di affrontare i dossier nel merito, se siamo d'accordo nel
merito, se vogliamo modificare tali dossier, più tardi andremo a
parlare di riforma degli enti locali, andremo a parlare di
pianificazione energetica, dietro ci sono settimane di studio, non
basta essere presenti fisicamente.
Magari ognuno di noi si prepara, studia, cerca di confrontare i
vari dossier e di portare il proprio apporto. Ecco, chiederei
sinceramente alla maggioranza e nella persona del Presidente
Rollandin di mettervi d'accordo sulle vostre cose interne, sulle
vostre prese di posizione. Vi chiedo però, gentilmente, non
scaricate su di noi la vostra responsabilità, perché così è andata
non solo nell'ultimo caso, così è andata in questo anno in
commissione, nei documenti importanti, senza il foglio bianco, ma
con documentazione, approfondimenti, studi, raffronti, in modo da
arrivare in aula e confrontarci dal punto di vista politico,
cercando delle soluzioni, perché fuori la situazione è drammatica.
Il teatrino, quindi, lasciamolo a qualcun altro, se avete qualche
problema al mattino alle 6, alle 7, trovate l'accordo per vari
posizionamenti al vostro interno, ma non portiamo in aula e in
commissione gli eventuali mal di pancia. Grazie.
Presidente
- Grazie collega. La parola al collega
Donzel.
Donzel (PD-SIN.VDA)
- Grazie Presidente.
Al di là della questione personale, per cui è chiaro che se si
svolgono altre attività oltre a quelle della politica, come prevede
la legge, tutto è possibile...uno può decidere di fare l'avvocato o
il medico, l'imprenditore, e nel tempo libero dedicare qualche ora
alla politica, queste sono scelte. Sono gli elettori che poi
valutano e decidono se vogliono, preferiscono persone che a tempo
pieno si dedicano alla politica o se gli va bene chi ritaglia un
po' di tempo libero per seguire i loro problemi. Queste sono scelte
personali, su cui non entro più di tanto, spetta agli elettori
valutare.
Intervengo, invece, sulla questione di come sono ripartiti i
posti all'interno delle commissioni. Intanto, in passato le
maggioranze bulgare consentivano appunto di avere il controllo
delle commissioni e in modo anche un po' irriverente, tant'è che su
questo come PD-Sinistra VdA facemmo una battaglia molto dura in
passato. C'erano forme di assenteismo, anche smaccato da parte
della maggioranza, ma c'erano comunque i numeri per imporre, in
commissione, il voto e far procedere i lavori. In questa
legislatura parve evidente a tutti che era difficile, salvo appunto
uno sforzo straordinario dei pochi che non avevano incarichi
nell'ufficio di Presidenza o visto che avevate riempito otto
assessorati, quindi non avevate fatto il pieno tra Presidenza della
Giunta e assessorati, si poteva decidere di fare una Giunta di
cinque o sei, si recuperavano due persone per il lavoro da
Consigliere, ma ovviamente quello è meno remunerato, quindi, per
scelta politica della maggioranza si è deciso di mettere poche
persone a disposizione delle commissioni. Anziché fare un accordo
con le forze di minoranza e dire gestiamo in modo più equilibrato
le commissioni - posso capire il controllo della I, della II, per
ragioni istituzionali, della II sicuramente, perché molti
provvedimenti economici richiamano un diretto controllo del Governo
- in modo diverso sulle altre commissioni, avere una posizione più
equilibrata, perché avete bisogno di avere il controllo e la
maggioranza assoluta in commissioni come la III dove alcuni atti
sono approvati praticamente all'unanimità in aula. Perché lì volete
garantire l'idea che avete la logica dell'urgenza, del
provvedimento buttato lì all'ultimo minuto, non volete che la
minoranza intervenga. Tanto poi a votare è il Consiglio regionale,
qui ci sono i 18 e quindi qui potreste far valere le ragioni che
non valgono di là.
Invece, la logica di usare la commissione come quel luogo dove
la maggioranza impone le sue scelte, stringe i tempi, andare
avanti, che poi non vi è servito a niente perché nella prima parte
di legislatura nonostante abbiate potuto usare l'urgenza non
l'avete poi di fatto usata, perché il Governo non è in grado di
produrre leggi. Di fatto, quindi, questa logica non è stata
produttiva, e allora ci si rende conto che se per scelta politica
si riserva il lavoro delle commissioni a poche persone, queste
corrono come delle trottole, senza contare che poi, al di là che
uno ne abbia quattro o tre, non so con che approfondimento possa
studiare i dossier enormi che arrivano.
Si chiede, quindi, il lavoro extra agli altri e non si va nella
logica di dire c'è un rapporto 18 a 17 in Consiglio regionale,
proviamo a riequilibrare le commissioni. Non c'è la volontà, si
ragiona in termini personalistici: oggi non ho tempo, quindi mi
ritiro da questa commissione, scarico il fardello su un altro, ma
la sostanza del lavoro in commissione non cambia, le persone sono
quelle. Da questo punto di vista, quindi, non è tanto il fatto
personale della sostituzione che mi colpisce, ma è l'incapacità
politica di questa maggioranza di costruire intorno a fatti
personali delle scelte politiche che poi diano delle risposte
nell'interesse dei cittadini. Qui non si fa un passo verso il
dialogo, verso un miglior funzionamento delle commissioni, si
riduce tutto a una questione personale, si dice "uno ha tanto
lavoro fuori, nella sua vita privata ha tanto da fare e quindi lo
alleggeriamo un po'": un'immagine bruttissima che diamo tutti della
nostra attività politica.
Presidente
- Non ci sono altre richieste di colleghi
Consiglieri, quindi passiamo alla votazione della sostituzione...la
parola al Presidente della Regione, Rollandin.
Rollandin (UV)
- Sì, grazie Presidente.
Vorrei dire solo due parole per chiarire da una parte
l'intervento della collega Péaquin. Mi sembrava molto chiaro e
onesto, lei ha detto io avevo quattro commissioni, ritengo che sia
produttivo mantenerne tre, dandomi la possibilità di approfondire
meglio i temi. Questa è stata la spiegazione. Il fatto che poi lei
abbia un percorso da imprenditrice, credo che come altri sono
professionisti, altri sono interessati, questo non significa nulla.
Il fatto di avere dato questa sua disponibilità all'inizio e adesso
come ha spiegato c'è questa esigenza, credo che sia legittima, c'è
la possibilità di sostituirla, quindi non credo che questo sia da
interpretare in altri modi, e l'ha detto, questa è la logica con
cui oggi si viene a sostituirla.
Credo che le commissioni, do atto di quello che dicevano che c'è
stata ultimamente la disponibilità a discutere di tutta una serie
di problemi per arrivare oggi ad avere la possibilità di discuterne
in Consiglio. Di questo ne do assolutamente atto, credo che non ci
siano assolutamente problemi sotto questo aspetto, e io non ho mai
detto che ci sono atteggiamenti diversi da parte delle commissioni
competenti, che ringrazio, però in questo cambio io credo che
bisogna attenersi a questa chiave di lettura, che è quella che è
stata detta e riferita direttamente dall'interessata.
Non credo, quindi, di dover su questo almeno avere altre
interpretazioni. In questa fase credo che ci sia la possibilità e
la capacità di tutti di partecipare, sono tutti impegnati, credo
che tutti quelli che sono in questo Consiglio hanno l'impegno di
portare avanti il proprio mandato, naturalmente con
l'organizzazione che ognuno si dà. Ognuno può avere diverse altre
logiche, personali, che non sono messe in dubbio nel momento in cui
uno mantiene il proprio impegno nell'ambito della funzione che
ognuno di noi, nel proprio ruolo, porta avanti. Credo, quindi, che
la sostituzione debba ritenersi finalizzata e collegata con questo.
Ringrazio, comunque, la collega Péaquin per il lavoro svolto
durante questo periodo con grande attenzione, anche con grande
dedizione, e la ringrazio per quello che ha fatto fino adesso e le
auguro di continuare così. Grazie.
Président
- La parole au Conseiller Laurent Viérin.
Viérin L. (UVP)
- Ma scusi Presidente, ma un punto
iscritto all'ordine del giorno, come ha avuto diritto nello
spiegare la collega Péaquin, credo che anche i Consiglieri di
opposizione abbiano il diritto di commentare politicamente il
fatto. La ringraziamo, quindi, per l'interpretazione esplicativa
all'intervento della Consigliera Péaquin, ma vorrei ribadire alcuni
concetti. Siete liberi di dimettervi, di assumere incarichi, di non
accettarli, di fare quello che volete, noi non entriamo nel merito,
però almeno...ieri si è cercato di minimizzare, il voto è
probabilmente uno sbaglio, dopo un anno voglio dire dieci volte che
sbagliate, andate sotto, e si viene in aula e si minimizza la
questione.
Sull'intervento di oggi della Consigliera Péaquin non abbiamo
detto niente, abbiamo semplicemente per quanto mi riguarda detto
che forse da un punto di vista della tempistica si poteva accorgere
prima che quattro commissioni non si riuscivano a seguire e
potevate anche consigliarla meglio voi una volta di più, all'inizio
della legislatura. Vi siete messi tutti in Giunta, tutti, non c'era
più nessuno che poteva andare nelle commissioni: allora questo ho
cercato di dire, Presidente, va bene che lei deve interpretare
quello che gli altri dicono, ma noi interpretiamo noi stessi il
nostro pensiero, e il nostro pensiero è questo. Sul ruolo ognuno ha
la sua idea, noi sappiamo che in questi mesi ci sono stati dei
problemi a mandare avanti le commissioni, e non a dire nostro, a
dire di vostri Presidenti di commissione.
Allora, oggi arrivate per sfinimento alle dimissioni perché la
Consigliera Péaquin non riusciva a seguire quattro commissioni: ma
allora, noi siamo qui a dire che potevate pensarci prima, perché
nella distribuzione delle commissioni si sapeva benissimo che era
una cosa di difficile applicazione, quello che ho detto dieci
minuti fa.
Seconda cosa: questa situazione poteva arrivare dal punto di
vista della tempistica in un altro momento, perché c'è stato un
litigio, tanto per dirla tutta, tra la Consigliera Péaquin e il
Presidente La Torre su un'assenza. La Consigliera non era venuta,
lei dice che aveva avvisato, l'altro dice che era un'assenza
ingiustificata, alla fine il piano INVA non è potuto andare avanti.
Questo non l'abbiamo tirato fuori, ma visto che lei vuole che ci
siano le note esplicative le spieghiamo bene. Quello che noi ci
permettiamo di dire è che ognuno di noi è responsabile di ciò che
fa e non entriamo nel merito, ma visto che c'è stata una
spiegazione, noi abbiamo semplicemente commentato chiedendo
maggiore senso di responsabilità, che spesso non arriva
direttamente da chi è coinvolto, ma dai consigli animosi di
qualcuno che dice "ma mettiti lì, che poi vediamo" o magari "non
accettare perché lì ci deve andare qualcun altro", dopodiché ci
sono questi problemi.
Allora, bene, avete fatto il rimpasto e quando lo avete fatto,
ma era un mese fa, non vi potevate accorgere che già non si sarebbe
riusciti andare avanti con questa cosa? Qualcuno è stato declassato
da assessore a Consigliere, poteva prendersi anche quella
commissione, probabilmente avverrà così, ci sono altri Consiglieri,
è solo questo che noi...però, allora, la prossima volta avvisate
prima che non si può commentare, perché secondo noi, al di là delle
scelte personali, questo è un altro piccolo fatto politico, di una
maggioranza che arranca, che non riesce a trovare questo equilibrio
- che è precario - che già non aveva, e se poi aggiungiamo ancora
che arriva nei giorni in cui non sappiamo se c'è il
vice-Presidente, se non c'è più, se dovrà essere messo per altre
questioni, decidete una volta per tutte chi deve fare che cosa, noi
ci asterremo o voteremo contro o voteremo a favore a seconda dei
casi, ma almeno, voglio dire, avremo la decenza di poter anche noi
dire la nostra su qualcosa che sta diventando una farsa.
Presidente
- Altri? Non vedo altre richieste. Passerei
alla votazione per la sostituzione della collega Bertolin col
collega Farcoz. Prego votate. La votazione è chiusa.
Presenti: 35
Votanti: 18
Favorevoli: 18
Astenuti: 17 (Bertin, Bertschy, Certan, Chatrian, Cognetta,
Donzel, Fabbri, Ferrero, Fontana, Gerandin, Grosjean, Guichardaz,
Morelli, Nogara, Roscio, Rosset e Laurent Viérin)
Il Consiglio approva.
Punto 34 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK