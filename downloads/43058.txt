Consiglio Regionale della Valle d'Aosta - Oggetto del Consiglio n. 504 del 21 aprile 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Nomine
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 504 del 21 aprile 2021 - Resoconto
OGGETTO N. 504/XVI - Interrogazione: "Tempistiche per la
nomina della Commissione paritetica di cui all'articolo 48bis dello
Statuto speciale".
Bertin (Presidente)
-
Punto n. 16 all'ordine del
giorno. Per la risposta, ha chiesto la parola il Presidente della
Regione.
Lavevaz (UV) -
Ringrazio i colleghi per l'iniziativa
proposta e soprattutto per l'assoluta giusta sollecitazione. In
questa interrogazione si interroga il Governo per conoscere la data
entro la quale verranno nominati i tre componenti della Commissione
paritetica di nomina regionale e se vi siano accordi con il
Ministro competente in merito alle tempistiche di nomina tramite il
decreto ministeriale. Quella della nomina della Commissione
paritetica, com'è stato giustamente sottolineato
nell'interrogazione, è una questione che condivido totalmente debba
essere affrontata con la dovuta urgenza. Giustamente, com'è stato
scritto, l'abbiamo rinviata più volte in attesa di avere chiarezza
sulla situazione politica a livello centrale.
Ora, come giustamente posto, vi sono i due aspetti da risolvere:
uno è la nomina di parte regionale, uno la nomina della parte
statale.
Per quanto riguarda la parte statale, avevo avuto modo di porre
questa questione all'attenzione del Ministro già nel corso del
primo incontro che abbiamo avuto ormai un mese e mezzo fa, nel
quale il ministro Gelmini mi aveva assicurato il suo impegno a
definire quanto prima la parte statale delle Commissioni
paritetiche, di tutte le Commissioni paritetiche. Peraltro questo
aspetto è casualmente oggi di assoluta attualità perché proprio
oggi il senatore Lanièce ha avuto un incontro con il Ministro
insieme ai colleghi del gruppo Pour l'Autonomie e, fra gli aspetti
che avevamo un pochettino concordato e condiviso come temi di
attualità da mettere sul tavolo del Ministro, c'era proprio quello
di sollecitare la risoluzione della questione della parte statale
della Commissione paritetica.
Per quanto riguarda la parte regionale, invece, vi dico la
verità: nelle mie intenzioni c'era la volontà di portare la
discussione in aula già nel corso del primo Consiglio di aprile,
avevo a tal proposito anche ipotizzato una riunione della Giunta
con i Capigruppo di maggioranza per venerdì 2, venerdì santo prima
di Pasqua; in realtà, poi proprio in quello stesso giorno sono
risultato positivo al Covid con un po' tutte le limitazioni che ne
sono conseguite.
Non posso quindi che ribadire l'assoluta volontà da parte mia e
da parte della maggioranza di portare questo tema quanto prima
all'attenzione dell'Aula, possibilmente già entro il prossimo
Consiglio in modo da chiudere l'analisi del provvedimento almeno
della parte regionale della Commissione paritetica.
Presidente -
Per la risposta, ha chiesto la parola il
consigliere Carrel, ne ha facoltà.
Carrel (PA) -
Grazie Presidente per la risposta. Sì,
spesso nelle discussioni di questi mesi abbiamo sentito parlare
dell'importanza di questa Commissione paritetica, ne abbiamo
parlato parlando di CVA, ne ha parlato questa mattina l'assessore
Caveri parlando della necessità di rendere vivo il nostro Statuto,
ne abbiamo parlato anche per quanto riguarda il precariato nelle
scuole. Ovviamente è un elemento fondante, è un elemento
sicuramente importante per poter sbloccare una serie di questioni e
poter iniziare a lavorare su una serie di questioni in quanto
conosciamo bene anche poi i tempi dalla nomina alla risoluzione dei
vari problemi che non sono sicuramente immediati.
Riprendo quanto ci aveva detto in aula, Presidente, sospendendo
la discussione del punto n. 16 del Consiglio del 14, 15 e 16
dicembre del 2020, quando appunto ritirammo il punto all'ordine del
giorno di nomina dei tre Commissari di nomina regionale appunto e
lei ha di fatto invitato a prenderci ancora qualche giorno per
condividere con tutto il Consiglio. Io non so se avevo intuito male
questa volontà di voler appunto aprire una discussione e di
condivisione non solo con i Capigruppo di maggioranza, come ha
giustamente detto, e poi, per cause di forza maggiore appunto per
il Covid, non si è potuta fare questa riunione, però l'idea era
quella di condividere o, meglio, quello che noi avevamo percepito
era quella di condividerlo anche con i gruppi di opposizione.
Questo assolutamente non è stato fatto, vogliamo rimarcare appunto
che ormai siamo a fine aprile, il prossimo Consiglio sarà il 12 di
maggio, sarebbe sicuramente molto grave da un punto di vista nostro
istituzionale vederci nominare prima la parte statale prima della
parte regionale, questo sarebbe sicuramente un affronto a cui non
vogliamo sicuramente prendere parte.
Chiediamo quindi assolutamente di nominare il prima possibile i
tre membri della Commissione paritetica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK