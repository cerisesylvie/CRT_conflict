Consiglio Regionale della Valle d'Aosta - Oggetto del Consiglio n. 766 del 29 luglio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 766 del 29 luglio 2004 - Resoconto
OGGETTO N. 766/XII - Disegno di legge: "Nuova disciplina della
Fondazione Gran Paradiso - Grand Paradis. Abrogazione delle leggi
regionali 14 aprile 1998, n. 14, e 16 novembre 1999, n. 34".
Président - Je rappelle que nous devons maintenant commencer la
votation du dessein de loi n° 38. Il y a l'amendement n° 1, à
l'article 1er, du groupe "Arcobaleno".
La parole au Conseiller Riccarand.
Riccarand (Arc-VA) - Il nostro gruppo insiste su questo
emendamento anche dopo aver sentito la replica dell'Assessore,
perché avvertiamo il rischio - forse non è una scelta ben definita,
però il rischio lo avvertiamo - di una "mutazione genetica" della
natura e delle finalità di tale fondazione e questo lo si può
notare soprattutto dall'uso di certi termini e di certe
espressioni, se vi sono o meno nel testo di legge che viene
approvato. Non siamo affatto contrari che questa legge abbia come
finalità la promozione della
"valorizzazione dei comuni
valdostani territorialmente interessati dal Parco nazionale Gran
Paradiso"
, ma il problema è che tipo di valorizzazione. Se si
vuole fare una legge in sintonia con la legislazione precedente,
con le motivazioni che hanno determinato la nascita della
fondazione, non si può rimanere sull'ambiguo sotto questo
aspetto.
La fondazione è nata attraverso una stretta collaborazione fra
Regione Valle d'Aosta ed Ente Parco; è stata una scelta condivisa
che ha coinvolto prima la comunità montana e poi via via i comuni
ed è stata la scelta di creare uno strumento di supporto rispetto a
una serie di attività promozionali che il parco in prima persona
non può svolgere, ma che sono attinenti alla presenza dello stesso
in tali territori. La presenza e il ruolo del parco all'interno di
questa fondazione è quindi determinante, strategica ed è
fondamentale che la finalità sia non una generica valorizzazione,
perché la valorizzazione si può fare in tanti modi - ad esempio,
costruendo strade -: qui si tratta di un tipo di valorizzazione ben
preciso, legato alla presenza di un'area naturale protetta, di un
parco nazionale di prestigio, quindi questo va evidenziato nella
finalità. Non ci convince e ci preoccupa questa resistenza della
Giunta ad accettare la formulazione dell'emendamento da noi
presentato, che ci sembra una formulazione in linea rispetto
all'attuale assetto della fondazione e alle finalità per le quali
era stata costituita; così come, ripetiamo, la formula che abbiamo
usato - di fare genericamente riferimento ai comuni
territorialmente interessati e non solo ai comuni valdostani - sta
ad indicare questa apertura rispetto al versante piemontese.
Insistiamo quindi rispetto a questo emendamento e ci
preoccuperebbe un voto negativo da parte della maggioranza, perché
significherebbe che vi è qualcosa che si vuole cambiare
nell'assetto complessivo di tale fondazione.
Président - Je soumets au vote l'amendement n° 1 du groupe
"Arcobaleno":
Conseillers présents: 29
Votants: 3
Pour: 3
Abstentions: 26 (Caveri, Cerise, Cesal, Charles Teresa, Comé,
Ferraris, Fey, Fiou, Fosson, Frassy, Lattanzi, Maquignaz,
Marguerettaz, Nicco, Pastoret, Perrin, Perron, Praduroux, Rini,
Salzone, Stacchetti, Tibaldi, Vicquéry, Viérin Adriana, Viérin
Laurent, Viérin Marco)
Le Conseil n'approuve pas.
Président - Je soumets au vote l'article 1er:
Conseillers présents et votants: 29
Pour: 23
Contre: 6
Le Conseil approuve.
Président - Je soumets au vote l'article 2:
Conseillers présents: 31
Votants: 28
Pour: 25
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - Je soumets au vote l'article 3:
Conseillers présents: 31
Votants: 28
Pour: 25
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - Il y a les amendements n° 2 et n° 3, à l'article 4,
du groupe "Arcobaleno".
La parole au Conseiller Riccarand.
Riccarand (Arc-VA) - Gli emendamenti n. 2 e n. 3 sono
strettamente connessi, riguardano i soci, gli aderenti alla
fondazione che si ritiene opportuno indicare in legge - salvo poi
la possibilità da parte di altri organismi di partecipare -: quelli
che, come Amministrazione regionale, reputiamo sia opportuno
facciano parte della fondazione. Siccome si tratta di organismi in
parte già esistenti - ma proponiamo sia previsto anche il Museo di
scienze naturali di Saint-Pierre -, chiediamo di utilizzare al
comma 1 la formula
"previa conferma o riconferma
dell'adesione"
da parte di questi organismi. L'inserimento del
Museo di scienze naturali di Saint-Pierre, come abbiamo
evidenziato, ci appare quanto mai opportuno, perché questa
istituzione ha assunto e dovrà sempre più assumere un ruolo di
coordinamento rispetto a tutta una serie di iniziative che
"operano" su temi ambientali e naturali. È giusto quindi che il
Museo di scienze naturali di Saint-Pierre sia rappresentato nel
Consiglio di amministrazione dell'Ente Parco Mont Avic in bassa
Valle, ma è giusto che possa e debba avere un ruolo importante
rispetto alla gestione dell'area della riserva naturale del
"marais", dell'area protetta che lì si vuole realizzare, del museo
e di tutte le iniziative che si vogliono attuare in quell'area
dell'alta Valle. Ci sembra però del tutto anomalo che nel
territorio del Parco della Comunità montana Gran Paradis, dove ha
sede questa istituzione... dove opera nel Comune di Saint-Pierre...
venga esclusa da una fondazione che ha proprio fra le sue finalità
quella di coordinare, promuovere iniziative riguardanti aspetti
museali, aspetti espositivi, centri visitatori; fra l'altro, già
nell'allestimento di questi centri visitatori del parco il museo ha
avuto un ruolo, perché ha svolto anche funzioni di consulenza e di
supporto. Ci sembra quindi del tutto inopportuna questa esclusione,
di conseguenza chiediamo che anche tale museo venga inserito tra i
soci; evidentemente, qui non si tratta di obbligarlo: "salvo che
dia la conferma", ma sappiamo che il museo è un organismo regionale
e segue certi indirizzi dati dalla Regione.
Président - Je soumets au vote l'amendement n° 2 du groupe
"Arcobaleno":
Conseillers présents: 30
Votants: 3
Pour: 3
Abstentions: 27 (Caveri, Cerise, Cesal, Charles Teresa, Comé,
Ferraris, Fiou, Fosson, Frassy, Isabellon, La Torre, Maquignaz,
Marguerettaz, Nicco, Pastoret, Perrin, Perron, Praduroux, Rini,
Salzone, Sandri, Stacchetti, Tibaldi, Vicquéry, Viérin Adriana,
Viérin Laurent, Viérin Marco)
Le Conseil n'approuve pas.
Président - Je soumets au vote l'amendement n° 3 du groupe
"Arcobaleno":
Conseillers présents: 30
Votants: 3
Pour: 3
Abstentions: 27 (Caveri, Cerise, Cesal, Charles Teresa,
Ferraris, Fey, Fiou, Fosson, Frassy, Isabellon, La Torre, Lattanzi,
Maquignaz, Marguerettaz, Nicco, Pastoret, Perrin, Perron,
Praduroux, Rini, Salzone, Stacchetti, Tibaldi, Vicquéry, Viérin
Adriana, Viérin Laurent, Viérin Marco)
Le Conseil n'approuve pas.
Président - Je soumets au vote l'article 4:
Conseillers présents et votants: 29
Pour: 23
Contre: 6
Le Conseil approuve.
Président - Je soumets au vote l'article 5:
Conseillers présents: 30
Votants: 24
Pour: 24
Abstentions: 6 (Curtaz, Frassy, Lattanzi, Riccarand, Squarzino
Secondina, Tibaldi)
Le Conseil approuve.
Président - Je soumets au vote l'article 6:
Conseillers présents: 30
Votants: 27
Pour: 24
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - Il y a les amendements n° 4, n° 5 et n° 6, à
l'article 7, du groupe "Arcobaleno".
La parole au Conseiller Riccarand.
Riccarand (Arc-VA) - Questi emendamenti riguardano la
composizione del consiglio di amministrazione. Come avevo già avuto
modo di evidenziare stamani, si determina uno squilibrio nella
rappresentanza del consiglio di amministrazione, perché la Regione,
che prima aveva 4 rappresentanti, adesso si ritrova con un solo
rappresentante all'interno di un organismo che si è anche allargato
come partecipazione. Questa ci sembra una presenza non adeguata
rispetto al ruolo della Regione, anche un po' un "tirarsi indietro"
rispetto a delle responsabilità che la Regione deve avere rispetto
a tale organismo, che ha voluto e che finanzia pressoché nella sua
totalità. Proponiamo quindi una rappresentanza della Regione che
sia più qualificata, composta dal responsabile dell'Esecutivo, o
suo delegato, da 2 consiglieri regionali di cui 1 di maggioranza e
1 di minoranza e dal dirigente della struttura regionale competente
in materia di aree naturali protette; queste presenze ci sembrano
essenziali all'interno del consiglio di amministrazione di tale
organismo.
Président - Je soumets au vote l'amendement n° 4 du groupe
"Arcobaleno":
Conseillers présents: 32
Votants: 6
Pour: 6
Abstentions: 26 (Caveri, Cerise, Cesal, Charles Teresa, Comé,
Ferraris, Fey, Fiou, Fosson, Isabellon, La Torre, Maquignaz,
Marguerettaz, Nicco, Pastoret, Perrin, Perron, Praduroux, Rini,
Salzone, Sandri, Stacchetti, Vicquéry, Viérin Adriana, Viérin
Laurent, Viérin Marco)
Le Conseil n'approuve pas.
Président - La parole à la Conseillère Squarzino Secondina.
Squarzino (Arc-VA) - Volevo richiedere all'Assessore il motivo
per cui si è voluta una rappresentanza della Regione così
particolare. Lei in commissione ha detto: "si può sempre cambiare,
è un modo nuovo", però credo che ogni scelta politica, anche se
innovativa, abbia alla base delle motivazioni chiare che vanno
indicate. Dato che qui le malelingue dicono che questa è una norma
"ad personam"... credo che l'Assessore non abbia fatto tale tipo di
scelta, ma sicuramente abbia operato delle scelte precise in base a
motivazioni chiare che vorremmo conoscere. Non solo, vorremmo
sapere se questa nuova eventuale tendenza della Giunta, questa
innovazione nello scegliere i rappresentanti della Regione
all'interno dei consigli di amministrazione è una novità che inizia
oggi e poi vedremo continuare per tutto il 2004, oppure è un
"fiore" raro che vediamo fiorire solo nel Grand Paradis.
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Il Consigliere Borre certamente sarà felice di
essere paragonato a un "fiore" raro, potrebbe essere un augurio non
solo per lui, ma per l'intero Consiglio regionale. Ho citato il
Consigliere Borre perché fuori dalla malafede, se vogliamo parlare
di malelingue, esse potrebbero anche dire che l'emendamento
presentato dal Consigliere Riccarand ha un nome e cognome nel
rappresentante della minoranza all'interno del consiglio di
amministrazione, ma evidentemente non è compito nostro dire queste
cose. Dico solo che mi pare alquanto singolare che, nel momento in
cui la Giunta regionale decide che la rappresentanza in un
organismo - in questo caso in una fondazione - non spetta
all'assessore competente, ma ad un consigliere regionale, il
Consiglio regionale, mediante la voce di una parte della minoranza,
contesti questa scelta, perché in quest'aula abbiamo sentito dire
più volte che la Giunta vuole essere ovunque, che il sistema non
vede al centro il Consiglio regionale, ma il Governo regionale e
tanti altri argomenti che hanno una loro validità. In tutte le cose
vi è sempre un apripista, questa è una scelta che il Governo
regionale e la maggioranza hanno lungamente meditato; non significa
che verrà automaticamente ripetuta, perché ogni normativa ha una
sua logica e una sua ricaduta sul territorio. Noi riteniamo che per
questo tipo di fondazione - e potrebbe darsi anche per altre
fondazioni che andremo ad istituire - la rappresentanza sia da
delegare al Consiglio regionale; questo dal punto di vista
ideologico e dell'impostazione strategica. Dal punto di vista
burocratico-amministrativo, ho già avuto modo di dire... il disegno
di legge al comma 2 dell'articolo 11 prevede:
"La concessione
del contributo annuo da parte della Giunta regionale è subordinata,
compatibilmente con le disponibilità di bilancio, alla
presentazione, entro il 30 settembre, del bilancio preventivo,
relativo all'anno per il quale si richiede il contributo e di un
dettagliato piano di attività redatto nel quadro di una più ampia
programmazione triennale. Il contributo regionale è corrisposto
fino ad un massimo del 70% del bilancio preventivo"
. La Giunta
fa un esame dell'attività e del bilancio preventivo della
fondazione e in questo momento potrebbe sorgere una sorta di
incompatibilità relativamente all'Assessore, che fa parte della
Giunta ed è membro del consiglio di amministrazione: è di tutta
evidenza, perché concederebbe dei fondi a sé stesso; questo è il
motivo principale per il quale ci sentiamo di sostenere tale
scelta.
Président - La parole à la Conseillère Squarzino Secondina.
Squarzino (Arc-VA) - Per dichiararmi non soddisfatta rispetto a
questa risposta e per dichiarare il nostro voto contrario a tale
articolo. Vorrei chiedere ancora se il rappresentante della Regione
in questo consiglio di amministrazione è tenuto o meno a
relazionare al Consiglio regionale, come sappiamo che moltissimi
altri rappresentanti della Regione sono tenuti a fare con una
relazione scritta.
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Il testo del disegno di legge non prevede
questo; essendo il consigliere regionale il rappresentante
dell'Amministrazione regionale, sarà assolutamente logico che vi
sia questa relazione all'interno della commissione consiliare
competente, quando e come si ritiene di poterlo fare.
Président - La parole au Conseiller Riccarand.
Riccarand (Arc-VA) - Ancora una puntualizzazione. Qualsiasi
scelta si faccia in merito alla rappresentanza della Regione può
essere discutibile: assessori, consiglieri, funzionari, tecnici
esterni, tutto è opinabile, non sono affatto convinto neanch'io che
la soluzione da noi proposta sia la migliore; una cosa però è
sicura: questa formulazione, in base alla quale solo 1 dei 12
rappresentanti facenti parte del consiglio di amministrazione
rappresenta la Regione, non va bene. Sfido a trovare in qualsiasi
altro organismo promosso dalla Regione questo tipo di rapporto.
Questa impostazione non va bene, perché la Regione viene messa in
una posizione di estrema debolezza all'interno di tale organismo, è
questo che contestiamo! Dopodiché si può discutere del tipo di
rappresentanza, non siamo "bloccati" rispetto ad una proposta, va
bene qualsiasi soluzione, ma 1 rappresentante su 12 non va bene,
perché viene sminuito quello che dovrebbe essere un ruolo più
forte, più incisivo, più responsabile dell'Amministrazione
regionale.
Président - Je soumets au vote l'amendement n° 5 du groupe
"Arcobaleno":
Conseillers présents: 31
Votants: 4
Pour: 3
Contre: 1
Abstentions: 27 (Cerise, Cesal, Charles Teresa, Comé, Ferraris,
Fey, Fiou, Fosson, Frassy, Isabellon, La Torre, Lattanzi,
Maquignaz, Marguerettaz, Nicco, Pastoret, Perrin, Perron,
Praduroux, Rini, Salzone, Stacchetti, Tibaldi, Vicquéry, Viérin
Adriana, Viérin Laurent, Viérin Marco)
Le Conseil n'approuve pas.
Président - Je soumets au vote l'amendement n° 6 du groupe
"Arcobaleno":
Conseillers présents: 31
Votants: 4
Pour: 3
Contre: 1
Abstentions: 27 (Cerise, Cesal, Charles Teresa, Comé, Ferraris,
Fey, Fiou, Fosson, Frassy, Isabellon, La Torre, Lattanzi,
Maquignaz, Marguerettaz, Nicco, Pastoret, Perrin, Perron,
Praduroux, Rini, Salzone, Stacchetti, Tibaldi, Vicquéry, Viérin
Adriana, Viérin Laurent, Viérin Marco)
Le Conseil n'approuve pas.
Président - Je soumets au vote l'article 7:
Conseillers présents et votants: 32
Pour: 25
Contre: 7
Le Conseil approuve.
Président - Il y a l'amendement n° 7, à l'article 8, du groupe
"Arcobaleno".
La parole au Conseiller Riccarand.
Riccarand (Arc-VA) - Questo emendamento riguarda un altro nodo
delicato di tale provvedimento: la composizione del comitato
esecutivo, che - lo dice lo stesso termine - è un organismo,
incaricato di eseguire le decisioni del consiglio di
amministrazione, che deve avere una notevole capacità operativa.
Qui si prevede un organismo composto essenzialmente da 4 membri: il
presidente della fondazione - e noi sappiamo che in genere il
presidente ha una funzione che è più di rappresentanza legale, di
coordinamento, ma non di livello operativo -; il dirigente della
struttura regionale competente in materia di aree naturali e
protette - un funzionario regionale -, che va benissimo in questo
ruolo, ma crediamo abbia 100 altre incombenze rispetto alla
conduzione operativa ed esecutiva della fondazione; uno dei sindaci
dei comuni, e anche lì è lo stesso discorso, perché sfido che un
sindaco dedichi una parte significativa del suo tempo a questo; il
direttore dell'Ente Parco Gran Paradiso, che però ha ben altre
responsabilità. Manca una delle figure più importanti: il direttore
della fondazione; il fatto che non se ne preveda la presenza
nell'organo esecutivo è a mio avviso incomprensibile, questo
avviene abitualmente in tutti gli organismi. Il comitato esecutivo
non è un organismo decisionale, ma operativo in cui il direttore
dovrebbe essere una parte importante; riteniamo opportuno integrare
tale organismo con la figura del direttore della fondazione.
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Ci asterremo anche su questo emendamento, perché
riteniamo debbano essere assolutamente distinte le funzioni di chi
rappresenta l'organo eletto nel caso degli enti locali e della
Regione e chi deve eseguire le decisioni. Ciò detto, rimando
all'articolo 10 comma 2, lettera d), dove si dice che il direttore
partecipa ai lavori degli organi della fondazione senza diritto di
voto, nelle funzioni di alto dirigente, se vogliamo equipararlo ad
altri enti.
Ne approfitto per dire che, pur essendo contrario a questo
emendamento, accoglieremo l'emendamento n. 8, dove si dice che il
direttore della fondazione è nominato dal consiglio di
amministrazione, per andare incontro in parte alle richieste del
Consigliere Riccarand.
Président - Je soumets au vote l'amendement n° 7 du groupe
"Arcobaleno":
Conseillers présents: 32
Votants: 3
Pour: 3
Abstentions: 29 (Caveri, Cerise, Cesal, Charles Teresa, Comé,
Ferraris, Fey, Fiou, Fosson, Frassy, Isabellon, La Torre, Lattanzi,
Lavoyer, Maquignaz, Marguerettaz, Nicco, Pastoret, Perrin, Perron,
Praduroux, Rini, Salzone, Stacchetti, Tibaldi, Vicquéry, Viérin
Adriana, Viérin Laurent, Viérin Marco)
Le Conseil n'approuve pas.
Président - Je soumets au vote l'article 8:
Conseillers présents et votants: 31
Pour: 25
Contre: 6
Le Conseil approuve.
Président - Je soumets au vote l'article 9:
Conseillers présents: 31
Votants: 28
Pour: 25
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - Il y a les amendements n° 8, n° 9, n° 10, n° 11, à
l'article 10, du groupe "Arcobaleno". Je soumets au vote
l'amendement n° 8 du groupe "Arcobaleno":
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - La parole au Conseiller Riccarand sur l'amendement
n° 9.
Riccarand (Arc-VA) - L'emendamento riguarda i titoli del
direttore, nel senso che l'espressione
"in possesso di idonei
titoli"
è generica, non vuol dire niente; chiediamo che si
richieda il possesso di un diploma di laurea rispetto a funzioni di
tale importanza.
Président - Je soumets au vote l'amendement n° 9 du groupe
"Arcobaleno":
Conseillers présents: 30
Votants: 3
Pour: 3
Abstentions: 27 (Caveri, Cerise, Cesal, Charles Teresa, Comé,
Ferraris, Fey, Fiou, Fosson, Frassy, Isabellon, La Torre, Lattanzi,
Maquignaz, Marguerettaz, Nicco, Pastoret, Perrin, Perron,
Praduroux, Rini, Salzone, Stacchetti, Tibaldi, Vicquéry, Viérin
Adriana, Viérin Marco)
Le Conseil n'approuve pas.
Président - Je soumets au vote l'amendement n° 10 du groupe
"Arcobaleno":
Conseillers présents: 30
Votants: 3
Pour: 3
Abstentions: 27 (Caveri, Cerise, Cesal, Charles Teresa, Comé,
Ferraris, Fey, Fiou, Fosson, Frassy, Isabellon, La Torre, Lattanzi,
Maquignaz, Marguerettaz, Nicco, Pastoret, Perrin, Perron,
Praduroux, Rini, Salzone, Stacchetti, Tibaldi, Vicquéry, Viérin
Adriana, Viérin Marco)
Le Conseil n'approuve pas.
Président - Je soumets au vote l'amendement n° 11 du groupe
"Arcobaleno":
Conseillers présents: 30
Votants: 3
Pour: 3
Abstentions: 27 (Caveri, Cerise, Cesal, Charles Teresa, Comé,
Ferraris, Fey, Fiou, Fosson, Frassy, Isabellon, La Torre, Lattanzi,
Maquignaz, Marguerettaz, Nicco, Pastoret, Perrin, Perron,
Praduroux, Rini, Salzone, Stacchetti, Tibaldi, Vicquéry, Viérin
Adriana, Viérin Marco)
Le Conseil n'approuve pas.
Président - Je soumets au vote l'article 10 dans le texte ainsi
amendé:
Articolo 10
(Direttore)
1. Il direttore della Fondazione è nominato dal consiglio di
amministrazione ed è scelto tra persone in possesso di idonei
titoli e di comprovata esperienza professionale.
2. Il direttore:
a) esegue le decisioni del comitato esecutivo;
b) è responsabile della corretta e puntuale esecuzione del
programma di attività e della gestione del personale della
Fondazione;
c) propone agli organi della Fondazione iniziative e progetti
preordinati allo sviluppo dell'attività della Fondazione
stessa.
d) partecipa ai lavori degli organi della Fondazione, senza
diritto di voto.
Conseillers présents et votants: 32
Pour: 26
Contre: 6
Le Conseil approuve.
Président - Je soumets au vote l'article 11:
Conseillers présents: 32
Votants: 29
Pour: 26
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - Je soumets au vote l'article 12:
Conseillers présents: 32
Votants: 29
Pour: 26
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - Il y a l' amendement n° 12, à l'article 13, du
groupe "Arcobaleno".
La parole au Conseiller Riccarand.
Riccarand (Arc-VA) - Il comma 3, che poi non so come è stato
aggiunto, prevede:
"limitatamente all'anno 2004, il bilancio
preventivo della fondazione è presentato entro tre mesi
dall'entrata in vigore della presente legge"
. Non ho capito il
significato di questo testo né della risposta data oggi
dall'Assessore... perché lo statuto della fondazione prevede che il
bilancio preventivo della fondazione sia approvato dal consiglio di
amministrazione entro il mese di ottobre di ogni anno per l'anno
successivo; il bilancio preventivo del 2004 è già stato approvato
forzatamente: lo hanno approvato l'ottobre del 2003 per il 2004. Se
ci si riferisce al bilancio preventivo 2004, quindi non ha alcun
significato; se ci si riferisce invece all'anno successivo... a
parte il fatto che non è assolutamente chiaro, ma non ha senso,
perché se lo statuto dovrà essere modificato dal nuovo organismo,
sarà lo statuto che deciderà quando deve essere presentato il
preventivo, non è compito nostro andare a stabilirlo nella legge.
Questo emendamento presentato all'ultimo momento, quindi, non
"funziona"!
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - La volontà è quella espressa in via subordinata
dal Consigliere Riccarand, cioè che il bilancio preventivo del 2005
sia presentato entro 3 mesi dall'entrata in vigore della presente
legge. I tecnici confermano che è dato per scontato che, parlandosi
di bilancio preventivo, si parla di bilancio preventivo relativo
all'anno successivo, per cui l'emendamento è stato predisposto così
dagli uffici tecnici, con questa volontà; se così stanno le cose,
dobbiamo mantenerlo.
Président - La parole au Conseiller Curtaz.
Curtaz (Arc-VA) - Faccio solo rilevare che, se è corretta
l'interpretazione data dall'Assessore, nell'articolo ci dovrebbe
essere scritto:
"limitatamente al 2005"
, visto che stiamo
parlando del preventivo 2005; così com'è l'articolo non ha alcun
senso perché, relativamente al 2004, il preventivo è già stato
approvato nell'ottobre 2003. Si potrà dire che è un errore
materiale, ma se poi si giustifica questo... è una cosa priva di
senso.
Président - La parole au Conseiller Lattanzi.
Lattanzi (CdL) - Partiamo dal presupposto che anche gli uffici
ci chiariscono: limitatamente al 2004, per il 2005... altrimenti
così non è chiaro, è esattamente come dice il Consigliere Curtaz: è
insostenibile; comprendo la buona volontà, ma questo terzo comma è
un disastro di tecnica. Occorre specificare:
"Limitatamente
all'anno 2004, il bilancio preventivo per il 2005...".
Président - Je soumets au vote l'amendement n° 12 du groupe
"Arcobaleno":
Conseillers présents: 31
Votants: 4
Pour: 4
Abstentions: 27 (Caveri, Cerise, Cesal, Charles Teresa, Comé,
Ferraris, Fey, Fiou, Fosson, Frassy, Isabellon, Lattanzi,
Maquignaz, Marguerettaz, Nicco, Pastoret, Perrin, Perron,
Praduroux, Rini, Sandri, Stacchetti, Tibaldi, Vicquéry, Viérin
Adriana, Viérin Laurent, Viérin Marco)
Le Conseil n'approuve pas.
Presidente - Pongo in votazione, se il Consiglio è d'accordo,
l'articolo 13 con quella correzione formale che richiamavano
adesso, alla quale, ai sensi dell'articolo 69, provvederà la
Presidenza. Vi prego di ascoltare questa formulazione:
"limitatamente all'anno 2004, il bilancio preventivo per il 2005
della fondazione è presentato entro tre mesi dall'entrata in vigore
della presente legge"
. D'accordo?
La parola al Consigliere Viérin Marco.
Viérin M. (SA) - Vogliamo solo precisare che siamo d'accordo
come gruppo "Stella Alpina" alla correzione formale, però è bene
precisare che, quando il nostro gruppo presentò nella sostanza la
stessa cosa in merito alla legge sul condono, il gruppo
"Arcobaleno" si oppose e il nostro emendamento non passò; comunque
siamo d'accordo perché noi guardiamo alla sostanza!
Presidente - Consigliere Viérin, non condivido questa sua
impostazione, nel senso che quello che stiamo votando rientra, ai
sensi dell'articolo 69, in quelle correzioni che vanno fatte per
disposizione già approvata e che appaiono in contrasto o fra loro
inconciliabili.
Pongo in votazione l'articolo 13:
Consiglieri presenti e votanti: 31
Favorevoli: 25
Contrari: 6
Il Consiglio approva.
Presidente - Pongo in votazione l'articolo 14:
Consiglieri presenti e votanti: 31
Favorevoli: 25
Contrari: 6
Il Consiglio approva.
Presidente - Pongo in votazione l'articolo 15:
Consiglieri presenti e votanti: 31
Favorevoli: 25
Contrari: 6
Il Consiglio approva.
Presidente - La parola al Consigliere Riccarand, per
dichiarazione di voto sulla legge nel suo complesso.
Riccarand (Arc-VA) - Ci dispiace dover dare una valutazione
negativa su questo disegno di legge, perché abbiamo sostenuto la
creazione di tale fondazione e crediamo possa svolgere un ruolo
importante, però siamo preoccupati rispetto al testo di questo
provvedimento, rispetto al metodo con cui lo si è portato avanti:
con una procedura di urgenza, di estrema fretta che ha fatto sì che
venisse alla luce un provvedimento legislativo scadente sul piano
della qualità, pieno di incongruità, che è stato sottoposto a
numerose correzioni sia in sede di commissione, sia in sede di
Consiglio e che è, dal punto di vista della tecnica legislativa,
notevolmente deficitario.
Notiamo poi sui contenuti uno slittamento preoccupante rispetto
alle finalità iniziali della fondazione, cioè questa affermazione
effettuata dall'Assessore, che la questione ambientale è uno dei
temi della fondazione, ma non è il fulcro dell'attività di tale
organismo, ci preoccupa. Il fatto che questo diventi un fondo
speciale messo a disposizione dei comuni che gravitano intorno al
Parco del Gran Paradiso non è il concetto ispiratore della
fondazione iniziale; si può benissimo fare, ma bisogna chiamare
questo organismo, tale fondazione in modo diverso, non ha senso
chiedere e avere la partecipazione del Parco Gran Paradiso per poi
fare una politica territoriale che non è chiara. Vi sono delle
preoccupazioni rispetto al rischio di una "mutazione genetica" di
questo organismo; non vorremmo che fra qualche mese venissimo
informati che il parco non fa più parte di detto organismo, perché
non si ritiene più in sintonia rispetto a tale fondazione.
Verificheremo questa cosa ma, se avvenisse, sarebbe una conferma
preoccupante di un regresso che c'è stato. Intravediamo questo
rischio, diamo un giudizio negativo anche sulla qualità del
provvedimento, quindi esprimeremo un voto contrario.
Président - Je soumets au vote la loi dans son ensemble:
Conseillers présents et votants: 32
Pour: 26
Contre: 6
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK