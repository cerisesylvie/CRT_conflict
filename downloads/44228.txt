Consiglio Regionale della Valle d'Aosta - Oggetto del Consiglio n. 1287 del 23 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1287 del 23 febbraio 2022 - Resoconto
OGGETTO N. 1287/XVI - Interrogazione a risposta immediata:
"Criteri utilizzati per assegnare due alloggi di edilizia
residenziale pubblica situati nel comune di Morgex".
Bertin (Presidente) -
Punto n. 5.03 dell'ordine del
giorno. Illustra il consigliere Baccega.
Baccega (GM) -
Quest'interrogazione nasce da una
segnalazione di alcuni cittadini del Comune di Morgex che hanno
evidenziato che ci sono degli alloggi liberi di edilizia
residenziale pubblica, ma non appena la notizia di
quest'interrogazione si è sviluppata, sono arrivate non poche altre
segnalazioni dalla città di Aosta e da altri Comuni. Certamente
sulla base di questo cercheremo di fare degli approfondimenti e
chiediamo che sia seguita con più attenzione questa parte.
Abbiamo preso atto che sicuramente c'è una graduatoria
definitiva che vede non 576 ma 569 nuclei familiari utilmente
collocati, che in quella graduatoria sopracitata ci sono 11 nuclei
familiari che sono tra il comune di Morgex e la comunità montana
Valdigne-Mont-Blanc,
Unité des Communes
ovviamente e, sulla
base dell'audizione che abbiamo avuto con i vertici dell'ARER del 2
febbraio, abbiamo recepito che l'ARER rassegna tre punti per il
richiedente nello stesso comune ove è ubicato l'alloggio, due punti
per coloro che risiedono nel raggio di 20 chilometri ove l'alloggio
è ubicato e un punto nel raggio di 30 chilometri.
Ora immagino che questi punti vengono assegnati in fase
successiva, perché la graduatoria ha un punteggio ben definito;
vorrei anche capire da quale regolamento, da quale legge questo
tipo di comportamento è dettato. Abbiamo verificato che anche al
Quartiere Cogne in via Darbelley negli alloggi nuovi ci sono
alloggi liberi che sono diventati covo di ricovero per piccioni e
non vi dico che cosa c'è, quindi, sulla base di questo, chiediamo
attenzione in tutti gli ambiti.
Concludo, Presidente, cercando di stare nei tempi, chiediamo se
è vero che gli alloggi, auspicando che siano assegnati al più
presto, vengono assegnati secondo quel criterio indicato dalla
Direzione dell'ARER nell'ambito dell'audizione.
Presidente -
Risponde l'assessore Barmasse.
Barmasse (UV) -
Nella richiesta si fa anche riferimento a
degli alloggi specifici nel comune di Morgex. In riferimento a
questa richiesta, l'Azienda per l'edilizia residenziale dispone di
due alloggi di edilizia residenziale pubblica attualmente sfitti
nel comune di Morgex rispettivamente in via Lungo Dora n. 17 e n.
21. Tuttavia, tali alloggi non sono ad oggi assegnabili in quanto
sono previsti dei lavori di manutenzione al fine di ricollocarli
tra gli alloggi attribuibili. Tali lavori potranno essere
finanziati qualora il Ministero delle infrastrutture e della
mobilità sostenibile ammetta a finanziamento la domanda presentata
da ARER nell'ambito del recente bando "Sicuro, Verde e Sociale:
riqualificazione edilizia residenziale pubblica", a valere sui
fondi complementari al PNRR.
I criteri generali del bando di concorso per l'assegnazione di
alloggi di ERP, fissati nella deliberazione della Giunta regionale
n. 857 del 21 giugno 2019, prevedono che l'assegnazione degli
alloggi disponibili agli aventi diritto avvenga in base all'ordine
della graduatoria definitiva, modificata in funzione
dell'ubicazione dell'alloggio da assegnare, come l'ha anche
ricordato lei, con tre punti aggiuntivi ai residenti nel comune in
cui è ubicato l'alloggio, due punti ai residenti nel raggio di 10
chilometri del comune in cui è ubicato l'alloggio ed un punto
aggiuntivo ai residenti nel raggio di 30 chilometri dal comune in
cui è ubicato l'alloggio.
In tale maniera vengono certamente favoriti coloro che risiedono
nelle vicinanze dell'alloggio assegnabile, tuttavia il criterio
succitato non esclude che un nucleo aspirante assegnatario, ovunque
residente, che supera per punteggio in graduatoria definitiva i
residenti negli stessi comuni di ubicazione degli alloggi per più
di tre punti, si veda proporre tali alloggi comunque in via
prioritaria. Nel caso di specie, se anche gli alloggi di Morgex
fossero ad oggi assegnabili, poiché per vani e metratura risultano
adeguati a nuclei di tre-quattro componenti, articolo 16 della
legge regionale n. 3/2013, non verrebbero proposti al primo nucleo
in graduatoria residente nel comune di Morgex, composto da un solo
componente, mentre il secondo nucleo residente nel comune di
Morgex, composto da quattro componenti, ha un punteggio pari a
sedici, portato a diciannove con i tre punti aggiuntivi, non
sufficienti tuttavia a superare i venti punti del primo nucleo
composto da quattro componenti che dunque avrebbe la priorità.
Presidente -
Per la replica, ha chiesto la parola il
consigliere Baccega.
Baccega (GM) -
Direi una risposta irricevibile. Questi
alloggi sono vuoti da quattordici mesi, se si aspettano le risorse
nazionali per mettere a posto gli alloggi, devo dire che c'è
qualcosa che non funziona. Non è pensabile che l'ARER non abbia
delle risorse per individuare dei blocchi o dei lotti di alloggi da
ristrutturare con interventi anche minimali, c'erano i famosi
interventi fino a 20 mila euro e fino a 40 mila euro, erano
indicazioni di carattere ministeriale.
Dobbiamo notare che c'è un blocco totale, 569 nuclei familiari
che sono in attesa di un alloggio e non ci sono i soldi per
ristrutturare un alloggio che, bene o male, prevede un intervento
di 20-25 mila euro ad alloggio. Su questa cosa continueremo ad
approfondire e certamente il prossimo Consiglio avremo un
dibattimento molto più ampio su questi temi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK