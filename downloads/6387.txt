Consiglio Regionale della Valle d'Aosta - Oggetto del Consiglio n. 870 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 870 del 14 novembre 1984 - Resoconto
OGGETTO N. 870/VIII - MANCATO CONFERIMENTO A PERSONALE
DIPENDENTE DELL'U.S.L. DEGLI INCARICHI DI RESPONSABILI DEI SERVIZI.
(Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Baldassarre:
INTERROGAZIONE CON RISPOSTA SCRITTA
VISTO il D.P.R. 20.12.1979, n. 761, il quale prescrive che
l'ufficio di Direzione è composto da tutti i responsabili dei
servizi dell'U.S.L. previsti dalla L.R. 21.4.1981, n. 21, sempre
che i responsabili ricoprano la posizione funzionale apicale nei
ruoli di appartenenza;
VISTO il D.M. 30.1.1982 (operante da oltre due anni e mezzo)
recante norme concorsuali per i dipendenti delle U.S.L. che prevede
tra l'altro l'accertamento della conoscenza della lingua francese
tuttora ignorato sia dall'Assessore alla Sanità e sia dal
Presidente della Giunta;
VISTA la relazione del 27.6.1984 al conto consuntivo dell'U.S.L.
per l'anno 1983 da parte del Collegio dei revisori dei conti nella
quale si evidenzia, tra l'altro, come fattore interno di
disfunzione il mancato assetto dell'ufficio di Direzione con
periodica assenza formale dei responsabili dei servizi e dei
coordinatori;
VISTA la deliberazione n. 843 del 29.8. 1983 con la quale
l'U.S.L. ha richiesto all'Amministrazione regionale sin dal
29.8.1983 l'avvio della procedura per il conferimento a personale
dipendente dell'U.S.L. degli incarichi di responsabilità dei
servizi di cui agli artt. 3 e 5 della L.R. 21.4.1981, n. 21;
CONSIDERATO che a tutt'oggi tale procedura non è stata ancora
avviata;
CONSIDERATO altresì che la Co.Re.Co ha annullato le
deliberazioni della U.S.L. di conferimento di incarico temporaneo
di Capo Servizio (l'ultimo annullamento è del 13.7.1984 n. 13660)
in quanto non è stato dato inizio alla procedura prevista dalle
normative sopra riferite;
CONSIDERATA purtroppo la solita indifferenza della Presidenza
della Giunta e dell'Assessore regionale alla Sanità nel risolvere i
problemi dell'U.S.L. al fine di ottenere un migliore funzionamento
dei servizi e ciò negli interessi degli assistiti;
INTERROGA
il Presidente della Giunta regionale
per sapere:
perché dopo più di un anno non è stato dato avvio alla procedura
per il conferimento a personale dipendente dell'U.S.L. di incarichi
di responsabile di servizio e conseguente regolare costituzione
dell'Ufficio di Direzione creando con tale omissione un totale
disservizio nell'ambito dell'U.S.L.?
quali provvedimenti intende adottare con tutta urgenza per
riportare l'U.S.L. della Valle d'Aosta ad uno stato di legalità
amministrativa?
PRESIDENTE:
All'interrogazione del Consigliere
Baldassarre è già stata data risposta scritta con lettera n. 1276
del 18.10.1984.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK