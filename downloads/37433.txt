Consiglio Regionale della Valle d'Aosta - Oggetto del Consiglio n. 1214 del 6 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
TURISMO E INDUSTRIA ALBERGHIERA
Contributi, incentivi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1214 del 6 maggio 2015 - Resoconto
OGGETTO N. 1214/XIV - Interpellanza: "Interventi
dell'Amministrazione regionale a sostegno della manifestazione
denominata "Celtica".
Presidente
- La parola al collega Grosjean.
Grosjean (UVP) -
Bonjour et merci.
Celtica
: incominciamo a parlare di manifestazioni che ci
portano verso la bella stagione, verso l'estate, quindi speriamo
che ci portino dalla parte positiva. Questa è ormai una
manifestazione che è entrata a far parte, diciamo, di un circuito
di manifestazioni che caratterizzano la nostra prima parte
dell'estate, con un forte richiamo alla storia e alla cultura della
nostra Valle. Credo che quest'anno, con il ritrovamento fatto negli
scavi assistiti del nuovo ospedale di questa famosa tomba del capo
celtico, del guerriero, questo ritrovamento dovrebbe dare ancora
maggiore importanza a questa manifestazione e permettere di farla
crescere ancora.
Alcuni dati: nel 2015 si terrà la diciannovesima edizione
(quindi ormai siamo a venti edizioni) che si svolgerà come
d'abitudine a inizio luglio, quindi in un periodo turistico ancora
un po' di calma; nel 2014 ha fatto segnare la presenza di 22-23
mila persone interessando diverse zone: da Gressoney a
Pré-Saint-Didier, ad Aosta e, finalmente, a Courmayeur, dove la
serata
clou
nel bosco del Peuterey ha fatto segnare la
presenza di più di 11 mila persone. Tra l'altro, ricordo che
Celtica
come tipologia di manifestazione è sempre cresciuta
ed era anche stata riconosciuta come iniziativa di valore
turistico-culturale dagli studi dell'Assessorato dell'agricoltura.
Si parla sempre di manifestazioni che facciano da traino per il
turismo...ebbene, noi crediamo che questa sia proprio una di
quelle, anche perché coinvolge molti giovani, e soprattutto perché
fa vedere un altro aspetto della Valle d'Aosta, cioè è un momento
abbastanza particolare.
Con questa interpellanza volevamo quindi semplicemente conoscere
quali sono le intenzioni della Regione e, soprattutto, quali sono i
tempi per dare delle risposte certe agli organizzatori, perché,
ahimè, il mese di luglio è alle porte, mancano meno di due mesi, e
capisce bene che chi organizza queste manifestazioni o qualsiasi
tipo di manifestazioni purtroppo ha bisogno di sapere con certezza
e con tempi abbastanza ampi quali siano le intenzioni
dell'Assessorato. Grazie.
Presidente -
La parola all'Assessore Rini.
Rini (UV) -
Grazie Presidente. Innanzitutto non andrei a
mettere insieme nello stesso ragionamento i ritrovamenti degli
scavi, che hanno una portata ovviamente culturale e archeologica di
un certo tipo, con delle manifestazioni ludico-culturali, io terrei
separati nettamente i due aspetti.
Detto questo, se me lo consente, collega, vorrei fare
innanzitutto una premessa di carattere più generale, poi
naturalmente nel dettaglio le darò le risposte puntuali alle sue
richieste. Io non credo però sia particolarmente opportuno entrare
nel singolo dettaglio dei singoli eventi, credo che forse sarebbe
più opportuno fare un ragionamento, che peraltro mi pare abbiamo
anche cominciato a intavolare nello scorso Consiglio, se non mi
sbaglio (e si parlava di un altro tipo di evento), cioè di riuscire
ad avere un'ottica e una panoramica che vada davvero a 360 gradi.
Forse, invece che chiederci se finanziamo un singolo evento, questo
piuttosto che un altro, forse dovremmo avere la capacità di
guardare un pochino di più nel complesso quella che vuole essere
l'offerta culturale, musicale e culturale estiva e, in questo caso,
primaverile-estiva, con uno sguardo più ampio, chiedendoci dove
vogliamo arrivare, che tipo di manifestazioni vogliamo sostenere,
con che obiettivo e dove vogliamo appunto arrivare sostenendo
queste iniziative.
Quello che stiamo cercando di fare come Assessorato è di
sostenere eventi che abbiano una ricaduta sicuramente culturale sul
territorio, che possano essere da traino, come lei diceva...lei
cita questo evento che io non metto assolutamente in discussione,
ma, così come questo, in Assessorato abbiamo in realtà in giacenza
un'enormità di richieste in merito ad eventi culturali, e devo dire
la verità che diventa difficile anche scegliere e dire quale sia
più meritevole di un'altra. Sembra quasi scontato e banale dire
che, visti comunque i bilanci che continuamente negli anni hanno
ridotto le risorse anche per questo tipo di eventi, ovviamente non
si può più fare quello che è stato fatto gli anni precedenti dove
le risorse erano nettamente superiori per quelli che sono gli
eventi; questo non vuol dire non fare, questo non vuol dire non
programmare, anzi, forse questo vuol dire saper cogliere
l'occasione e studiare anche nuove formule di partenariato e di
coinvolgimento. Io so che insisto sempre su questo, ma credo che
per esempio un nuovo e rinnovato rapporto, anche con il privato,
anche in Valle d'Aosta...ci sono realtà neanche troppo lontane,
basti pensare al vicino Piemonte, alla città di Torino che sta
facendo grandi cose a livello proprio di iniziative culturali, di
partenariato, con fondazioni, Enti, ma anche con i privati. E lì
starà a noi (e mi assumo anche la responsabilità) di riuscire a
solleticare, riuscire a far comprendere il grande vantaggio che può
nascere da questo tipo di opportunità. Lei parla di risposte
concrete agli operatori e i tempi certi: ovviamente io condivido
con lei quello che dice, però questo vale, come le ho detto in
premessa, per tante altre iniziative che sono in attesa di una
risposta, ma, appunto, volevamo avere una visione più ampia. Visto
che l'interpellanza questo chiede, questo io le risponderò,
premettendo e ricordando nuovamente che preferirei fare un discorso
non limitato ai singoli eventi, ma ad una panoramica più generale,
credo che forse sarebbe più corretto.
Detto questo, venendo all'evento, noi avevamo peraltro già anche
avuto modo di dirlo ufficialmente alla persona coinvolta che si
occupa dell'organizzazione, quindi non è corretto dire che noi non
abbiamo dato informazione, perché abbiamo avuto tanti incontri con
la persona in oggetto, quindi questa sapeva a che punto era la
discussione. L'Ufficio di Presidenza ci ha comunicato che
nell'ultima seduta ha deliberato di sostenere in parte questo
evento e noi lo abbiamo appreso. Per il canto nostro, quindi,
intendiamo apportare il nostro contributo che ovviamente, come le
dicevo prima, non può essere certo un contributo di dimensioni
particolarmente importanti, perché la persona che si occupa
dell'organizzazione ha avuto diversi incontri con i responsabili
dell'Assessorato, quindi è informata di questo, e pertanto ci sarà
un sostegno da parte dell'Assessorato. Attendevamo anche la
decisione della Presidenza del Consiglio, e poi credo sia
importante anche una collaborazione con l'Assessorato del turismo e
dell'Assessorato dell'istruzione, affinché si possa ragionare in
un'ottica complessiva e non per reparti stagni. Grazie.
Presidente -
La parola al collega Grosjean.
Grosjean (UVP) -
Grazie. Ringrazio l'Assessore per le
informazioni dirette sull'interpellanza, ma anche sul cappello
precedente, che mi vede, posso dire a nome di tutto il gruppo UVP,
perfettamente d'accordo sul fatto di una programmazione, e cioè che
adesso dovremmo essere qui a parlare di quello che succederà nel
2016 e non di quello che succede ora, per poter organizzare un
calendario con un certo anticipo e con il coinvolgimento
sicuramente di tutte le potenzialità che ci sono sul territorio. La
ringrazio quindi per la risposta.
Presidente -
Punto 34 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK