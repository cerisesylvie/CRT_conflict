Consiglio Regionale della Valle d'Aosta - Oggetto del Consiglio n. 742 del 4 ottobre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 742 del 4 ottobre 1989 - Resoconto
OGGETTO N. 742/IX - Approvazione del Bilancio di previsione
del Consiglio regionale per l'anno 1990.
Presidente - Do lettura del testo della delibera:
IL CONSIGLIO
- visto il progetto di bilancio predisposto
dall’Ufficio di Presidenza del Consiglio ai sensi
dell’art. 2 del Regolamento interno per
l’amministrazione e la contabilità del
Consiglio;
delibera
di approvare il bilancio di previsione del Consiglio regionale
della Valle d’Aosta per l’anno
finanziario 1990 risultante dal riepilogo allegato contenente gli
stati di previsione dell’entrata e della spesa.
Allegato: (...omissis...)
Bich (Presidente del Consiglio)
- Di questo punto, che è
stato iscritto all’ordine del giorno ai sensi
dell’art. 2 del Regolamento interno per
l’amministrazione e la contabilità del Consiglio,
approvato con LR n. 504 del 28 ottobre 1981, do una sommaria
relazione, in quanto tutto è trascritto ed è acquisibile con
chiarezza.
Il bilancio preventivo pareggia sulla cifra di 6 miliardi 367
milioni 100 mila. Do alcune cifre che schematizzano in modo molto
chiaro il bilancio della Presidenza del Consiglio; il fabbisogno,
quindi il prelievo che verrà fatto sul bilancio della Regione,
assomma alla cifra complessiva di 5 miliardi 662 milioni. Faccio
rilevare, e lo potrete vedere anche questo nella relazione, che fra
la previsione del ’90 e il conto consuntivo del
1989, la forbice è molto limitata e per quanto riguarda la
sommatoria totale dei capitoli 20000, 20010, 20020, 20030, 20050 e
20060, per i quali è previsto il prelievo dal bilancio generale
della Regione, la differenza fra gli stanziamenti del 1989 e quelli
del ’90 assomma alla modica cifra di 30 milioni.
Posso dare ancora due rilievi rispetto alle caratteristiche di
questo bilancio. Le spese fisse, che soggiacciono quindi a dei
vincoli previsti da altre leggi regionali o leggi dello stato,
hanno un incremento limitato a circa il 7,77 percento; viceversa
nelle spese sulle quali è possibile una maggiore flessibilità,
diciamo le spese di impegno più politico, la limitazione
dell’incremento nella previsione di spesa è del 3
percento, restando quindi all’interno del fatidico 4
percento previsto dagli intendimenti generali
dell’Amministrazione regionale.
Passando poi all’esame del bilancio, articolo per
articolo, con riferimento soprattutto alle spese perchè i cespiti
di entrata sono cogniti, ricordo in modo particolare i capitoli 1,
2 e 3 del bilancio, che costituiscono circa l’80
percento delle spese. In questi capitoli la spesa è formata da
spese fisse determinate da meccanismi molto precisi di incremento e
quindi non assoggettabili a variazioni. Viceversa i capitoli 6, 7,
8, 9, 10 e 11 hanno un modesto incremento solo di 30 milioni,
restando quindi all’interno del 4 percento degli
incrementi previsto dagli indirizzi generali
dell’Amministrazione.
Sulle previsioni ricordo che per quanto riguarda il capitolo 6
si prevede un acquisto di mobili ed attrezzature per un eventuale
ampliamento dell’organico; si prevede inoltre un
rafforzamento delle attrezzature di tipo informatico, in modo che
possa essere modificata anche la tipologia stessa del lavoro
d’ufficio.
Per quanto riguarda le spese per acquisto e stampa delle
pubblicazioni si é rimasti sullo stanziamento dello scorso anno,
così pure per le spese di rappresentanza e di ospitalità. La stessa
spesa si registra per partecipazione a convegni, congressi ed altre
manifestazioni, mentre per l’organizzazione di
convegni e congressi si è provveduto ad un aumento limitato di 20
milioni. Si prevede una ripresa del ciclo dei convegni di tipo
giuridico amministrativo, a suo tempo inaugurati a Saint-Pierre,
che ci porterà ad un lieve incremento di spesa.
Non ho altro da aggiungere, apro la discussione generale su
questo argomento.
Se nessun Consigliere chiede di intervenire, pongo in votazione
la delibera in oggetto:
Esito della votazione:
Presenti, votanti e favorevoli: 22
Il Consiglio approva all’unanimità.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK