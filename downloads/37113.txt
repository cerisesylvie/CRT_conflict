Consiglio Regionale della Valle d'Aosta - Oggetto del Consiglio n. 984 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 984 del 27 gennaio 2015 - Resoconto
OGGETTO N. 984/XIV - Interpellanza: "Esame da parte della
competente commissione consiliare della problematica relativa alla
manutenzione e messa in sicurezza dei torrenti della
regione".
Presidente
- La parola al collega Guichardaz.
Guichardaz (PD-SIN.VDA)
- Grazie Presidente.
Riprendiamo un tema che è stato oggetto di discussione da parte
del nostro gruppo già nel settembre del 2013. Non so se vi
ricordate facemmo un'iniziativa che si proponeva di sollevare il
tema dei rischi derivanti dalla scarsa manutenzione dei nostri
corsi d'acqua, torrenti e canali irrigui, con particolare
riferimento, all'epoca, alla situazione dei torrenti Comboé e
Saint-Barthélemy. Nel caso del torrente Saint-Barthélemy ricordo
che l'allarme sui pericoli di un'insufficiente manutenzione
dell'alveo fu lanciato da un gruppo di abitanti evidentemente
preoccupato che si ripetessero delle situazioni come quella del
2000. Nel 2009, tra l'altro, il collega Donzel discusse
un'interpellanza relativa ai mancati interventi di ordinaria
manutenzione degli alvei dei torrenti, si riferiva in quella
specifica iniziativa al torrente Comboé. A rileggere le risposte
che mi sono andato a cercare, fornite in aula con un tono
assolutamente tranquillizzante dall'ex Assessore Marco
Viérin...sostanzialmente disse che era tutto sotto controllo e che
la presenza di vegetazione nell'alveo dei torrenti era addirittura
benefica tanto per la qualità dell'acqua, che risulterebbe meglio
ossigenata, quanto per l'effetto freno sul deflusso dell'acqua.
Dicevo che, a rileggere le risposte apparentemente tranquillizzanti
fornite dall'ex Assessore Viérin, ci si chiede come mai oggi sempre
un gruppo di cittadini, questa volta di un frazione di Arnad, senta
il dovere di denunciare il rischio di esondazioni di un torrente:
parliamo del torrente Va. Qui devo dire che la persona interpellata
da
La Stampa
, un abitante della zona di questo torrente,
nella sinistra orografica del torrente, un certo Marco Joly, ha
circoscritto ulteriormente il fenomeno usando il termine tecnico
debris flow
- non so se si pronuncia così - intendendo con
questo le colate di fango e di altri detriti dovute a temporanea
ostruzione del canale di trasporto. Leggo da internet che le colate
detritiche, appunto i
debris flow
, consistono in miscugli di
materiali fini (sabbia, limo, argilla) e grossolani (ghiaia e
massi) contenenti una quantità variabile di acqua a cui si
associano spesso tronchi d'alberi e altri detriti vegetali. Tra
l'altro, questa massa ha un movimento, dicono, anti-newtoniano,
cioè non segue la linea di massima pendenza, quindi non è neanche
prevedibile in linea di principio qual è la sua direzione.
"Queste colate
- leggo sempre da internet -
hanno
un'elevata capacità erosiva e distruttiva"
. Il Signor Joly -
sicuramente più esperto di me in materia, anche perché risulterebbe
direttamente interessato - paventa il rischio che si ripetano
accadimenti come quelli già visti nel 1978 dagli abitanti della
zona. Racconta infatti che l'esondazione dei
torrenti Prouve
e Va
in quell'occasione demolì abitazioni, attività
commerciali, ponti...insomma, fece un disastro. Dicevo che il
Signor Joly in quest'intervista dice che teme che si ripetano i
fatti del 1978, in quanto questi fenomeni pare abbiano dei tempi di
ricarica che durano 30-35 anni, dovuti evidentemente allo
stratificarsi sul fondo del torrente di depositi e di residui di
varia natura che - aggiungo io - se non rimossi periodicamente,
possono intasare il bacino e favorire appunto le colate
detritiche.
Ora, al di là del caso specifico, che non credo sia l'unico in
Valle d'Aosta vista anche la quantità di interpellanze e di
iniziative fatte su questo tema, l'articolo ci dà lo spunto per
ritornare ancora una volta sul tema della manutenzione dei nostri
torrenti e canali e delle connesse risorse economiche.
"Mancano
i soldi"
scrive l'articolista, interpretando il pensiero del
Sindaco di Arnad, il Signor Pierre Bonnel, il quale lamenta i
continui tagli di risorse che impediscono al Comune di intervenire
nella pulizia ordinaria dei torrenti. L'Assessore comunale ai
lavori pubblici, il Signor Ivo Joly, intervistato anch'esso da
La Stampa
, rimanda la palla all'Amministrazione regionale,
la quale, secondo lui, dovrebbe essere lei ad occuparsi della messa
in sicurezza degli alvei dei torrenti. E l'Amministrazione
regionale, nella figura del suo Dirigente Valerio Segor - che è
Dirigente della struttura Assetto idrogeologico dei bacini montani
dell'Assessorato delle opere pubbliche, non dell'Assessorato
dell'ambiente, solo perché
La Stampa
lo ha riportato come
Dirigente dell'Assessorato dell'ambiente - si dichiara a conoscenza
del problema idrogeologico del Paese, ma ammette la mancanza di
risorse finanziarie disponibili. Tra l'altro, il Dottor Segor
chiude l'intervista con una dichiarazione che direi è preoccupante:
"dobbiamo intervenire sanando i danni che sono stati fatti nel
tempo da altri"
, quindi mi piacerebbe anche sentirlo in
audizione per farci spiegare chi avrebbe provocato dei danni e in
che modo, perché credo sia doveroso per noi accertare se danni sono
stati provocati e soprattutto di chi è la responsabilità.
Vengo qui al nocciolo dell'interpellanza per chiederle,
Assessore - credo che sarà l'Assessore ai lavori pubblici che mi
risponderà -, se il tema ricorrente della manutenzione dei corsi
d'acqua non possa...anzi non debba essere affrontato e approfondito
compiutamente in commissione, così come aveva proposto l'ex
Assessore Marco Viérin. Si ricorda quando disse che sarebbe stata
interessante e opportuna un'audizione con i tecnici in modo da
chiarire ogni dubbio e da tranquillizzare la gente e gli
amministratori locali? Poi le vogliamo chiedere, Assessore, se
esiste un piano di monitoraggio delle opere idrauliche nella nostra
regione; presumo di sì visto che già l'Assessore Viérin ci aveva
detto che esiste un controllo costante, ma fa bene anche sentirselo
ripetere siccome i cittadini hanno manifestato una preoccupazione.
Soprattutto le chiediamo, Assessore, se un tema importante come
quello del governo del territorio debba soggiacere a bilanci sempre
più risicati, a scelte politiche che direzionano risorse altrove a
discapito...anzi direi in danno del territorio e quindi dei
cittadini che il territorio lo abitano e lo vivono giorno per
giorno. Quando delle persone, quando dei cittadini si sentono
rispondere che la manutenzione e la messa in sicurezza dei nostri
corsi d'acqua è limitata dai tagli ai finanziamenti agli Enti
locali, ma anche dai tagli ai bilanci regionali, credo che si
pongano il problema di cosa ci stiamo a fare noi politici e della
ragione delle scelte che operiamo. I dati sono qua, i dati sono
molto espliciti: il governo del territorio nel 2010 aveva 101
milioni di stanziamento, nel 2011 70 milioni, nel 2012 60 milioni,
nel 2013 60 milioni, nel 2014 36 milioni, nel 2015 23 milioni.
Parliamo di quattro volte meno gli stanziamenti, anzi ancora di più
rispetto a quelli che solo quattro anni fa venivano considerati
come necessari. Magari all'epoca c'erano ancora degli strascichi
rispetto ad interventi post alluvione, ma, come vedete, il
trend
è comunque un
trend
che ad un certo punto,
soprattutto in quest'ultimo anno e nell'anno precedente,
"interrompe" diciamo...una discesa e una curva regolare. Guardate,
colleghi, che questa politica del contenimento dei costi lì dove
bisognerebbe invece investire creando anche lavoro, tra
l'altro...il Dirigente Segor ha detto:
"in questo caso specifico
la mancanza di risorse
ha addirittura obbligato la Regione a
rinviare alcuni interventi già programmati"
, cosa vuol dire
questo? Vuol dire che, se erano programmati, è perché probabilmente
erano indifferibili e urgenti.
Dicevo che questa politica di riduzione dei costi e di
conseguenza il rinvio di importanti lavori di messa in sicurezza o
di manutenzione è causa di effetti nel brevissimo termine. Il caso
affrontato l'altro giorno, l'altra seduta sulla processionaria, è
un esempio lampante di come una scarsa manutenzione o di una
sottovalutata manutenzione delle nostre risorse naturali possa
avere delle ricadute negative visibili anche sulle persone e nel
brevissimo termine. Che sia quindi un'occasione quest'interpellanza
per ripensare anche il tema della destinazione delle risorse
economiche per non ritrovarci poi - e qui concludo - a doverci
rimpallare le responsabilità tra amministratori locali e regionali
dovesse succedere un patatrac come quello che purtroppo è successo
in Liguria ed è un esempio che è ancora fresco. Grazie.
Presidente
- Grazie collega. La parola all'Assessore
Baccega.
Baccega (SA)
- Sì, grazie Presidente.
Quest'interpellanza ci dà l'opportunità intanto di informare il
Consiglio rispetto ai quesiti posti dal Consigliere Guichardaz, ma
soprattutto di rassicurare gli abitanti che abitano lungo la riva
del torrente Va rispetto alle preoccupazioni, peraltro che possono
essere fondate rispetto ad un articolo di giornale che paventa una
serie di perplessità. Per chiarire meglio le questioni, la stazione
forestale di Verrès nelle annuali verifiche sulle condizioni delle
opere idrauliche segnalava già nel 2013 che il torrente Va aveva
una presenza di vegetazione in alveo, in particolare nel tratto
superiore del torrente e a fronte del tratto terminale che è
urbanizzato e che è oggetto di periodiche pulizie. Contestualmente
anche l'Amministrazione comunale di Arnad segnalava la necessità di
un decespugliamento nel tratto terminale, questo nel 2013 e,
nell'ambito della formazione del piano lavori dei cantieri
forestali, l'Assessorato dell'agricoltura e risorse naturali con la
struttura Sistemazioni montane, con la quale c'è una collaborazione
fattiva, ha eseguito interventi di taglio di vegetazione selettivi
e parziali sul torrente Va e sui suoi rami affluenti: due volte nel
2009, nell'aprile 2010, nel marzo 2012 e nell'aprile 2014, proprio
per rispondere alle esigenze e alle segnalazioni del 2013,
prevalentemente in corrispondenza degli attraversamenti. Dai
riscontri dei tecnici della struttura Sistemazioni montane la
vegetazione esistente allo stato attuale non pregiudica il deflusso
idraulico ordinario e di piena del corso d'acqua.
Per rispondere al secondo quesito, confermo quanto già espresso
nella nota del 2013 sul fatto che la situazione è costantemente
controllata dalle strutture regionali competenti che programmano
gli interventi e dal Corpo forestale della Valle d'Aosta; c'è
grande attenzione, le stazioni forestali hanno tra i diversi
compiti quello di monitorare lo stato delle opere idrauliche sui
territori di loro competenza. La bonifica che viene fatta
annualmente è trasmessa alle strutture competenti dell'Assessorato
dell'agricoltura e risorse naturali e dell'Assessorato delle opere
pubbliche e comprende l'esito delle ricognizioni sia sui corsi
d'acqua principali che sulla rete idraulica minore e irrigua
attraverso l'analisi dei manufatti e della presenza di vegetazione.
Queste operazioni di controllo determinano, sulla base delle
eventuali criticità riscontrate, la stesura di un piano di
interventi sulla base delle priorità che i tecnici evidenziano.
Per rispondere al terzo quesito, posso anticipare che è
imminente adozione da parte della Giunta regionale del programma di
previsione triennale dei lavori pubblici, quindi triennio
2015-2017, che verrà sottoposto all'approvazione del Consiglio
regionale. Esso conterrà interventi di manutenzione dei corsi
d'acqua principali e secondari, che verranno poi puntualmente
individuati dalla Giunta regionale attraverso l'approvazione del
successivo piano operativo 2015. Va detto peraltro che il piano
operativo dei lavori pubblici per il 2014, che è stato approvato
intorno al mese di agosto, ha già anche dato un'identificazione
molto precisa della volontà della Giunta regionale di operare nel
campo della manutenzione in generale e di quella dei corsi d'acqua
nello specifico. Nel settore della manutenzione dei corsi d'acqua è
stato approvato il finanziamento di due interventi specifici di
manutenzione dei corsi d'acqua e delle opere di sistemazione
idraulica: il primo per i bacini cosiddetti "principali", Dora
Baltea e torrenti principali delle vallate, con 13 affidamenti per
1.673.000 euro e il secondo per i torrenti più piccoli con 9
affidamenti per euro 1 milione e 646, laddove in ogni affidamento
si interviene su più corsi d'acqua. Una delle componenti principali
di questi lavori è costituita anche dal taglio delle vegetazioni
cresciute negli alvei o che si trova in condizioni di precario
equilibrio lungo le sponde. Allo stato attuale sono già stati
individuati 16 interventi fra i quali anche quello sul rio Va di
Arnad. Anche l'Assessorato dell'agricoltura e risorse naturali con
le sue due strutture operative attua interventi di controllo e
pulizia sulla vegetazione in alveo, in particolare, in ottemperanza
alle disposizioni della legge regionale n. 67, sulla base delle
segnalazioni delle predette stazioni forestali e delle
amministrazioni comunali, ha sempre inserito interventi di taglio
vegetazioni in alveo eseguiti dalle proprie squadre forestali in
amministrazione diretta.
La modifica degli aspetti organizzativi e, ahimè, ovviamente
anche una riduzione di risorse; è chiaro che dal 2010 in cui
avevamo una capacità di spesa di 1 miliardo e 700 siamo scesi ad
una capacità di spesa del 2015 di 970 milioni...un minimo di
ottimizzazione va fatta, vanno verificate le priorità e si
interviene sulle priorità. Si è imposto quindi, rispetto al
passato, una programmazione di interventi di taglio vegetazione in
alveo più selezionata, agendo sulle situazioni più critiche o su
situazioni di criticità idrauliche verificate.
Rispondendo al quarto quesito, vorrei assicurare, sentito anche
il collega Testolin, che c'è ampia disponibilità da parte nostra e
da parte dei tecnici dei due Assessorati per affrontare questa
tematica con dati più concreti, magari in commissione.
Presidente
- Grazie Assessore. La parola al collega
Guichardaz.
Guichardaz (PD-SIN.VDA)
- Grazie Presidente, grazie
Assessore.
Prendiamo atto delle parole tranquillizzanti, quindi la prossima
interpellanza, oltre a citare l'ex Assessore Marco Viérin, citeremo
anche l'Assessore Baccega e le sue, diciamo, rassicurazioni. Ho
voluto fare quest'interpellanza anche per mettere in evidenza lo
scollamento che esiste tra sensibilità sia amministrative che
all'interno della stessa dirigenza regionale, cioè che un dirigente
regionale ammetta che qualcuno ha fatto degli errori in tempi in
cui evidentemente c'erano soldi...quindi, quando io parlo di
responsabilità, è anche per cercare di capire che cosa intendesse
il dirigente quando afferma...e fa un'affermazione grave, perché
un'affermazione che finisce sul giornale... È vero che i
giornalisti magari su una questione del genere creano un caso,
creano un interesse di tipo giornalistico, ma quando un giornalista
- tra l'altro, l'articolo è molto ben architettato e costruito
bene, dà anche delle informazioni, secondo me, interessanti -
riporta le dichiarazioni di due amministrativi e di un dirigente
che dicono: "non ci sono soldi, non si riesce a fare manutenzione,
non si riesce ad entrare con la pala meccanica dentro il rio, il
torrente Va, mentre invece l'altro torrente - che era quello che
nel 1978 aveva subito e aveva originato quella famosa colata di
fango - è stato imbrigliato, gli hanno fatto una
pavimentazione...", eccetera, beh, un minimo di preoccupazione
probabilmente ci deve essere.
L'altra cosa che posso dire che è vero...lei dice: "c'è un
minimo di razionalizzazione", beh, ma voi avete ridotto di quattro
volte tanto le risorse sul governo del territorio. Su tutta la
questione, la partita dell'assetto idrogeologico...è vero che
contemporaneamente avete più o meno mantenuto una costanza nel
finanziamento degli Enti locali, ma se il Sindaco dice che non ci
sono soldi, che probabilmente i soldi devono essere utilizzati per
altro...siccome questa è competenza, da quello che ho capito io,
dell'Amministrazione regionale, mi pare che già la volta scorsa la
manutenzione degli alvei l'ex Assessore Viérin aveva detto essere
di competenza e di pertinenza della Regione...è bene che davvero ci
si metta intorno ad un tavolo.
A me poi interessa così personalmente avere anche delle
informazioni ulteriori magari in commissione da parte dei tecnici
per capire laddove è possibile mantenere una manutenzione
ottimizzata, razionalizzata e laddove è assolutamente necessaria.
Qua parlano di piante di 5 metri dentro quest'alveo. Mi ricordo
quando il collega Donzel aveva raccontato, tra l'altro, con dovizia
di fotografia dei particolari la questione del Comboé, si era fatto
tutto un ragionamento sui centimetri, si diceva che fino a 10
centimetri c'è la flessibilità necessaria addirittura a fermare il
flusso dell'acqua e che oltre è necessario tagliare. Allora, questi
accertamenti sono stati fatti, è stato monitorato in questo senso?
Tra l'altro, qua parliamo di un fenomeno idrogeologico che è
diverso, perché queste colate detritiche sono colate che, come
dicevo prima, non seguono delle leggi fisiche prestabilite, fanno
galleggiare addirittura i massi in superficie, cioè il masso e il
vegetale non può fermare delle colate che hanno un impatto e una
forza, diciamo, anche di spinta che è superiore sicuramente a
quello di una semplice esondazione d'acqua. Questo quindi è un
fenomeno che, a mio parere, va tenuto in considerazione, magari
minimizzando, perché ovviamente la popolazione che vive a margine
di un torrente o di un fiume, ed è memore di situazioni che si sono
ripetute e che si ripetono periodicamente nel tempo, qualche paura
è legittimo che ce l'abbia. Chiediamo davvero di prestare
attenzione a quest'argomento e poi di dare gambe a quella offerta
che fece l'Assessore Viérin, quindi di convocare un tavolo tecnico
in commissione giusto per avere ulteriori delucidazioni.
Grazie.
Presidente
- Colleghi, facciamo ancora un'iniziativa.
Punto 15 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK