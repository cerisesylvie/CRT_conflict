Consiglio Regionale della Valle d'Aosta - Oggetto del Consiglio n. 2987 del 3 ottobre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2987 del 3 ottobre 2007 - Resoconto
OBJET N° 2987/XII - Communications du Président du Conseil
régional.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Colleghi Consiglieri, come prima comunicazione vorrei ricordarvi
che, da ieri, è attiva la fase sperimentale del canale informativo
del Consiglio regionale della Valle d'Aosta che si protrarrà fino a
domani, giovedì 4 ottobre. La particolarità della sperimentazione
riguarda soprattutto questa diretta, i lavori del Consiglio
regionale, che stanno andando in onda in diretta sul canale
"Consvda" del digitale terrestre e quindi possono essere seguiti da
tutti coloro che sono muniti del decoder. Si tratta di un progetto
ambizioso e "trasparente", una vera e propria "finestra televisiva"
sulla nostra attività e sui lavori dell'Assemblea. Con questa
iniziativa spero si possa aprire una nuova fase che permetta ai
Valdostani di avvicinarsi maggiormente alla politica e ai suoi
molteplici aspetti. Il cittadino diventa partecipe - quello che
abbiamo sempre voluto - diretto della vita politica, uno degli
obiettivi che la Presidenza del Consiglio si era dato a inizio
legislatura. La speranza è che tale scelta, che reputo una scelta
innovativa, tra le poche in atto in Italia all'interno della
Pubblica Amministrazione, certo unica di questo genere, possa
trovare consensi tra i cittadini, in modo che, una volta
perfezionata e strutturata, diventi uno strumento sempre più
interattivo e un appuntamento permanente con le Istituzioni.
Prima di concludere, permettetemi, a nome di tutto il Consiglio
regionale, di rivolgere un saluto particolare agli studenti di
alcune classi del "Manzetti" e dell'Istituto d'Arte di Aosta, che
seguiranno i lavori del Consiglio regionale, interagendo in
videoconferenza, sempre in fase sperimentale con gli uffici del
Consiglio regionale.
Projet de loi n° 184
, présenté par le Gouvernement
régional, le 20 septembre 2007 "Primo provvedimento di variazione
al bilancio di previsione della Regione per l'anno finanziario 2007
e a quello pluriennale per il triennio 2007/2009".
Projet de loi n° 185
, présenté par le Gouvernement
régional, le 24 septembre 2007 "Disposizioni urgenti in materia di
interventi regionali per lo sviluppo delle imprese industriali e
artigiane. Modificazione alla legge regionale 31 marzo 2003, n.
6".
Projet de loi n° 186
, présenté par le Gouvernement
régional, le 24 septembre 2007 "Manutenzione del sistema normativo
regionale. Modificazioni di leggi regionali e altre
disposizioni".
Réunions:
Bureau de Présidence: 2
Conférence des Chefs de Groupes: 1
I
e
Commission: 1
III
e
Commission: 1
IV
e
Commission: 2
V
e
Commission: 1
II
e
et IV
e
Commission: 1
Martedì 25 settembre scorso l'Ufficio di Presidenza del
Consiglio regionale è stato ricevuto ufficialmente dal Presidente
del Consiglio regionale della Regione Trentino-Alto Adige, Franz
Pahl, e dai componenti dei Consigli regionale e provinciale. Nel
corso dell'incontro abbiamo avuto modo di intervenire sul tema
"Federalismo e regionalismo - il ruolo della Regione a Statuto
speciale" che ci ha permesso di confrontare e sottolineare le
nostre prerogative e di presentare un quadro completo e
diversificato della nostra realtà, oltre che di fare un confronto
sulle due forme di autonomia. Lo reputo importante, perché si è
trattato del primo incontro ufficiale con il Consiglio regionale
della Regione Trentino-Alto Adige che si è tradotto in un momento
significativo su una tematica molto sentita anche da parte delle
due Province autonome di Trento e Bolzano che erano presenti. Nel
dibattito è emersa, forte, la volontà di giungere ad una vera forma
di federalismo, così come è necessario fare fronte comune nel
salvaguardare le nostre specificità, che sono il frutto di un
percorso difficile e il giusto riconoscimento della nostra storia,
delle nostre tradizioni e particolarità. In particolare è emersa la
volontà comune di trovare spunti di dibattito e riflessione sul
ruolo che devono svolgere le Regioni a Statuto speciale all'interno
della struttura e dell'organizzazione dello Stato. Un dibattito già
avviato da tempo all'interno della Conferenza dei Presidenti dei
Consigli regionali e soprattutto all'interno del gruppo di lavoro
costituito dai Presidenti delle "Speciali", che si sta adoperando
affinché vengano tutelati i principi di autonomia e affinché si
raggiunga un effettivo federalismo in cui le Regioni autonome
mantengano il loro "status", derivante da ragioni storiche,
istituzionali, territoriali e linguistiche.
Mi compete, ai sensi della legge regionale n. 35/2006, articolo
4, riferire periodicamente al Consiglio regionale circa l'andamento
dei lavori della Convenzione. La Convenzione per l'autonomia e lo
Statuto speciale è stata istituita con legge regionale n. 29
dicembre 2006, n. 35, entrata in vigore il 7 febbraio 2007. Una
volta espletate le formalità istitutive, la riunione di
insediamento della Convenzione si è svolta il 30 marzo 2007. La
Convenzione ha nominato il proprio Presidente, scegliendolo tra i
Consiglieri regionali suoi componenti. I lavori della Convenzione
sono coordinati da un Ufficio di coordinamento che ha compiti di
impulso e di organizzazione dei lavori della Convenzione, nonché di
raccordo con istituzioni e soggetti esterni. Nel corso della
riunione di insediamento della Convenzione si è anche provveduto a
nominare i due Vicepresidenti dell'Ufficio di coordinamento: uno in
rappresentanza degli enti locali e, l'altro, su proposta del
Presidente del Consiglio regionale. La legge regionale n. 35
prevede che la Convenzione articoli i propri lavori in 4 fasi.
Attualmente, si è nella fase istruttoria, nel corso della quale la
Convenzione, tramite l'Ufficio di coordinamento, predispone un
documento preparatorio, propedeutico alla stesura di un documento
finale da sottoporre all'esame ed all'approvazione della
Convenzione. L'Ufficio di coordinamento ha deciso, in primo luogo,
di procedere all'audizione di tutti i soggetti chiamati a far parte
della Convenzione, finalizzata a raccogliere osservazioni,
suggerimenti e proposte circa gli strumenti più idonei per
l'aggiornamento dell'ordinamento regionale ed a conoscere le
istanze espresse dalla comunità valdostana alla luce del mutato
quadro istituzionale nazionale ed europeo. A seguito di questa
prima fase di ascolto e confronto, è emerso un quadro di proposte
di revisione statutaria ampio e composito che individua gli ambiti
dell'intervento riformatore auspicati dai soggetti auditi.
Ultimata questa prima fase, si è provveduto a redigere delle
note di riflessione, preliminari e interlocutorie, nel quale si
sono tracciate delle possibili linee-guida di revisione statutaria,
tenuto anche conto dei contributi forniti nel corso delle
audizioni. Il 30 luglio scorso si è convenuto di procedere ad una
serie di audizioni di esperti su temi di particolare rilievo,
interesse e complessità. Tali audizioni sono iniziate il 24
settembre scorso e si concluderanno il 15 ottobre prossimo.
L'Ufficio di coordinamento, nell'ambito dei suoi poteri di
organizzazione dei lavori della Convenzione, nel corso della
riunione del 20 luglio 2007, all'unanimità, ha dato mandato al
Presidente Ferraris di interpellare un consulente giuridico.
L'Ufficio di Presidenza, nella riunione del 20 settembre scorso, ha
attribuito un incarico di consulenza a supporto dei lavori della
Convenzione al Prof. Roberto Bin, Ordinario di diritto
costituzionale presso l'Università di Ferrara. A partire dal 17
settembre 2007 è stato attivato sul sito del Consiglio regionale il
Forum interattivo previsto dall'articolo 6 della legge regionale n.
35/2006. Tale articolo prevede che del Forum possano fare parte,
previa richiesta di adesione all'Ufficio di coordinamento, enti
pubblici e privati, cittadini, associazioni, anche non
riconosciute, ed ogni altra organizzazione con sede nel territorio
regionale ed ivi operante, interessati a seguire e dare il loro
contributo al dibattito sull'aggiornamento dell'ordinamento
regionale. Il Forum sarà regolarmente informato sul lavori della
Convenzione, nonché audito e consultato con le modalità definite
dalla Convenzione medesima. Il Forum è coordinato da un
responsabile appositamente designato dall'Ufficio di coordinamento,
scelto tra i componenti dello stesso e individuato nella persona
del Presidente della Convenzione, Piero Ferraris. Alla data del 30
settembre 2007, la Convenzione si è riunita 4 volte, mentre
l'Ufficio di coordinamento ha effettuato 10 riunioni.
Le Président du Conseil de la Commune d'Aoste a transmis copie
de la motion "Cinquante ans d'Europe. Plus d'opportunités, moins de
frontière" approuvée par le Conseil communal lors d'une séance
entièrement dédiée à la célébration du 50
e
anniversaire
de la signature des Traités de Rome, à laquelle j'ai participé avec
le Président de la Région. Entre autres problèmes abordés, la
motion demande à la Région autonome Vallée d'Aoste de devenir, par
l'intermédiaire de sa délégation au sein des Comité des Régions, le
trait d'union visible entre le système des autonomies italiennes et
l'Union européennes et de se faire le vecteur des attentes locales
faces au projet européen. Le document a été transmis au Président
de la I
e
Commission et aux Chefs de groupe. Les
Conseillers intéressés au document peuvent s'adresser au
Secrétariat.
In data 17 settembre 2007 è stata presentata alla Presidenza una
petizione popolare, sottoscritta da 1.519 cittadini, per chiedere
che venga salvaguardata la zona del cosiddetto "pratone" situato in
località Varasc di Champoluc, individuando aree alternative da
destinare al parcheggio di camper; La petizione è stata esaminata
dall'Ufficio di Presidenza che ne ha avviato l'istruttoria
dichiarandola ricevibile ed ammissibile ed ha stabilito di
trasmetterla al Presidente della Regione, all'Assessore al
territorio, ambiente e opere pubbliche e alla Commissione
consiliare per l'assetto del territorio.
La parola alla Consigliera Squarzino Secondina.
Squarzino (Arc-VA)
- Io chiederei poi a tutto il
Consiglio, fra oggi e domani, di lavorare su una risoluzione che
riguardi il popolo birmano, la Birmania. Tutti noi, credo, in
questi giorni abbiamo seguito sui giornali e alla televisione
quello che sta accadendo in quella parte del mondo e credo che non
possiamo rimanere indifferenti. Chiedo al Presidente del Consiglio
di farsi, lui, direttamente promotore di una iniziativa in questo
senso e poi di convocare i Capigruppo, in un momento di intervallo
dei lavori del Consiglio, perché insieme si giunga a condannare in
modo deciso quello che sta avvenendo in questa parte del mondo e ad
esprimere la nostra solidarietà con chi coraggiosamente, in modo
pacifico, chiede maggior democrazia.
Presidente
- Sono certo che questa sua richiesta troverà
la sensibilità di vari gruppi politici, quindi nel corso dei lavori
ci faremo interpreti di questa sua richiesta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK