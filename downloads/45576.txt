Consiglio Regionale della Valle d'Aosta - Oggetto del Consiglio n. 2244 del 4 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2244 del 4 aprile 2023 - Resoconto
OGGETTO N. 2244/XVI - Interpellanza: "Azioni a sostegno delle
aziende che aderiscono al circuito di produzione della carne
valdostana".
Bertin (Presidente) -
Punto n. 19. Illustra
l'interpellanza il consigliere Planaz.
Planaz (LEGA VDA) -
Come anticipato dal segretario
Jordan, portiamo di nuovo all'attenzione di quest'Aula non per
sollevare un problema ma per fissare l'attenzione su uno dei tanti
prodotti che può aiutarci a mantenere il nostro territorio a dare
delle risorse in più alle aziende che lavorano in questo comparto
e, ancor di più, a garantire che i nostri prodotti vengano tutelati
dalla contraffazione... abbiamo presentato lo scorso Consiglio, la
mozione per disincentivare l'uso delle carni sintetiche, che oggi è
un argomento dibattuto in molte sedi, non solo nella nostra, ma
anche a livello nazionale: abbiamo visto che dopo il divieto sia di
commercializzare che di produrre questa tipologia di prodotto, è
uscita fuori tutta una serie di polemiche da parte di gente, ahimè,
poco esperta che però si affretta a rilasciare dichiarazioni senza
neanche avere dei dati in mano, ad esempio per quanto riguarda la
garanzia che il prodotto sia sano e che non possa dare dei problemi
alla salute di chi lo consuma.
Quest'iniziativa serve a portare all'attenzione il prodotto
carne valdostana. Faccio un piccolo passo indietro: nella nostra
regione la carne non è mai stata un prodotto di punta della
produzione agricola, anche perché in passato non c'erano le materie
prime - erano già molto costose ai tempi - e allora si produceva
più latte, più altre tipologie di prodotto piuttosto che la
carne.
Poi molte cose cambiano e, tramite l'Assessorato, enti e
quant'altro, si è iniziato a valorizzare questo prodotto e bisogna
anche dire che ha avuto un buon risultato.
Si è fatto conoscere il prodotto, si sono investite le risorse,
sia umane che economiche, e siamo arrivati a un risultato non
soddisfacente ma è stato l'inizio per dare delle risposte a molte
aziende che si sono messe a produrre carne valdostana e hanno
lasciato da parte la produzione di latte, come forse era più nella
natura delle nostre aziende.
Oggi ci troviamo di fronte a molteplici cambiamenti: il mercato,
la produzione, il cambiamento climatico in atto che va - non solo
nella nostra piccola realtà ma anche a livello nazionale ed europeo
- a incentivare il calo di animali, un po' perché le politiche a
sostegno di queste attività secondo me non erano proprio
esatte.
Poi c'è stato il cambiamento climatico, tutta questa siccità,
che incentiva l'abbattimento di capi - sia quelli allevati per la
produzione di carne sia gli altri - perché da una parte mancano le
risorse economiche, perché sono aumentate le materie prime,
dall'altra parte mancano anche le materie prime, oggi forse ci
troviamo al paradosso, a una cosa che non succedeva più da molti
anni: forse manca più il prodotto, c'è più richiesta rispetto a
quello che riusciamo a fornire.
Questo, ripeto, non accade solo nella nostra regione ma accade
anche in tutto il resto d'Italia, dei segnali d'allarme sono stati
avanzati già un po' di tempo fa, chi segue e monitora i dati delle
produzioni, degli allevamenti e quant'altro vede una contrazione
degli allevamenti e, di conseguenza, oggi ci troviamo in una
situazione dove il mercato stesso richiede un prodotto che forse
non riusciamo a garantire.
Se pensiamo di produrre carne per tutta la popolazione
valdostana, forse la risposta gliela do già io, è: "No"; però un
piccolo mercato per soddisfare le richieste di un mercato di
nicchia di un determinato prodotto, anche per tutti i turisti che
frequentano la nostra Valle e apprezzano i nostri prodotti con le
garanzie che riusciamo a dare, sia in qualità di benessere animale,
modalità di allevamento, tutta una serie di cose.
Secondo me è necessario fare una valutazione, infatti
quest'iniziativa è volta a chiedere - visto il cambiamento della
delega all'agricoltura - se ci siano degli intendimenti o qualche
possibilità per incentivare questa filiera. Fino adesso, se si
aveva poca fiducia, oggi che ci troviamo in un momento favorevole
del mercato, ci troviamo in difficoltà a dare delle risposte a chi
oggi si è impegnato a mettere sul mercato, a promuovere un nostro
prodotto e che di conseguenza dovrà scegliere e domandarsi: "Riesco
a garantire le richieste del mio cliente?"; e questo fa sì che
tutto un percorso di investimenti fatti nel tempo... dovremmo
cercare di dare delle risposte per dare un segnale a un settore di
cui forse ci dimentichiamo, perché forse già con l'aiuto alla
zootecnia dello scorso autunno - anche noi come gruppo, anche io
come Consigliere che forse sono un po' più addentro in questo
settore - forse ci siamo dimenticati un poco, perché al di là dei
costi di produzione, degli aumenti dei costi di produzione per
tutte le aziende, ci siamo dimenticati tutti assieme di un settore
- perché magari non così tradizionale, così legato alle nostre
realtà - di andare a capire se anche in questo settore c'era
un'esigenza, perché, anche al di là di tutte le regole del
benessere animale e quant'altro, favorendo un allevamento di questo
tipo nella nostra regione, secondo me potremmo avere molti
vantaggi. Uno: mantenere il territorio, dare un prodotto in più
alla nostra clientela e due: migliorare le regole del benessere
animale.
Faccio un esempio: oggi molti vitellini vengono destinati a un
mercato fuori della nostra regione, perché fino adesso non c'era
l'opportunità di ampliare questo mercato; oggi se noi andassimo a
incentivare e a valorizzare questa filiera, potremmo far sì che
tutta una serie di piccoli allevamenti potrebbero magari adattarsi
e si eviterebbe così questa vendita di animali e il loro
spostamento; le direttive europee sono molto rigide sotto questo
punto di vista: si limita il più possibile lo spostamento di
animali vivi, non è che sia vietato, però questo favorirebbe questo
tipo di allevamento, che potrebbe dare una risposta in più a tante
aziende.
Nelle dichiarazioni che erano state fatte sul programma della
nuova Giunta Testolin 23-25, si era sottolineato il fatto della
valorizzazione dei prodotti, però oggi come oggi sì, bene la
valorizzazione, ma bisogna anche pensare a un sostegno alle aziende
e alle attività che conducono questa tipologia di allevamento.
Presidente -
Per la risposta l'assessore Carrel.
Carrel (PA) -
Grazie al consigliere Planaz per aver
iniziato a discutere di questo tema, lo tratteremo anche con
l'iniziativa n. 21 sulla fontina.
La prima domanda che riguarda il programma di Governo è unica e
quindi risponderò questa volta e la riprendo poi la prossima volta
molto più sinteticamente.
Lei chiede: "Per quanto concerne l'agricoltura, occorrerà
proseguire con l'attività volta ancora al sostegno dei giovani
imprenditori agricoli e alla promozione coordinata di tutte le
produzioni locali, per una sempre migliore valorizzazione delle
nostre produzioni DOP, DOC, IG e PAT".
In questo passaggio del programma di Governo vi sono due grandi
temi: da una parte i giovani, secondo i quali procediamo in base
alle regole del PSR e i bandi del PSR, ricordo che sono in fase
d'istruttoria le domande dell'ultimo bando del 6.1.1 e sarà poi
istituito un bando per i beneficiari che avrà un premio a scadenza
del 15 luglio nel 2023.
Sottolineo che nel CSR, quindi nella progettazione 2023-2027, i
nuovi imprenditori agricoli sotto i 40 anni avranno un premio che
potrà arrivare fino a un massimo di 70 mila euro e un'intensità di
aiuto che aumenta e arriva al 70%.
Quindi queste sono le iniziative che sono state messe in campo
in merito ai giovani ed è sicuramente un passo avanti che dovremo
poi meglio declinare e meglio definire nei vari bandi che andremo a
realizzare e a istruire.
Per quanto riguarda invece la questione delle produzioni locali,
credo che sia necessario, come lei ha ben fatto, partire dalla
discussione sulla mozione che abbiamo approvato all'unanimità
nell'ultimo Consiglio regionale.
È proprio dalla conoscenza del prodotto che andiamo a vendere,
dalla conoscenza della storia delle nostre tradizioni e del nostro
allevamento che possiamo partire per valorizzare il nostro
prodotto; perché lei lo ha detto, e lo avrei sottolineato anch'io,
non abbiamo la forza di soddisfare l'intero mercato, ma abbiamo
delle specificità che - se siamo in grado e siamo capaci dal
produttore in poi a valorizzare - sicuramente permettono un aumento
del prezzo e della valorizzazione molto importante.
Quindi credo che sia questo l'aspetto su cui dobbiamo
assolutamente lavorare.
Come Assessorato partecipiamo a diverse fiere, cito ad esempio
"Vinum" e "Vinitaly" ma anche "Cheese" e "Slow Food" o "La Foire du
Valais", ve ne sono anche altre organizzate invece direttamente
dall'Assessorato in sinergia con altri Assessorati o interamente
con i nostri Dipartimenti, come "Show Cooking", il "Marché au
Fort", il "Concorso dei Mieli Valle d'Aosta" o il "Modon d'Or".
In quest'ottica mi preme sottolineare l'importante
collaborazione con l'ente Fiera internazionale del tartufo, con la
quale collaboriamo per promuovere la fontina e il tartufo, ma non
solo; ovviamente è un accordo importantissimo per lo sviluppo e la
promozione dei nostri prodotti.
Infine vi è la possibilità e vi sono dei bandi previsti
dall'Assessorato che prevedono il rimborso del 70% delle spese in
capo alle aziende che decidono di partecipare a delle fiere e a
degli eventi promozionali per promuovere dei prodotti valdostani
all'esterno, quindi la Regione va a compensare il 70% delle spese
di competenza di queste aziende proprio per incentivare la
promozione del nostro prodotto, e credo che queste siano delle
politiche che vadano nella direzione che lei ha sottolineato.
Sicuramente possono essere migliorate, ma per migliorare dobbiamo
partire dalla conoscenza e dalla valorizzazione di quello che
abbiamo e di quello che siamo, perché credo - e vengo nel dettaglio
sull'aspetto invece del settore carne - che sia fondamentale andare
a specificare le caratteristiche della nostra razza, le
caratteristiche della nostra carne, perché solamente così possiamo
vendere il nostro prodotto.
Bisogna ricordare che vi è un problema anche legislativo a
livello europeo, perché la legislazione europea, nel settore della
carne, prevede l'obbligo di etichettatura per la carne fresca,
refrigerata e congelata, con le indicazioni relative ai paesi di
nascita, allevamento e macellazione dell'animale, mentre sui
prodotti trasformati a base di carne, tali indicazioni continuano a
non essere obbligatorie, e questo è sicuramente un aspetto che ci
mette in difficoltà, perché può, ovviamente, essere un problema se
tutto il lavoro che facciamo non viene riconosciuto
nell'etichettatura.
In tal senso bisogna riconoscere l'importante lavoro svolto da
AREV per andare a adottare il disciplinare di etichettatura
volontaria, che coinvolge quindi sia gli allevatori che i
macellatori locali e che ha permesso di far conoscere la nostra
carne valdostana.
Ovviamente dobbiamo continuare a lavorare in questo senso e
andare a rendere sempre più forte il rapporto tra produttori e
consumatori per sostenere la produzione a km 0, perché credo che
questo sia un aspetto fondamentale che ci permette sì di aumentare
il valore delle nostre carni ma anche di valorizzare i nostri
allevamenti, perché dobbiamo ricordare che quest'aspetto è sempre
più importante anche per compensare le notevoli difficoltà che gli
allevatori hanno durante tutto l'anno nella gestione delle loro
aziende.
Presidente -
Replica il consigliere Planaz.
Planaz (LEGA VDA) -
Alla sua prima risposta, se non
riesco, replico dopo visto che nelle due iniziative la mia prima
domanda era la stessa, perché tanto sia per il settore della carne
che quello del latte poi alla fine non è che ci siano delle grandi
differenze rispetto alla linea politica, perché tanto per le
problematiche nel nostro territorio, sia dal punto di vista di
tipologia di aziende o quant'altro, il fine resta sempre lo
stesso.
Mi ha indicato tutta una serie d'iniziative, forse non abbiamo
centrato ma non è questo che... Io avevo presentato
quest'iniziativa già a seguito della sua relazione il giorno che è
stato nominato Assessore e parlava, appunto, di valorizzazione.
Come ho anticipato prima, benissimo la valorizzazione... poi non
è che la mia opinione sia legge, però oggi forse ci troviamo in un
momento che, prima d'intervenire a fare della valorizzazione,
dovremmo prima pensare se abbiamo il prodotto.
Noi abbiamo il prodotto, valorizziamo il prodotto, spendiamo per
vendere il prodotto; se riscontriamo che negli ultimi anni
diminuisce la produzione di questo prodotto o quant'altro, bisogna
capire il motivo per cui determinate aziende hanno un calo di
produzione e poi andare a vedere se si può correre ai ripari, come
si è già fatto in passato: La soluzione a tutto non ci sarà, però
io oggi, prima di parlare di valorizzazione - che è sempre
importantissima la qualità, il benessere animale e tutti gli
aspetti che lei ha citato e che continuiamo a ripetere e forse
diventiamo anche un po' noiosi - ragionerei sulla carenza di
produzione di questo prodotto, infatti ci sono dei punti vendita
importantissimi, dei punti di riferimento importantissimi anche per
i turisti - e non sto a sottolineare i nomi adesso in quest'aula,
poi li valuteremo in sedi separate - che valutano di cessare la
vendita della carne valdostana perché hanno difficoltà a reperire
il prodotto.
Dal punto di vista del mercato, in generale - a livello
regionale, nazionale ed europeo - è aumentato il prezzo della
carne; anche se non migliorava come qualità, e lo vediamo anche
nelle carni sintetiche, è aumentata la richiesta perché è diminuita
l'offerta.
Noi dovremmo fare attenzione a questo aspetto, perché è inutile
che andiamo a valorizzare il prodotto e poi magari un'azienda non
riesce a produrre e deve chiudere e cambiare attività.
Bisognerebbe andare per step e dire: va bene, dobbiamo renderci
a occhio e croce conto di quant'è, tanto non abbiamo delle grosse
realtà, parliamo del nostro patrimonio zootecnico, siamo al di
sotto dei 27 mila capi... io conosco molte aziende fuori dalla
nostra regione in cui una sola persona ha più di 30 mila capi e
questi si chiamano - a volte, non sempre, perché non sempre lo sono
- allevamenti intensivi, però tanto per dare l'idea che siamo
talmente piccoli che potremmo agire come un'unica azienda e dare un
prodotto che poi sì che bisogna valorizzare al massimo e sempre
tenere alta l'attenzione sulla qualità e tutto.
Bisogna, però fare attenzione già al primo passaggio per capire
se per il produttore ci siano le condizioni - non dico ideali
perché sarebbe tanto - per avere in futuro una produzione di
qualità, perché se non abbiamo una produzione di qualità e manca il
valore economico per fare un prodotto di qualità, per la nostra
tipologia di piccole aziende con piccoli numeri i costi aumentano
tantissimo: se pensiamo che a un'azienda di 100 capi della pianura
magari serve solo un dipendente, noi qui magari ci troviamo ad
avere aziende di dieci capi con una persona che le deve accudire
per forza, di conseguenza è normale che il costo di produzione si
alzi tantissimo e poi quando ci approcciamo al mercato ci troviamo
ad avere delle difficoltà a cui noi dovremmo cercare di dare delle
risposte. All'altra risposta replico dopo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK