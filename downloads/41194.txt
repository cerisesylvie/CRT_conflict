Consiglio Regionale della Valle d'Aosta - Oggetto del Consiglio n. 364 del 5 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 364 del 5 febbraio 2019 - Resoconto
OGGETTO N. 364/XV - Interrogazione: "Stato di attuazione del
piano delle alienazioni immobiliari per il triennio
2018/2020".
Rollandin (Presidente)
- Passiamo al punto n. 12
all'ordine del giorno. Pour la réponse, la parole à l'Assesseur
Testolin.
Testolin (UV)
- L'interrogante chiede lo stato di
attuazione del piano di alienazione e valorizzazione immobiliare.
Con la legge di approvazione del bilancio n. 13 del 24 dicembre
2018 è stato approvato il nuovo piano delle alienazioni e
valorizzazioni immobiliari, elenco che individua i beni di
proprietà regionale non in uso e che si ritengono non strumentali
all'esercizio delle funzioni istituzionali della Regione. Con la
pubblicazione del piano delle alienazioni e valorizzazioni
immobiliari sul sito
online
della Regione chiunque può
prendere buona visione e comunicare alla struttura regionale
competente l'eventuale interesse per un bene specifico.
Riguardo alle attività poste in essere nel 2018 dalla struttura
regionale relativamente ai beni immobili inseriti nel piano delle
alienazioni e valorizzazioni immobiliari, vi riporto quanto segue:
in data 7 febbraio 2018 si è proceduto alla gara per la vendita di
11 unità immobiliari ubicate in Aosta e facenti parte dell'edificio
nominato Palazzo Ansermin in Porta Pretoria, ma la gara è andata
deserta. Si è proceduto poi alla vendita dei seguenti immobili
inseriti nel piano: Casa Rassat in
rue
Baillage al prezzo di
euro 541.000, terreni e fabbricati ubicati a Pré-Saint-Didier al
prezzo di euro 300.000 e una centralina idroelettrica nel comune di
Verres al prezzo di 2.397.000. Si è proceduto poi alla stipula di
concessioni per la valorizzazione dei seguenti immobili, che
richiedono importanti interventi di riqualificazione per poter poi
essere utilizzati correttamente, tra questi: la
salle de
gymnastique
in Piazza della Repubblica ad Aosta è
stata concessa alla DISVAL al fine di destinarla a soggetti con
disabilità, gli uffici ad Aosta in via Grand Eyvia sono stati
concessi all'ASIVA al fine di destinarli a sede della Casa degli
sport di montagna, alcuni locali in località Chavonne di Villeneuve
sono stati concessi alla Croce Rossa Italiana e altri all'Ente
Parco nazionale del Gran Paradiso, le iniziative che ho citato le
avevo anche seguite personalmente nel loro iter. Sono inoltre in
atto delle nuove iniziative per la concessione dei seguenti
immobili: la palestra in località Panorama a Châtillon, sempre
attribuendo al futuro utilizzatore tutti gli interventi
eventualmente necessari per il loro futuro utilizzo e l'utilizzo di
ulteriori locali in località Chavonne a Villeneuve. Riguardo alla
concessione gratuita ai Comuni dei beni inseriti nel piano, è stata
approvata, sempre lo scorso anno, dalla Giunta regionale la
concessione al Comune di Verrayes di una porzione residuale del
fabbricato della Casa dei nobili Saluard, mentre si attende la
formalizzazione di una richiesta per la concessione della Casa
dell'orologio da parte del Comune di Cogne, così com'è già stato
manifestato dallo stesso. È poi pronta una gara per la vendita di
20 immobili - per i quali si è in possesso della relazione
descrittivo-estimativa - ubicati nei comuni di Châtillon, Cogne,
Gignod, La Thuile, Perloz, Pollein, Pont-Saint-Martin,
Pré-Saint-
Didier
, Valtournenche e Verrès, che si
intende pubblicare a breve e penso che sarà pubblicata entro la
fine di febbraio. Si intende poi procedere a una nuova gara
relativa alle unità immobiliari di Palazzo Ansermin. Inoltre,
relativamente a due immobili, si è in attesa di verifiche e di
approfondimenti di carattere urbanistico prima di procedere alla
loro dismissione o valorizzazione.
Per quanto riguarda il secondo quesito, che è più specifico:
"
quali siano, nello specifico, le azioni intraprese per la
valorizzazione o l'alienazione
..." del fabbricato tiro a volo,
sito in località Piole a Saint-Vincent, dopo una manifestazione di
interesse non andata a buon fine, sono state approfondite alcune
problematiche di carattere urbanistico, in parte in seguito risolte
dal Comune di Saint-Vincent, seppur tardivamente rispetto ai tempi
utili a concretizzarne a suo tempo la vendita, con l'inserimento
nel piano regolatore della destinazione dell'area ad attività
pubbliche di servizio o di pubblico interesse, così come a
tutt'oggi quest'area è classificata. Le attuali condizioni
dell'immobile, che deve essere completamente ristrutturato, non
consentono un possibile utilizzo da parte dell'Amministrazione
regionale. Alcuni interessamenti si erano manifestati in merito
all'area, ma poi non sono sfociati in una reale e proficua
trattativa.
Ciò detto, è intenzione dell'Amministrazione procedere nei
prossimi mesi prioritariamente con la valutazione della messa in
vendita del fabbricato e dell'ampia area circostante tramite un
bando e previa redazione della necessaria perizia al fine della sua
valutazione per poter essere poi bandito.
Presidente
- Per la replica, la parola al collega
Manfrin.
Manfrin (LEGA VDA)
- Ringrazio l'Assessore per le
informazioni fornite, da quello che ho potuto comprendere nella
risposta relativamente all'ultimo immobile, mi pare che sia stato
inserito un vincolo da parte del Comune di Saint-Vincent per
l'utilizzo pubblico, è corretto? Assessore, mi può fare un cenno?
Perfetto... se però è stata definita una zona con quelle
caratteristiche, quindi pubblico servizio, se si va ad alienare a
un privato, ci sarà una situazione che va risolta in quel senso,
dovrà svolgere un servizio pubblico...
(interruzione di un Consigliere, fuori microfono)
... è ormai una
vexata quaestio
parlare del tiro a volo
di Saint-Vincent, una struttura già nata vecchia ai tempi, una
struttura che ha accumulato tutta la vetustà dell'inutilizzo e
dell'inutilità peraltro, pareva dovesse essere riconvertita mille
volte ad altre attività, pareva dovesse essere riadattata per
attività sportive collegate a quel tipo di struttura, ma tutto
questo, come adesso apprendo, non avverrà. Il Comune di
Saint-Vincent pareva avesse fatto degli interventi nel merito e che
ci fossero state delle manifestazioni di interesse, manifestazioni
che sono state confermate ad oggi anche dall'Assessore, ma che non
si sono concretizzate, quindi ad oggi abbiamo una struttura
completamente abbandonata e che necessita di diversi interventi
affinché possa essere resa utilizzabile. Delle decisioni saranno
prese, sono state indicate anche delle date piuttosto ravvicinate e
quindi verificheremo che questa struttura, che ormai dagli anni
Settanta continua a dare problemi, e precisamente nel 1973...
vedremo se ci sarà una soluzione definitiva o se per l'ennesima
volta saranno soltanto promesse.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK