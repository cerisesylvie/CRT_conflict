Consiglio Regionale della Valle d'Aosta - Oggetto del Consiglio n. 2016 del 23 maggio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
EDILIZIA
Centri storici
Precedente
Successivo
Resoconto integrale del dibattito dell'aula
Oggetto del Consiglio n. 2016 del 23 maggio 2001 - Resoconto
OGGETTO N. 2016/XI Interventi di recupero architettonico
della ex Caserma Challand in Comune di Aosta.
(Interpellanza)
Interpellanza Premesso:
- che l’ex Caserma Challand, sita in piazza
Roncas ad Aosta sede del Museo Archeologico regionale,
nell’ala nord in proprietà del Comune di Aosta è in
evidente degrado ed abbandono;
- che sarebbe auspicabile, oltre ad un intervento di recupero
architettonico, l’integrazione funzionale
dell’ala nord con il restante corpo sede
museale;
i sottoscritti Consiglieri regionali
Interpellano
l’Assessore all’Istruzione e
Cultura per sapere:
1) se condivida l’ipotesi di estendere
nell’ala nord dell’ex Caserma
Challand, la sede museale, ed in caso affermativo, quali iter e
tempistiche prevede;
2) se sono stati intrapresi contatti con
l’Amministrazione comunale della città di Aosta per
il recupero architettonico e funzionale di tale porzione
d’immobile.
F.to: Frassy - Lattanzi - Tibaldi
Président
La parole au Conseiller Frassy.
Frassy (FI) Non è sicuramente un caso, Assessore, che nella
medesima adunanza del Consiglio ben due iniziative abbiano ad
oggetto la Piazza Roncas; evidentemente quella piazza è un elemento
importante della riqualificazione urbanistica del capoluogo
regionale, tant’è che due iniziative hanno ad
oggetto questo importante punto del centro storico cittadino.
Nell’interpellanza che il nostro gruppo presenta,
più che la piazza nel suo insieme, affronta quelli che sono i
destini dell’ala nord dell’ex caserma
Challand, che ospita attualmente la sede del Museo archeologico
regionale. Sappiamo, e infatti lo scriviamo nel corpo
dell'interpellanza, che mentre la sede museale è proprietà
regionale, l’ala nord è proprietà
dell’amministrazione del Comune di Aosta.
Questo però riteniamo che non sia un buon motivo per ignorare
qualsiasi ragionamento che tenda al recupero in quanto tale di
quella porzione di fabbricato, a un recupero di decoro della
piazza, a un recupero di decoro della stessa sede museale
recentemente ristrutturata e restaurata, e (perché no?) ad un
asservimento funzionale di quella porzione di fabbricato a quella
che è la sede museale.
Ricordo, ma sono cose che l’Assessore sicuramente
conosce, che l’iter di quel museo è una storia
infinita, nel senso che la prima delibera di Giunta - almeno la
prima delibera che ho trovato, può darsi che altre mi siano
sfuggite - risale al 30 aprile 1975 ed era una delibera per la
ristrutturazione dell’ex caserma Challand.
Ovviamente era una ristrutturazione limitata alla porzione in
proprietà dell’Amministrazione regionale.
A fine 1992 è stato aperto il museo, che consta di due sale al
piano terreno; il primo piano è dedicato alle mostre e così
parzialmente il secondo piano, gli uffici sono collocati in una
parte del secondo piano e in parte del terzo piano. Perciò la
definizione di "Museo regionale" non trova poi quegli ampi spazi
che meriterebbe la definizione di "Museo regionale", in quanto il
museo è relegato al piano terreno.
Non escluderei, di conseguenza, che possa essere interessante
prevedere un ampliamento degli spazi espositivi
nell’ala nord, che sicuramente ha superfici
interessanti. E allora vorrei capire se l’Assessore
condivide innanzitutto questa ipotesi, che è un'ipotesi sulla quale
possono seguire eventualmente altri ragionamenti; nel caso in cui
la condivida, che tipo di percorsi ritiene di delineare per
concretizzarla.
E poi vorremmo anche sapere, al di là che questa ipotesi sia o
meno condivisa, se non ritenga che sia interesse
dell’Amministrazione regionale, proprio per
l’immagine che si dà al turista di un museo che
sembra essere ristrutturato in parte, perché è difficile far capire
che quella fetta di stabile appartiene a un’altra
proprietà e di conseguenza non lasciare l’immagine
di un'amministrazione che ha finito i soldi e che non è riuscita a
completare la ristrutturazione, perciò, dicevo, anche se
l’Assessore non dovesse condividere
l’ipotesi dell’ampliamento museale,
se non ritenga comunque opportuno prendere dei contatti con
l’Amministrazione comunale per capire come e quando
verrà ridato decoro a quella facciata, che insiste su un complesso
monumentale e su una piazza storica.
Voglio anche ricordare che non è peregrina
l’ipotesi di una cessione di proprietà o
semplicemente di una permuta. Beni importanti come la Torre dei
Signori di Sant’Orso in Aosta o immobili
interessanti da un punto di vista funzionale, come lo stabile
dell’ex OMNI, sono stati oggetto di permuta fra le
due amministrazioni, quella regionale e quella del comune di Aosta,
perciò non è da escludere a priori che anche questa parte di
fabbricato possa rientrare in un'ottica di permuta, proprio per
ridare decoro all’intero immobile.
Queste sono le questioni che poniamo
all’attenzione dell’Assessore e sulle
quali gradiremmo avere delle risposte possibilmente precise ed
esaustive.
Président
La parole à l’Assesseur à
l’éducation et à la culture, Pastoret.
Pastoret (UV)
Je remercie le Conseiller Frassy pour avoir
fait une partie de chronique historique quant à cet immeuble, ce
que je ne me suis pas préparé à faire, car les questions posées
dans l’interpellation sont deux et
c’est à ces deux questions que je vais répondre.
Première question:
"se condivida l’ipotesi di
estendere nell’ala nord dell’ex
Caserma Challand, la sede museale, ed in caso affermativo, quali
iter e tempistiche prevede;".
La réponse est affirmative, je
partage l’hypothèse d’élargir
l’actuel siège du musée et aussi celle de restaurer
cette partie d’immeuble, qui ne montre pas un bel
aspect sur la Place Roncas. Mais comme vous l’avez
dit, l’immeuble appartient à la Commune
d’Aoste et il est nécessaire que la commune cède cet
immeuble à l’Administration régionale. Les temps de
ces décisions et de ces choix ne nous appartiennent pas, je ne suis
donc pas à même de fournir des prévisions, car il est évident
qu’il s’agit de questions afférentes
la commune et les décisions donc par rapport à ses propriétés lui
appartiennent entièrement.
Pour ce qui est de la deuxième question:
"se sono stati
intrapresi contatti con l’Amministrazione comunale
della città di Aosta per il recupero architettonico e funzionale di
tale porzione d’immobile"
, plusieurs requêtes
ont été adressées, au moins de ma part, au cours de ces dernières
années à la Commune d’Aoste, pour transférer cette
propriété à l’Administration régionale, ou pour
l’échanger avec d’autres propriétés
régionales.
Après les élections municipales de juin 2000, le nouveau Syndic
de la ville d’Aoste a été sollicité de ma part à
manifester sa volonté de céder cet immeuble à la Région, qui
pourrait ainsi en compléter la restauration et
l’utiliser. Mais je dois rappeler que cette décision
est du ressort du Syndic et de la municipalité, et il nous nous
reste qu’attendre que ceux-ci assument formellement
des décisions en ce sens.
Président
La parole au Conseiller Frassy.
Frassy (FI) Mi rallegro per la condivisione della prospettiva,
in quanto mi sembra di aver capito che l’Assessore
condivida l’ipotesi che abbiamo formulato di
estendere ed ampliare la sede museale in quella parte di immobile,
perciò mi rallegro di questa comunione di intenti.
Rimango però perplesso, Assessore, sulla rassegnazione che
trapela dalla sua risposta. Perché dico questo? Perché soprattutto
se c’è stata una risposta affermativa da parte del
Sindaco della città di Aosta a questa ipotesi, penso che la parte
che ha più interesse a chiudere l’ipotesi sia
l’Amministrazione regionale, in quanto sarà
quest’ultima che dovrà ridare un certo decoro
all’immobile e paradossalmente
l’Amministrazione comunale potrebbe avere un
interesse altrettanto impellente a percepire la contropartita della
cessione di questo immobile.
Perciò penso che a questo punto, Assessore, dovrebbe essere un
po' meno rassegnato e più diligente nel portare a compimento
l’ipotesi condivisa, alla luce della disponibilità
espressa da parte dell’Amministrazione comunale. Si
tratta semplicemente tra due contraenti di trovare il modo e il
momento in cui definire l’accordo preliminare, che
mi sembra essere stato esternato dalle due amministrazioni.
Allora io inviterei l’Assessore a dare seguito
coerentemente a quanto ha detto agli intendimenti, perché a questo
punto dobbiamo mettere l’Amministrazione comunale
nelle condizioni di chiudere questa partita. Perciò auspico che il
tempo che è stato necessario, e forse è un tempo esagerato, per
portare il museo ad una prima fase embrionale, perché è ancora
"embrionale" questo museo, non debba essere utilizzato per far
decollare anche l’ampliamento
dell’ala nord.
Perciò auspichiamo che nel volgere di qualche mese
l’Assessore riesca a concretizzare questo accordo, e
comunque saremo di stimolo all’agenda
dell’Assessore e saremo di stimolo attraverso il
nostro gruppo comunale all’Amministrazione comunale,
affinché questa vicenda si possa chiudere in quello che è
l’interesse pubblico, ovvero che ci sia un maggior
decoro della piazza e un utilizzo reale di quegli spazi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK