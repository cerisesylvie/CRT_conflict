Consiglio Regionale della Valle d'Aosta - Oggetto del Consiglio n. 352 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 352 del 29 giugno 1982 - Resoconto
OGGETTO N. 352/VII - TRATTATIVE PER L'ACQUISTO DA PARTE
DELL'AMMINISTRAZIONE REGIONALE, DEL CASTELLO DENOMINATO "BARON
GAMBA" SITO IN FRAZIONE BREIL DEL COMUNE DI CHATILLON
(Interpellanza).
PRESIDENTE:
Do lettura dell'interpellanza presentata dai
Consiglieri Maquignaz e Lustrissy:
INTERPELLANZA
VENUTI A CONOSCENZA che il Comune di Châtillon da tempo ha
proposto l'acquisto da parte dell'Amministrazione regionale del
Castello denominato "Baron Gamba" sito in frazione Breil del Comune
di Châtillon;
TENUTO CONTO dell'importanza che l'acquisizione di detta
proprietà potrebbe rivestire non solo per il Comune di Châtillon,
per la Comunità Montana del Marmore, ma anche per la Valle d'Aosta
tutta, in quanto il castello, ancora in buono stato di
conservazione, per la sua ubicazione in una zona panoramica, per
essere inserito in un ampio parco naturale, ricco di vegetazione
pregiata, potrebbe essere destinato a luogo di svolgimento di
attività culturali ed artistiche varie;
CONSIDERATO CHE l'intero complesso costituisce un patrimonio
di raro valore forse unico in Valle d'Aosta,
INTERPELLANO
la Giunta regionale per conoscere:
a) lo stato della trattativa per l'acquisto da parte della
regione dell'immobile in questione;
b) se la Giunta regionale intende concludere in tempi brevi
le trattative di cui sopra onde consentire la acquisizione alla
regione di
un
immobile che potrà essere utilizzato per lo
svolgimento di attività culturali varie nell'interesse della
Comunità valdostana tutta.
PRESIDENTE:
Ha chiesto di illustrare l'interpellanza il
Consigliere Maquignaz; ne ha facoltà.
MAQUIGNAZ - (DP):
E' destino che oggi si parli
continuamente del Comune di Châtillon; comunque, noi abbiamo
presentato quest'interpellanza per conoscere lo stato delle
trattative, se queste esistono, per l'acquisizione dell'immobile
denominato Castello "Baron Gamba", sito nel Comune di Châtillon, ed
anche per sottolineare l'importanza che l'acquisizione di questo
castello potrebbe rivestire, non solo per la regione, ma anche per
il Comune di Châtillon e per la Comunità Montana del Marmore.
Ricordo brevemente che si tratta di un immobile in buono stato
di conservazione, dotato di un parco naturale bellissimo, ricco di
vegetazione e di piante secolari, quindi rappresenta un patrimonio
di grosso interesse per la Valle d'Aosta. Ricordo anche che il
Comune di Châtillon, con una lettera del 17.6.1982, ha sottolineato
la validità di detta acquisizione, sia in prospettiva regionale che
comunale ed ha invitato codesta amministrazione a voler concludere
positivamente la trattativa.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
Concordo sulla necessità di assicurare
al patrimonio regionale l'immobile in questione.
Le trattative sono praticamente concluse e spero di poter
inserire l'acquisto del Castello "Baron Gamba" nell'ordine del
giorno dell'adunanza del Consiglio, fissata per i giorni 12, 13 e
14 luglio.
In quell'occasione, ad ogni modo, farò presente come, restando
ferma la validità dell'acquisto, poiché le scuderie e la casa del
custode sono in ottimo stato e facilmente utilizzabili, il revival
del "Baron Gamba" porrà invece dei problemi.
PRESIDENTE:
Ha chiesto di parlare il Consigliere
Maquignaz; ne ha facoltà.
MAQUIGNAZ - (DP):
Ringrazio il Presidente della Giunta
per la buona notizia ed invito la Giunta a voler tenere in
considerazione la possibilità, quando si dovrà decidere la
destinazione dell'immobile, di tener conto, eventualmente, anche
delle esigenze che potrà avere il Comune di Châtillon, in modo
particolare la Comunità Montana del Marmore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK