Consiglio Regionale della Valle d'Aosta - Oggetto del Consiglio n. 925 del 12 dicembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 925 del 12 dicembre 1989 - Resoconto
OGGETTO N. 925/IX - PROSECUZIONE DELLA TRATTAZIONE DELLE
LEGGI DI BILANCIO PER IL 1990.
DOLCHI (Vicepresidente del Consiglio):
La Presidenza, se
volete in base all'esperienza che ha in proposito, vi fa la
seguente proposta: invece di esaminare gli articolati delle leggi
n. 126 e 127, ed interrompere le votazioni ogniqualvolta negli
articoli si trova un riferimento all'allegato A, all'allegato B o
agli allegati che sono agli articoli 1, 2 e 14 della legge, vi
propone di prendere il libro rosso (senza alcuna allusione), in
modo da esaminare prima gli allegati.
E' ovvio che io faccio la proposta di programma di lavoro e non
dico oggi o domani. E' implicito che solo domani si arriverà ad
esaminare la convenzione che avete testé iscritto all'ordine del
giorno. Quindi io non vi dico quando, ma vi dico che secondo me
sarebbe opportuno procedere con questa scaletta:
esame degli allegati, dichiarazione di voto, votazione degli
articolati delle leggi n. 126 e 127.
Seguendo questa linea di condotta, il Consiglio non ha da
interrompere le votazioni per esaminare gli allegati e, a mio
avviso, può procedere in modo più ordinato ed anche più
spedito.
Ci sono obiezioni a tale modo di procedere?
Bene, allora procediamo all'esame degli allegati del libro che
contiene il bilancio di previsione per l'anno finanziario 1990 ed
il bilancio di previsione pluriennale per gli anni finanziari
1990/1992. In questo modo, lo ripeto, si potranno poi votare di
seguito tutti gli articoli delle leggi n. 126 e 127.
Secondo la prassi, il Segretario di turno leggerà i titoli ed il
numero delle pagine, mentre i Consiglieri che hanno da porre dei
quesiti o da chiedere dei chiarimenti sono invitati ad
interromperlo, indicando l'argomento su cui intendono
intervenire.
Si dà atto che alle ore 18,58 assume la Presidenza il
Vicepresidente Beneforti.
PRESIDENTE:
Sulla pagina 7 ha chiesto la parola il
Consigliere Mafrica; ne ha facoltà.
MAFRICA (PCI):
Intervengo in merito al totale delle
entrate dei tributi erariali.
L'Assessore Voyat diceva che è stata pubblicata la legge del
Trentino-Alto Adige con la quale viene riconosciuta a quella
Regione la possibilità di avere entrate sostitutive qualora le
normative italiane o internazionali provochino una diminuzione
delle entrate. Io vorrei capire se si tratta di un orientamento, di
una proposta o di un'ipotesi. Infatti, per concordare il riparto
fiscale nei termini che hanno consentito alla Regione di avere i
vantaggi di cui abbiamo discusso, ci sono voluti decenni. Nello
statuto era previsto che l'ordinamento finanziario della Regione
dovesse essere realizzato entro qualche anno, ma solo nel 1981 si è
arrivati alla definitiva attuazione di questa parte dello
statuto.
Ora io ho questa preoccupazione: se è intendimento della Giunta
proporre oggi al Parlamento una revisione del riparto, pur con
l'obiettivo di andare a garantirsi rispetto ad una certa
eventualità, bisogna tener presente anche il rischio che, mettendo
nelle mani del Governo o del Parlamento questo strumento, non ne
venga poi fuori qualche danno, magari superiore a quello che
vorremmo invece evitare.
Visto che l'Assessore ha fatto due volte riferimento alla legge
di riparto fiscale della Regione Trentino-Alto Adige, vorrei capire
il senso ed il significato della sua esposizione.
PRESIDENTE:
Ha chiesto la parola l'Assessore alle Finanze,
Voyat; ne ha facoltà.
VOYAT (UV):
Riferendomi all'articolo 6 della legge, appena
approvata, sul riparto della Regione Trentino-Alto Adige, intendevo
dire che è stato riconosciuto il principio che una regione non può
fare a meno di queste entrate. Pertanto, se per caso una di esse
viene modificata, se ne deve trovare un'alternativa per garantire
alla regione un certo gettito. Il principio stabilito da
quell'articolo 6 si riferisce proprio all'IVA da importazione della
Regione Trentino-Alto Adige e credo che, qualora fosse necessario,
anche noi potremmo agganciarci a quel principio.
PRESIDENTE:
Sulla pagina 36 ha chiesto la parola il
Consigliere Mafrica; ne ha facoltà.
MAFRICA (PCI):
Mi riferisco in particolare al capitolo
12350 ("Fondo per il prelievo di somme eccedenti"). Visto che si
tratta della parte "entrata", vorrei capire come mai ci sono ancora
29,5 miliardi. Abbiamo forse versato delle somme che dobbiamo
ancora recuperare?
PRESIDENTE:
Ha chiesto la parola l'Assessore alle Finanze
Voyat; ne ha facoltà.
VOYAT (UV):
Sì, sono delle somme già quasi riscosse, ma
non ancora interamente versate, e che si riferiscono ad anni
precedenti ed esattamente al 1986 e al 1987.
PRESIDENTE:
Sulla pagina 22 ha chiesto la parola il
Consigliere Martin; ne ha facoltà.
MARTIN (ADP):
Intervengo in particolare sul capitolo
22870, nel quale non ci sono più residui, ma non c'è nulla neanche
nell'assestato, e ciò significa che il capitolo è completamente
vuoto; in competenza, però, ci sono 500 milioni. Chiedo allora se
non ci sono o se si prevede che non ci siano più domande da parte
degli enti locali per la costituzione di un patrimonio immobiliare,
oppure se non si ha più intenzione di finanziare questo capitolo,
perché mi pare che 500 milioni siano veramente molto pochi per
fronteggiare le domande presentate nel corso degli anni dai vari
comuni.
PRESIDENTE:
Ha chiesto la parola l'Assessore Voyat; ne ha
facoltà.
VOYAT (UV):
Si ritiene che quella somma sia sufficiente,
anche perché in quel capitolo non c'era nulla neanche nell'anno
precedente.
PRESIDENTE:
Sulla pagina 51 ha chiesto la parola il
Consigliere Martin; ne ha facoltà.
MARTIN (ADP):
Intervengo in particolare sul capitolo
29355, per chiedere all'Assessore Perrin se sono già stati
costituiti gli organi sociali previsti dalla legge istitutiva del
Parco del Mont Avic ed eventualmente come è costituito il consiglio
di amministrazione.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Les organes ne sont pas encore officiellement
constitués puisque nous n'avons pas encore les réponses de tous les
groupes qui doivent désigner autonomement leurs membres. Le groupe,
par exemple, des propriétaires des terrains concernés par le Parc,
a nommé son représentant. La Commune de Champdepraz, qui a droit à
trois représentants, deux nommés par la majorité et un nommé par la
minorité du Conseil, devait tenir ces derniers jours le Conseil
pour nommer les représentants. Leurs noms n'ont pas encore été
signalés. Les associations naturalistes ont envoyé leur réponse.
Nous, nous trouvons face à deux noms différents. Il n'y a pas eu
une réponse unitaire donc il faudra choisir. Dès que nous aurons
les représentants de la Commune nous pourrons procéder à la
nomination.
PRESIDENTE:
Sulle pagine 95 e 96 ha chiesto la parola il
Consigliere Mafrica; ne ha facoltà.
MAFRICA (PCI):
Nelle pagine 95 e 96 si parla di trasporti.
Siccome in questo caso mancano i finanziamenti che ordinariamente
erano previsti come trasferimenti dallo Stato, vorrei chiedere se
la somma stanziata, pari a complessivi 500 milioni (capitolo
38051), sarà sufficiente a coprire le esigenze di investimento del
settore dei trasporti.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (ADP):
Quella cifra è solo indicativa, perché nel
corso dell'anno saranno valutate le esigenze del settore.
PRESIDENTE:
Sulla pagina 126 ha chiesto la parola il
Consigliere Mafrica; ne ha facoltà.
MAFRICA (PCI):
Per le strutture scolastiche è previsto un
investimento di 4,5 miliardi. Poiché non mi pare che in questa
somma sia compresa la costruzione del collegio ex Brambilla di
Verrès, vorrei capire se quel progetto comincerà ad essere
realizzato nel corso del 1990 o se ci sarà uno slittamento.
PRESIDENTE:
Ha chiesto la parola l'Assessore alla Pubblica
Istruzione, Viérin; ne ha facoltà.
VIERIN (UV):
Le Gouvernement a chargé un expert de
préparer le projet définitif. L'expert a déjà pris contact avec les
responsables scolaires, des travaux publics et de la municipalité
de Verrès, afin de mieux cibler ce projet. Parallèlement avec la
présentation du projet une modification du plan d'urbanisme est
également prévue. Toutes ces procédures achevées, on pourra donner
cours aux appels d'offre et donc à l'exécution des travaux.
4,5 milliards sont prévus comme fonds de compétence du budget
1990, mais nous pouvons compter aussi sur des restes à payer de 1,5
milliard. On a donc la disponibilité budgétaire pour une première
intervention, mais nous devons attendre que toutes les procédures,
sous l'aspect administratif de variation au plan d'urbanisme et
l'approbation du projet, soient définies.
PRESIDENTE:
Sulle pagine n. 146 e 147 ha chiesto la parola
il Consigliere Mafrica; ne ha facoltà.
MAFRICA (PCI):
Vorrei qualche spiegazione sull'enorme
massa di fondi di riserva, in particolare sui 30 miliardi per i
residui perenti, nonché su quelli per le spese obbligatorie e su
quelli per le spese impreviste. Mi riferisco ai capitoli 50750 e
50800 della pagina 146 ed ai capitoli 50805 e 50810 della pagina
successiva.
PRESIDENTE:
Ha chiesto la parola l'Assessore alle Finanze,
Voyat; ne ha facoltà.
VOYAT (UV):
I fondi di riserva vengono tenuti alti, ma
sempre tenendo conto del modo in cui è impostato il bilancio: se
quest'ultimo viene predisposto con degli stanziamenti piuttosto
giusti, è ovvio pensare che nel corso dell'anno si dovranno
fronteggiare degli imprevisti con conseguenti finanziamenti.
In merito ai 30 miliardi della pagina 147, che costituiscono il
fondo maggiore, dobbiamo dire che quest'anno, con l'ultima aggiunta
di venerdì, abbiamo già speso oltre 24 miliardi, per cui non avremo
più alcuna disponibilità. Si è ritenuto opportuno aumentare tali
fondi per il 1990, perché essi sono necessari per rimpinguare quei
capitoli che risulteranno deficitari.
PRESIDENTE:
Sull'allegato 8 ha chiesto la parola il
Consigliere Mafrica; ne ha facoltà.
MAFRICA (PCI):
Vorrei intervenire in realtà sulla pagina
7, perché pensavo che si procedesse allegato per allegato. In
quella pagina ci sono 100 milioni per "Interventi finanziari per le
politiche giovanili e gli scambi socioculturali". Ora io credo che,
essendo stata approvata da poco la legge, gli enti locali
avanzeranno tutta una serie di progetti in questo settore, per cui
vorrei chiedere alla Giunta se questo fondo globale di 100 milioni
potrà essere consistentemente aumentato, perché potrebbe anche
capitare che questi 100 milioni vengano utilizzati per un solo
progetto.
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce; ne ha facoltà.
LANIECE (DC):
Senz'altro, perché quella cifra è stata
messa solo come memoria. Per cui, visto che come Esecutivo abbiamo
presentato una legge apposita, cercheremo di approvare i progetti
che perverranno nel corso del 1990.
PRESIDENTE:
Colleghi Consiglieri, abbiamo finito l'esame
degli allegati e siamo alle dichiarazioni di voto.
Il Consiglio vuole rinviare a domani mattina le dichiarazioni di
voto e le votazioni finali?
Allora, se non ci sono obiezioni, di chiaro chiusi i lavori, che
saranno ripresi domattina alle ore 9,30.
La seduta è tolta
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK