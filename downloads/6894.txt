Consiglio Regionale della Valle d'Aosta - Oggetto del Consiglio n. 1397 del 26 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1397 del 26 giugno 1985 - Resoconto
OGGETTO N. 1397/VIII - POTENZIAMENTO DELL'UFFICIO PREPOSTO
ALLA CONCESSIONE DI FINANZIAMENTI NEL SETTORE DELL'EDILIZIA
RESIDENZIALE. (Interrogazione).
PRESIDENTE
: Do lettura dell'interrogazione presentata dai
Consiglieri Pascale, Torrione e Breuvé:
INTERROGAZIONE
Il Regolamento regionale n. 1 per l'attuazione della L.'R.'
28.'12.'1984, n. 76 relativo alla concessione di finanziamenti a
favore di privati nel settore dell'edilizia residenziale si poneva,
tra l'altro, l'obiettivo di snellire sensibilmente i tempi
procedurali e prevede, all'art. 20, l'approvazione della
graduatoria da parte della competente Commissione entro giorni 30
dalla data di scadenza di ogni trimestre.'
Il primo trimestre scade il prossimo 30 giugno e si presume
che le domande presentate saranno almeno un migliaio: tali domande,
prima ancora di essere approvate dalla Commissione prevista
all'art.
»
22 del Regolamento, che peraltro allo
stato attuale non risulta neppure costituita, vanno istruite
dall'Ufficio Casa dell'Assessorato ai Lavori Pubblici che deve
anche procedere a tutti i necessari sopralluoghi e perizie
tecniche.»
Ma l'Ufficio Casa dell'Assessorato ai Lavori Pubblici che deve
occuparsi anche dell'edilizia per sovvenzioni statali ed è in
ritardo persino con i decreti per l'assegnazione dei mutui previsti
dalla vecchia legge 31/1983, si compone ormai da troppo tempo di un
solo funzionario, sprovvisto anche di segretaria - dattilografa, e
che nel mese di luglio sarà assente per ferie.»
Alla luce di tali considerazioni i sottoscritti Consiglieri
regionali del Gruppo Socialista
INTERROGANO
l'Assessore ai Lavori Pubblici al fine di conoscere:
a) come e quando intende provvedere a quel potenziamento
dell'Ufficio Casa più volte sollecitato e promesso in questo
Consiglio;
b) come pensa di poter rispettare la scadenza di giorni 30
prevista dall'art.' 20 del Regolamento per l'approvazione della
graduatoria del primo trimestre, dal momento che proprio in questi
gg. 30 l'Ufficio Casa rimarrà praticamente chiuso.»
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
L'interrogazione dei Consiglieri del
Gruppo Socialista riguarda un problema che, in quanto Assessorato
ai Lavori Pubblici, abbiamo già affrontato.
Nelle premesse dell'interrogazione si dice giustamente che il
regolamento prevede l'approvazione della graduatoria da parte della
competente Commissione entro 30 giorni dalla data di scadenza di
ogni trimestre. Effettivamente il l° trimestre scade fra qualche
giorno e le domande sono molte, anche se non so se siano prossime
al migliaio così come è scritto. C'è una inesattezza però: non è
vero che i sopralluoghi e le perizie tecniche devono essere fatte
prima della graduatoria, vengono fatte dopo, contestualmente al
corso dei lavori di costruzione o per la verifica di alloggi in
acquisto, per vedere se hanno effettivamente le caratteristiche
indicate dai richiedenti. Per la verità, o'è anche un'altra
inesattezza, là dove si dice che "l'Ufficio Casa dell'Assessorato
ai Lavori Pubblici si compone ormai da troppo tempo di un solo
funzionario"; l'ufficio si è composto per molto tempo di un solo
funzionario e di una segretaria, mentre da venti giorni si compone
di questo funzionario più altri due e più una segretaria che ne
sostituisce una malata. Quindi l'Assessorato e la Giunta hanno
provveduto a rinforzare l'ufficio proprio per essere pronti a
rispondere alle incombenze che la nuova legge porterà ed alle
giuste esigenze dei cittadini.
Detto questo sulle premesse, penso che la risposta sia
consequenziale: al punto a) infatti ho appena dato risposta; al
punto b) il problema è superato perché se un funzionario è in
ferie, ce ne sono altri due più una segretaria che lavorano. Ad
ogni modo, sto seguendo giorno per giorno il problema dell'Ufficio
Mutui proprio per poter far fronte alle richieste dei cittadini.
Non solo ci sarà questo tipo di potenziamento, ma contiamo anche di
potenziare l'ufficio dal punto di vista dell'informatica, cioè di
non usare più montagne di carta, ma riuscire a raccogliere il tutto
in un sistema più intelligente che permetta di dare risposte in
tempi reali, per poter rispettare al massimo i 30 giorni che nella
legge sono previsti.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Quando avevo presentato questa
interrogazione, l'Ufficio Casa si componeva ancora di un solo
funzionario, quindi vedo che presentare interpellanze o
interrogazioni serve un po' a sollecitare l'Amministrazione ad
adempiere ai propri compiti.
So che effettivamente negli ultimi tempi sono stati aggiunti
altri due funzionari che però devono continuare ad occuparsi del
loro vecchio lavoro,mi pare che riguardi gli espropri, per cui
continuano a fare il loro lavoro e contemporaneamente sono aggiunti
a questo ufficio. Non credo che questo sia sufficiente per
potenziare l'Ufficio Casa di un Assessorato regionale, perché i
compiti sono molteplici sia riguardo l'edilizia residenziale
pubblica, sia con riferimento a tutte queste nuove incombenze
previste dalla L.R. del 1984. Il fatto che i sopralluoghi e le
perizie tecniche possano essere fatte dopo può anche essere vero,
però andranno comunque fatte, e andranno fatte proprio dall'Ufficio
Casa dell'Assessorato; se in precedenza, in base alla vecchia legge
sulla casa nel 1983, erano fatte dalle banche, adesso, con i mutui
concessi dalla Finaosta, devono essere espletate dall'Ufficio
Casa.
Quindi il problema a mio avviso rimane, occorre un potenziamento
ben più consistente che sarà attuato quando il nuovo organico
regionale potrà essere completato, ma saranno comunque dei tempi
lunghi, e nel frattempo credo che l'Assessorato non sia
assolutamente in grado di espletare quelle scadenze previste nel
regolamento, per cui la risposta non mi soddisfa molto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK