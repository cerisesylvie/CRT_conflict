Consiglio Regionale della Valle d'Aosta - Oggetto del Consiglio n. 605 del 26 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 605 del 26 novembre 1981 - Resoconto
OGGETTO N. 605/81 - NOTIZIE CONCERNENTI L'ITER DELLA LEGGE
SULL'ORDINAMENTO FINANZIARIO DELLA REGIONE.
Presidente
- Per mozione d'ordine ha chiesto di parlare
il Consigliere Pedrini, ne ha facoltà.
Pedrini (IPLI)
- Corrono voci di un certo trambusto a
Roma sul nostro riparto, vorremmo saperne qualcosa.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Oggi è esattamente un mese da quando, il
27 ottobre, è stato approvato alla Camera il D.L. sul riparto
fiscale, ed il Presidente della Repubblica ha trenta giorni di
tempo da quella data per decidere di apporre o non la sua firma sul
D.L..
Poiché non si sa ancora niente di preciso sull'iter della legge
sull'ordinamento finanziario, propongo che si sospenda la
discussione già iniziata sulla variazione del bilancio, iscritta la
punto 22 bis dell'o.d.g. e che la si riprenda quando si avranno
notizie più sicure in merito.
Presidente
- Ha chiesto di parlare l'Assessore alle
Finanze, Ramera, ne ha facoltà.
Ramera (DC)
- Non ho difficoltà ad accogliere la
richiesta del Consigliere Mafrica di posporre questo punto
all'o.d.g., però ho anche il dovere di informare il Consiglio di
quello che so, anche se non di prima mano. Com'è stato detto, il
Presidente della Repubblica doveva restituire oggi la legge
vistata, pare invece che questa sia stata rinviata alle Camere. Non
ne conosco le motivazioni, contiamo però di metterci in contatto
con qualcuno per saperlo forse fra un'ora e mezza; a quel momento
avanzeremo i nostri pareri personali, perché il sottoscritto non
può continuare a dirigere le Finanze in una situazione di questo
genere. Ognuno si assumerà le proprie responsabilità; noi non siamo
responsabili di niente ma è chiaro che rimetterò il mandato al mio
partito perché faccia quello che crede. Altro non so, sarà mia cura
tenere informato il Consiglio per correttezza, come ho sempre
fatto. Mi conoscete, sarò scomodo alle volte, ma sotto il profilo
della correttezza nessuno potrà mai rimproverarmi qualcosa. Mi
spiace che accadano fatti del genere proprio all'ultimo giorno;
vedremo quali sono state le motivazioni da parte dello Stato, dopo
di che il Consiglio trarrà le proprie conclusioni.
Presidente
- Anche da parte della Presidenza si è cercato
di prendere contatti con la Camera dei Deputati per conoscere le
motivazioni del rinvio del D.L.. In attesa di ricevere notizie,
l'Assessore alle Finanze Ramera per quanto lo concerne e l'Ufficio
di Presidenza non appena arriverà il Dirigente dei Servizi della
Presidenza della Camera, sono d'accordo di sospendere la
trattazione dell'oggetto 22 bis e di procedere con gli argomenti
successivi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK