Consiglio Regionale della Valle d'Aosta - Oggetto del Consiglio n. 485 del 15 aprile 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 485 del 15 aprile 2009 - Resoconto
OBJET N° 485/XIII - Communications du Président de la
Région.
Président
- La parole au Président de la Région,
Rollandin.
Rollandin (UV)
- Grazie, Presidente. Anche a nome della
Giunta regionale e mio personale mi unisco a quanto già detto da
parte dei colleghi, nell'esprimere la vicinanza delle istituzioni e
di tutta la comunità valdostana alla popolazione abruzzese colpita
dal terremoto verificatosi nella notte fra il 5 e il 6 aprile
scorso. Sin da subito l'Amministrazione regionale si è attivata
attraverso la direzione regionale della protezione civile, per
intervenire nelle operazioni di soccorso e di aiuto. Già martedì 7
aprile la colonna mobile regionale è partita per l'Abruzzo,
composta da un modulo per la produzione e distribuzione pasti,
ovvero una cucina da campo da 250 pasti all'ora, gestita da undici
volontari dell'Associazione nazionale Alpini Valle d'Aosta e un
modulo degli psicologi per il soccorso umanitario, composto da
quattro psicologi e sei logisti autosufficienti, con pulmini e
tende di prima accoglienza. Questo in accordo con la protezione
civile nazionale. In parallelo, sempre la protezione civile ha
istituito un numero verde per eventuali offerte e disponibilità, al
quale sono arrivate da parte dei valdostani un centinaio di
chiamate al giorno, che hanno permesso di creare una banca dati a
livello regionale, sia per quanto riguarda l'offerta di materiale
vario, sia per la disponibilità di alloggi e case vacanze, oltre a
disponibilità per studenti, come si è già verificato.
Nei giorni successivi sono stati inviati inoltre un capannone da
240 metri quadri a servizio di cucina da campo, installato da
tredici volontari della protezione civile, due funzionari
disaster manager
della protezione civile per l'analisi della
necessità e dei bisogni, un autocarro del dipartimento risorse
naturali con un container con doccia. Infine, venerdì scorso 10
aprile, con un altro autoarticolato, sono partiti i container
servizi igienici, un gruppo elettrogeno e tutto il materiale per i
bambini (coperte, giocattoli, indumenti) offerti dalla popolazione
valdostana. In questi giorni si sta attuando la turnazione del
personale della colonna mobile. La colonna mobile, con il capannone
e tutto il materiale inviato dalla Valle d'Aosta, si trovano nel
comune di Lucoli, un paese di 400 abitanti a 15 chilometri
dall'Aquila. Su richiesta della protezione civile nazionale e del
sindaco stesso, la Valle d'Aosta è ora responsabile di questo
campo.
Per quanto riguarda invece l'intervento dei vigili del fuoco
della valle, lunedì 6 aprile si è proceduto all'invio di un primo
nucleo di collegamento con il corpo nazionale per coordinare la
missione di soccorso e di due unità cinofile, specializzate nel
recupero in caso di crolli. Il giorno successivo è partito un
ulteriore contingente di nove vigili professionisti, sei vigili
volontari e un funzionario di coordinamento con vari automezzi e
attrezzature tra le quali il posto di comando avanzato per
esercitare le funzioni di centrale operativa. Gli ufficiali
valdostani sono stati assegnati al coordinamento del soccorso nel
settore del centro storico della città dell'Aquila, l'area
maggiormente colpita dal sisma insieme al comando dell'Aquila e di
Roma. Le unità della Valle d'Aosta hanno partecipato al recupero di
una persona ancora viva nella serata del 7 aprile e hanno estratto
dalle macerie i corpi di una trentina di persone. Nel corso degli
ultimi giorni i vigili del fuoco valdostani stanno aiutando la
popolazione locale al recupero dei beni ancora utilizzabili
all'interno degli immobili pericolanti.
Prima di Pasqua è avvenuto il primo avvicendamento di personale.
Oggi, mercoledì 15 aprile, avverrà il secondo avvicendamento.
Ricordo inoltre che l'Amministrazione regionale ha attivato due
conti correnti, uno bancario e uno postale, per raccogliere fondi
per l'Abruzzo. In accordo con le collettività locali si prevederà
poi di indirizzare questa operazione in un paese di montagna dove
possa essere previsto un intervento nell'ambito della
ricostruzione, secondo i moduli che abbiamo già visto funzionare in
altre tristi occasioni e comunque per rendersi responsabili di una
zona. In questo caso siamo nel comune di Lucoli: adesso si vedrà se
sarà questo o altri comuni che verranno investiti di questa
responsabilità per quanto ci riguarda, nell'ambito di un programmo
a più largo raggio, in accordo con la protezione civile nazionale e
con le autorità del luogo.
Non posso che, anche a nome della Giunta, unirmi alle
condoglianze per la scomparsa del collega Giuseppe Bonichon.
Président
- La parole au Conseiller Louvin.
Louvin (VdAV-R)
- Grazie, Presidente. Desidero associare
i sentimenti di partecipazione del nostro gruppo alle parole che
voi, Presidenti, avete pronunciato poco fa, ma ugualmente
associarmi al ringraziamento di quanti, professionisti e volontari,
sono in questo momento impegnati a nome della nostra regione in
questo aiuto.
Abbiamo sperimentato già in altre circostanze l'importanza di
tessere un rapporto diretto e concentrato su una determinata zona.
Ricordo in particolare la ricostruzione di un villaggio in Molise,
come segno tangibile e anche permanente della solidarietà
manifestata dalla nostra comunità a popolazioni colpite in modo
così crudele. Credo che da parte di una comunità come la nostra,
che ha provato sulla sua pelle in occasione dell'alluvione che la
colpì la tristezza della perdita di case, oltre che di vite umane,
e anche la condizione di sfollamento che stanno in questo momento
vivendo decine di migliaia di persone in Abruzzo, non può che
esserci una mano tesa con convinzione e direi con continuità,
perché al di là dei momenti dell'emergenza non rimanga tutto questo
limitato a un momento particolare.
Ci permettiamo solo di sollecitare da parte della Presidenza del
Consiglio una valutazione collettiva e non legata a rincorse e
slanci particolari, ma di un gesto tangibile anche da parte di
questo Consiglio regionale composto da 35 persone, quindi della
stessa Amministrazione regionale per quanti la compongono, se
questo sarà possibile, per dare concretezza a un gesto di
solidarietà più mirato. Non abbiamo desiderato farlo in forma
pubblica, evocando né quantità né modi, ma siamo sicuri che la
sensibilità del Presidente Cerise farà sì che ci sia, attraverso la
Conferenza dei capigruppo, un momento di riflessione sul punto
perché, con la discrezione e l'efficacia che si può raggiungere in
questo modo, ciascuno facendo la propria parte, ci sia un segno
concreto di partecipazione anche nostra personale a questa
tristissima vicenda.
Président
- A ce sujet, si vous êtes d'accord, la
Conférence des chefs de groupe sera convoquée aujourd'hui à 15h15,
pour discuter éventuellement des initiatives de ce Conseil
vis-à-vis de la tragédie des Abruzzes.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK