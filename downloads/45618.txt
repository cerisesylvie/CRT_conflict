Consiglio Regionale della Valle d'Aosta - Oggetto del Consiglio n. 2286 del 5 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2286 del 5 aprile 2023 - Resoconto
OGGETTO N. 2286/XVI - Ordine dei lavori.
Bertin (Presidente) -
Il consigliere Aggravi ha chiesto
la parola, ne ha facoltà.
Aggravi (LEGA VDA) -
Per mozione d'ordine, Presidente,
chiedo una breve sospensione per una riunione dei gruppi di
opposizione.
La seduta è sospesa dalle ore 21:24 alle ore 21:34.
Bertin (Presidente) -
Il consigliere Manfrin ha chiesto
la parola, ne ha facoltà.
Manfrin (LEGA VDA) -
Presidente, vede, come forze di
opposizione, e io nello specifico a nome del gruppo Lega, abbiamo
esaminato la gravissima situazione che si è verificata poco fa e
riteniamo assolutamente necessario, anche a seguito della
risoluzione che abbiamo depositato nella giornata di ieri,
evidenziare che non è la prima volta che accade che la chiusura
delle votazioni sia fatta a uso e consumo di una parte politica. È
successo più volte che la chiusura delle votazioni accada
verificando se tutti quelli che dovevano votare sono entrati in
aula, se chi doveva votare ha votato nella maniera corretta oppure
se qualcuno magari può essersi tratto in inganno. Io ero presente
in quest'aula quando un membro dell'opposizione votò un bilancio
della Regione in maniera errata e nessuno gli permise di cambiare
il suo voto. Lo votò, pianse, chiese scusa e prese atto del suo
errore.
Quando si fa una votazione quindi, Presidente, lei, una volta
che ci sono tutti i voti, deve chiudere la votazione e soprattutto
deve garantire la libertà a ogni collega di potersi esprimere
all'interno di quest'aula senza che nessuno gli possa imporre una
determinata votazione. Lei ha la responsabilità, Presidente, di
fronte a questo Consiglio, di fronte al Regolamento e di fronte a
tutta la Regione autonoma Valle d'Aosta di permettere che ci sia
un'espressione libera di quest'Aula. Questo è un suo preciso
compito. È molto grave quello che è accaduto e non deve mai più
accadere.
Presidente -
La parola al consigliere Marquis.
Marquis (FI) -
Mi unisco alle considerazioni che sono
state espresse dal collega Manfrin. Presidente Bertin, lei è il
garante del funzionamento dell'aula, dovrebbe rappresentare
l'Istituzione nella sua globalità, dare garanzia a tutti coloro che
siedono in quest'Assemblea. Non ha avuto un comportamento esemplare
al punto precedente, perché, quando tutti hanno votato, la
votazione va chiusa nel rispetto della libera espressione di voto,
senza che nessuno debba subire degli strani condizionamenti.
Pertanto la invitiamo a prendere un impegno solenne di fronte
all'Aula che da qui in avanti, quando tutti hanno espresso il loro
voto, lei chiuda la votazione, perché diversamente alteriamo la
lettura delle espressioni dei singoli Consiglieri al riguardo dei
provvedimenti su cui si devono esprimere.
Presidente -
La parola al consigliere Marguerettaz.
Marguerettaz (UV) -
Io credo di dover condividere il
principio che è stato indicato dai colleghi Manfrin e Marquis, ma
vorrei fare una considerazione, nel senso che il Presidente del
Consiglio o il Presidente che in quel momento presiede, potrei
essere io o potrebbe essere il collega Sammaritani, ha il compito
di far sì che tutti i Consiglieri si esprimano. Voi capite
benissimo che l'obiettivo è quello di consentire a tutti di votare
in modo adeguato, non è una gara al cronometro, per cui nel momento
in cui si è votato qua è un attimo nel premere non correttamente il
bottone corretto, quindi nel momento in cui c'è la
rappresentazione, c'è ovviamente un momento dove uno può rendersi
conto se ha pigiato correttamente o non correttamente.
Il principio pertanto è assolutamente condivisibile ma siccome
stiamo prendendo delle decisioni che hanno delle conseguenze e dei
riflessi su una comunità, chiederei ovviamente che ci sia il tempo
corretto per valutare quello che si è fatto. La libertà di voto
nessuno la mette in discussione, ma non è, torno a dire, una gara
al cronometro dove si deve fare in fretta. La votazione è un
momento molto serio.
Presidente -
La libera espressione dei Consiglieri è
assolutamente da mantenere come un valore assoluto e i tempi, a
volte, sono lunghi o più stretti anche in funzione della risposta
che gli stessi Consiglieri hanno nel momento delle votazioni e ci
si adatta in parte anche a quest'aspetto, sempre nella volontà di
permettere a tutti di esprimersi liberamente, tanto più in questo
caso come in altri casi nei quali non vi è un risultato in gioco.
La parola al consigliere Rollandin.
Rollandin (PA) -
Vorrei solo chiarire quello che è
successo pochi minuti fa. Io sono arrivato un po' in ritardo e,
quando ho schiacciato, ho schiacciato il tasto che non
corrispondeva a quello che ritenevo fosse necessario. Riconfermo
quindi che volevo votare in quel modo e così ho fatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK