Consiglio Regionale della Valle d'Aosta - Oggetto del Consiglio n. 3664 del 17 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3664 del 17 luglio 1992 - Resoconto
OGGETTO N. 3664/IX Proposta di legge regionale:
"Individuazione dei requisiti dei rappresentanti della Regione
nella Società italiana per il Traforo del Monte Bianco e nella
Società Autostrade Valdostane S.p.A.".
Presidente
Do lettura degli emendamenti presentati dal
Consigliere Martin ed altri.
Emendamenti Articolo 1
1°) comma a) anziché: "laurea in ingegneria, in economia e
commercio, giurisprudenza o scienze politiche":
a) "Diploma di laurea".
2°) comma 2.a, anziché "a) laurea in economia e commercio; b)
diploma di ragioniere o perito commerciale":
- "essere iscritti nel registro dei revisori ufficiali dei
conti, o negli Albi professionali dei ragionieri o dottori
commercialisti".
Esito della votazione:
Presenti: 26
Votanti: 26
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Presidente
Do lettura e pongo in votazione l'emendamento
presentato dal Consigliere Limonet.
Emendamento All'articolo 1 comma 1: sostituire le lettere a), b)
e il relativo testo con il seguente:
a) avere maturato o svolto, per almeno 3 anni, esperienze
professionali che richiedano l'iscrizione in appositi albi o di
insegnamento di ruolo, in scuole dalla media superiore
all'università, rispettivamente in attività o materie economiche,
aziendali, giuridiche, finanziarie o tecniche;
b) avere maturato, per almeno 3 anni, esperienze amministrative,
direttive o di controllo presso società di capitali con capitale
sociale non inferiore a lire 1.000.000.000 e con un fatturato non
inferiore a lire 5.000.000.000;
c) avere maturato, per almeno 5 anni, esperienze amministrative,
direttive o di controllo in regioni oppure in comuni o in Enti
pubblici di rilevanza nazionale.
Esito della votazione:
Presenti: 25
Votanti: 22
Favorevoli: 4
Contrari: 18
Astenuti: 3 (Bich, Martin e Milanesio)
Il Consiglio non approva.
Presidente
Pongo in votazione la legge così emendata:
Articolo 1 1. I rappresentanti designati dalla Regione nel
Consiglio di amministrazione della Società italiana per il traforo
del Monte Bianco e della Società autostrade valdostane (S.A.V.)
S.p.A. devono avere almeno uno dei seguenti requisiti:
a) diploma di laurea;
b) almeno tre anni di esperienza di amministrazione di una
società per azioni.
2. I rappresentanti designati dalla Regione nel Collegio
sindacale della Società italiana per il traforo del Monte Bianco e
della Società autostrade valdostane (S.A.V.) S.p.A. devono avere i
seguenti requisiti: essere iscritti nel registro dei revisori
ufficiali dei conti, o negli albi professionali dei ragionieri o
dottori commercialisti.
Esito della votazione:
Presenti: 25
Votanti: 21
Favorevoli: 21
Astenuti: 4 (Beneforti, Lanièce, Limonet e Trione)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK