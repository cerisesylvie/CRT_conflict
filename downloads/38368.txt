Consiglio Regionale della Valle d'Aosta - Oggetto del Consiglio n. 1914 del 22 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Alcolismo e tossicodipendenze
ORDINE PUBBLICO - FORZE ARMATE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1914 del 22 marzo 2016 - Resoconto
OGGETTO N. 1914/XIV - Interrogazione: "Individuazione di un
piano per contrastare l'uso di sostanze stupefacenti".
Viérin M. (Presidente)
- Punto n. 6 dell'ordine del
giorno. La parola all'Assessore Fosson.
Fosson (UV) -
Grazie Presidente.
Mi permettano gli interpellanti di fare due premesse. La prima è
che già rispondendo ad un'interpellanza nell'ottobre del 2015
avevamo convenuto che tale tipo di stupefacenti è particolarmente
pericoloso, non controllabile, che sfugge ad un controllo preciso e
che c'è un sommerso. Anche sul fatto culturale il fenomeno non era
sottovalutato e non solo come numeri, ma perché nella mentalità
comune una canna non fa male, l'ubriachezza e la sbornia non fanno
male. La seconda premessa è che l'affermazione del dottor Lamartora
apparsa momentaneamente sugli organi di stampa è stata subito
smentita. Il dottor Lamartora afferma di non aver mai rilasciato
una dichiarazione di questo tipo dicendo che la politica è sorda,
tant'è vero che in seguito ad una sua presa di posizione,
AostaCronaca
ha subito ritirato quella pubblicazione. Mi
sembra anche un po' assurdo e ingiusto dire che la politica è
sorda, quando in questi primi due
tour
fatti nelle prime
serate nelle biblioteche di Aosta ci sono stato anch'io, non io in
quanto tale, ma in quanto rappresentante di questo Consiglio e
dell'istituzione che pone attenzione a questo fenomeno.
Il problema importante che lei solleva è che cosa fare. Già
rispondendo l'altra volta avevo detto che non bisogna sottovalutare
e che ci stavamo mettendo in moto. Parlavo di un 2015 in cui c'è
stata una grande riorganizzazione di tutto il dipartimento con due
pensionamenti dei responsabili, e quindi si affrontavano le cose
con una nuova energia. Si è quindi cambiata l'ottica. In questo
momento sono già partite queste serate di comunicazione nelle
biblioteche, sono 53 biblioteche, e ringrazio l'Assessorato
dell'istruzione e cultura che su questo è sempre collaborativo. Le
serate hanno avuto fin qui una grande affluenza, e si è voluto dire
che il fenomeno esiste, che il fenomeno delle droghe leggere non è
senza rischio, perché possono procurare dipendenze e che ci sono
conseguenze psichiatriche veramente importanti. Questo ciclo di
conferenze sta andando avanti, la stampa ne dà un'importanza
notevole, adesso ci sarà il dipartimento che ruota in queste serate
e non posso che ringraziare tutti gli operatori.
È stato detto che nei primi tre mesi 60 giovani si sono
presentati al SERT per entrare in terapia attraverso i colloqui.
Faccio presente che il 50 percento di questi giovani sono stati
segnalati dalla Prefettura, e quindi anche le Forze dell'ordine si
stanno muovendo. Sono stati rinforzati e cambiati questi cicli di
conferenze. La comunicazione e la prevenzione per noi è alla base
di tutto, anche con il mondo dello sport, con gli oratori e
quant'altro. Sta partendo finalmente anche il camper che ha
ottenuto delle significative esperienze positive per esempio in
Emilia-Romagna. Siamo in fase di autorizzazione, perché si voleva
portare questo camper davanti alle discoteche per fare dei prelievi
e delle analisi di sostanze, ma per questo ci vogliono le
autorizzazioni. Sono però in via di sviluppo e di effettuazione
tutti gli altri progetti di cui avevo parlato, soprattutto le
presentazioni nelle scuole secondarie della Valle d'Aosta per
cinque giornate, quindi non soltanto le conferenze. Ultimamente
siamo andati a Villeneuve, a Châtillon, tre volte al Gervasone,
nella scuola media di Pont-Saint-Martin, al Liceo scientifico
Bérard, e quindi è già iniziato questo
tour
del dipartimento
che va verso le scuole, verso la gente, così com'è partito il
Progetto Coni Valle d'Aosta, e quindi l'affiancamento di queste
presentazioni è anche con il mondo dello sport. Sono in fase di
attuazione cose nuove come quella di un gruppo di organizzazioni di
aiuto per le famiglie di giovani consumatori di droga. È inutile
intervenire solo sul giovane se non si interviene anche sulla
famiglia. Io penso quindi a tutta un'attività di comunicazione, di
formazione di prevenzione messa in atto.
Lei mi chiede quale collaborazione c'è con le Forze dell'ordine.
C'è una collaborazione con il mondo della scuola, con gli operatori
sociali, anche con gli operatori turistici, ma soprattutto è molto
stretta con le Forze dell'ordine, anche se non c'è un tavolo
stabile. In queste settimane scorse ho chiesto un incontro con il
nuovo Questore, che avrò in settimana. Dicevo prima che le Forze
dell'ordine si stanno muovendo in un modo nuovo su un argomento che
va ben oltre la Valle d'Aosta. I dati di questi giorni sul consumo
di cocaina e di droghe leggere in Italia sono veramente
preoccupanti, spaventosi, e quindi si richiede un piano di
prevenzione forse più forte. Sempre per quello che chiedeva lei, se
esiste un piano, questo mi ha fatto riflettere perché siamo in fase
di preparazione, di condivisione del Piano della salute che si
rivolge ad un vecchio piano che enunciava tutti i principi e che ha
proprio un paragrafo in cui parla di fragilità delle dipendenze che
a livello di principi mi sembra ancora molto attuale. Il piano
nasce sempre vecchio e nel nuovo bisogna aggiungere un capitolo con
delle azioni più specifiche di contrasto anche alle droghe
sintetiche. La prossima volta che si verrà in commissione si
proporrà sicuramente un'integrazione e magari anche un'audizione
con il SERT, poiché penso possa essere utile per tutti. Grazie.
Presidente -
La parola al collega Fabbri.
Fabbri (UVP) -
Grazie Presidente e grazie Assessore.
Praticamente abbiamo voluto riportare in Consiglio questo
argomento che è estremamente importante, si sta sviluppando sempre
di più a livello della nostra gioventù e della nostra società. Ci
sono tante forme di dipendenza, ma questa dalle sostanze
stupefacenti, pur non volendo dare un grado di gravità ma
aggredendo le persone giovani, le nuove generazioni, ci sembra
debba essere affrontata con un'energia e una consapevolezza che
purtroppo a nostro avviso ancora non c'è. Non dico che non ci siano
delle azioni, però a nostro avviso dovrebbe essere "aggredita" nel
vero senso della parola con una grinta e un'energia che mi sembra
di non intravvedere da quelle azioni poste in essere.
L'ultima volta, in Consiglio, lei ci ha detto quello che ci ha
detto oggi. Se vuole vado a riprendere le sue parole, però in
sostanza non ha fatto che ripetere che chiaramente c'è
consapevolezza del problema, ma non c'è l'energia sufficiente per
affrontarlo. A distanza di qualche mese, infatti, il giudizio
sull'operato amministrativo è impietoso. Lei ha fatto riferimento a
quello che è comparso sui giornali, e io qui voglio ricordarlo,
perché effettivamente sono cose che ci hanno veramente allarmato.
Dal 1 gennaio 2000 ad oggi il SERT ha accolto 61 utenti e tutti
sotto i 26 anni. Se si conta il normale orario d'ufficio da lunedì
al venerdì parliamo di un paziente al giorno, come dire che stiamo
perdendo per strada un'intera generazione. E poi pesantemente il
nuovo Direttore accusa la politica di immobilismo. Io non voglio
riportare le parole pesanti che sono state dette, però non è certo
un riconoscere l'attività della politica nel contrastare questo
fenomeno.
Oggi andremo ad approvare il Piano giovani previsto dalla legge
n. 13, ne affronteremo la discussione in Consiglio; uno strumento
che, anche se parzialmente, ripropone di dare spazio e voce ai
nostri giovani e di stimolare ragazze e ragazzi a progettare il
loro futuro. Proprio inserendosi in questo tipo di discorso, ahimè
il grido d'allarme che riportavamo si fa ancora più pesante, perché
se è vero che da una parte affrontiamo e cerchiamo di agevolare
questa azione verso i giovani, dall'altro mi sembra che questa
azione per prevenire le dipendenze sia piuttosto debole. Dopo
quanto è stato detto dagli addetti ai lavori che ci hanno
crudamente ricordato la situazione, forse sarebbe il caso di
pensare ad azioni più incisive, un piano straordinario io direi,
per cercare di affrontare questa emergenza dove trovino spazio,
coordinati tra loro, tutti gli attori che lei poi ha ricordato,
però bisognerebbe cercare di essere più incisivi, perché abbiamo
già visto che le conferenze non sono così incisive, non sono così
efficaci. Bisognerebbe proprio cercare di studiare e di coinvolgere
dei tecnici che possano affrontare la problematica e fare un piano
d'azione che porti dei frutti reali. In realtà tutto quello che è
stato fatto adesso non ha avuto effetto, perché le cose si stanno
aggravando, i famosi 60 ragazzi che in due mesi si sono avvicinati
al SERT...chissà quanto sommerso c'è poi, di cui in realtà non
abbiamo percezione, senza contare tutte le altre dipendenze. Per
fare questa azione incisiva io dico che bisogna anche investire dei
soldi, quindi trovare dei fondi per azioni veramente preventive e
incisive. I fondi abbiamo visto ultimamente come si riescano a
trovare facilmente per altri tipi di iniziative e manifestazioni,
speriamo di trovarli per questa cosa che è estremamente importante,
ne va della salute dei nostri ragazzi e delle nostre future
generazioni. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK