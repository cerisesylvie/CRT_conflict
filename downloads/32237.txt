Consiglio Regionale della Valle d'Aosta - Oggetto del Consiglio n. 1031 del 10 febbraio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1031 del 10 febbraio 2010 - Resoconto
OGGETTO N. 1031/XIII - Interpellanza: "Ridefinizione del
piano di bacino di traffico con particolare attenzione
all'accessibilità al servizio di trasporto da parte dei
disabili".
Interpellanza
Richiamate le precedenti iniziative riguardanti l'utilizzo da
parte dei disabili del servizio di trasporto urbano;
Ricordato che il nuovo Piano di bacino di traffico è in fase
di definizione;
Considerato importante garantire la più ampia possibilità di
accesso alle linee di trasporto pubblico regionale da parte di
tutti i cittadini;
Interpellano
l'Assessore competente per sapere:
1) quali sono le intenzioni del Governo regionale in merito
alla ridefinizione del Piano di bacino di traffico;
2) quali obiettivi si pone l'Amministrazione rispetto a
queste tematiche.
F.to: Bertin - Patrizia Morelli
Président
- La parole au Conseiller Bertin.
Bertin (VdAV-R)
- Su questo argomento avevamo già
presentato diverse iniziative specifiche al Comune di Aosta; fra
l'altro oggi, in parte, ha già risposto al collega Rigo su questo
argomento, pertanto non riprendo tutte le altre iniziative, faccio
solo una breve sintesi e rimando anch'io ai precedenti
Consigli.
Nel 2007 era stato finanziato l'acquisto da parte della Regione
per diversi milioni di euro di alcuni autobus, dotati della
possibilità di trasportare disabili e non solo tramite una pedana
che permette questo tipo di trasporto... sono ormai tre anni che
questi pullman girano per Aosta, ma questo servizio non è ancora
utilizzabile! Ci è stato risposto, poco tempo fa, che era stato
fatto un sopralluogo; oggi ci viene detto che è verosimile che
almeno una parte dei tracciati siano in futuro utilizzabili per
questo scopo... speriamo che diventi in breve tempo, da verosimile,
"vero", e che si possa utilizzare. Ma questa volta quello che ci
premeva capire era se le esigenze di mobilità più generali di tutta
la popolazione, soprattutto in questa fase di definizione del nuovo
piano di bacino di traffico, venivano prese in considerazione e in
che modo. Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Collega Bertin, abbiamo già avuto
modo di affrontare sia il tema del trasporto disabili, sia il tema
del piano di bacino di traffico, argomentazioni che erano state
sottoposte sia da lei che dalla collega Fontana e dal collega Rigo,
una è ricordata all'inizio di questa seduta; quindi tutta una serie
di cose evitiamo di ripeterle.
Per quel che è della prima domanda:
"quali sono le intenzioni
del Governo regionale in merito alla ridefinizione del Piano di
bacino di traffico"
, avevamo avuto modo di dire che la bozza di
questo piano è stata preparata, abbiamo avuto un incontro nel mese
di novembre con il Consorzio degli enti locali e con tutti i
Presidenti delle Comunità montane. Gli enti locali hanno richiesto
di poter avere tutta la documentazione, e hanno chiesto un po' di
tempo. Rispetto a questo incontro che abbiamo avuto nel novembre
2009 ci sono stati degli incontri successivi, sia nell'ambito del
Conseil de la Plaine, che ha chiesto di avere un confronto, sia
all'interno di qualche comunità montana. A questo punto quella fase
di confronto con gli enti locali io l'avrei definita terminata,
perché abbiamo avuto tutto il tempo e alcune considerazioni sono
state trasmesse. È in programmazione un incontro con i sindacati, a
quel punto avremo tutti gli elementi per avviare le discussioni
all'interno del Consiglio regionale per arrivare all'approvazione
del nuovo piano di bacino di traffico. Nel piano di bacino di
traffico c'è un capitolo dedicato al trasporto disabili e a
comprendere quelle che possono essere le risposte sia con il
servizio specifico dedicato, sia su azioni di fruibilità del
servizio pubblico generale.
Rispetto a questo siamo a buon punto, abbiamo concesso tutto il
tempo che ci hanno richiesto i vari interlocutori; credo che le
cose, a giorni, arriveranno sui nostri tavoli per poterci
confrontare su questi documenti.
Président
- La parole au Conseiller Bertin.
Bertin (VdAV-R)
- Ci interessava capire, con questa
interpellanza, se la volontà dell'Amministrazione regionale era di
andare al di là di un trasporto specifico del disabile, che ormai è
attivato da diverso tempo e, per quel che ne so, con risultati
sufficientemente apprezzabili; se si voleva andare al di là, per
realizzare un progetto più vasto di mobilità generale che
riguardasse i disabili con il servizio pubblico generale, ma non
solo, in questo senso l'utilizzo dei pullman ad Aosta non è che
riguardi essenzialmente i disabili, riguarda tutti, dalle persone
anziane, da chi temporaneamente si è rotto una gamba, al passeggino
ed a tutta la popolazione in generale, soprattutto le fasce più
deboli.
Per questo speravamo che si immaginasse di andare al di là di un
trasporto specifico, dedicato ai disabili, ma a qualcosa di più
generale che comprendesse anche i disabili, utilizzando i trasporti
pubblici generali, anche perché è un problema di libertà personale
per potersi muovere come si vuole e quando si vuole attraverso la
città, e non solo.
Speriamo che su questo aspetto si vada più avanti, si
approfondisca di più questa tematica, perché esistono in Europa
diversi progetti in questo senso e diverse realizzazioni piuttosto
interessanti che potrebbero essere riprese anche ad Aosta.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK