Consiglio Regionale della Valle d'Aosta - Oggetto del Consiglio n. 3315 del 2 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3315 del 2 dicembre 1987 - Resoconto
OGGETTO N. 3315/VIII - CRITERI GENERALI PER LE ASSEGNAZIONI
ED I TRASFERIMENTI DEL PERSONALE DEL CORPO FORESTALE
VALDOSTANO.
PRESIDENTE
: Do lettura della deliberazione in
oggetto:
IL CONSIGLIO
- richiamata la legge regionale 11 novembre 1977, n.
66;
DELIBERA
di approvare, nel testo sottoriportato, i criteri generali
per le assegnazioni e i trasferimenti del Personale del Corpo
Forestale Valdostano:
CRITERI GENERALI PER ASSEGNAZIONI E TRASFERIMENTI DEL
PERSONALE DEL CORPO FORESTALE VALDOSTANO
ART. 1
Trasferimenti in generale
Ferma restando l'osservanza di quanto sancito dagli articoli
27, 28 e 29 della L.R. 11.11.1977, n. 66, le domande di
trasferimento non possono essere accolte prima che il richiedente
abbia compiuto 4 anni effettivi di servizio nella sede assegnata,
escludendo dal computo le assenze per malattia, servizio militare o
altri motivi vari per i quali sono stati ottenuti il congedo
straordinario o l'aspettativa.
Sulla base delle domande pervenute ogni anno, l'Ispettore
dirigente del Servizio Tutela dell'Ambiente Naturale e delle
Foreste, propone i trasferimenti nelle sedi richieste, secondo la
disponibilità dei posti e secondo una graduatoria per titoli così
determinata unitamente a rappresentanti del personale
forestale:
a)
anzianità di servizio in ogni singolo grado: 1,2
punti all'anno (tenendo conto dei dodicesimi);
b)
situazione di famiglia: coniugati o conviventi: 2
punti; per ogni figlio a carico 1 punto; vedovo o celibe con figli:
il primo figlio a carico 3 punti, per ogni altro figlio 1
punto;
c)
permanenza nell'ultima sede di servizio: 0,24 punti
per ogni anno (tenendo conto dei dodicesimi);
d)
avvicinamento alla giurisdizione di origine o di
gradimento: 0,3 punti per ogni 10 km., o frazione, di distanza
dalla Stazione di servizio a quella di origine o di
gradimento;
e)
punti 0,1 per ogni mese o frazione di esso per
trasferimento temporaneo in altra sede per motivi di
servizio.
A parità di graduatoria: prevale l'età. Sono da intendersi
dodicesimi o frazione di mese i periodi superiori o pari a 15
giorni.
Salvo caso di forza maggiore non possono essere effettuati
contemporaneamente o entro l'anno più di due trasferimenti in
uscita per Stazione Forestale.
Deve comunque essere rispettata una distribuzione
sufficientemente omogenea del personale nelle varie sedi forestali,
anche in relazione alle età.
I sottufficiali possono presentare domanda di trasferimento
in altra sede 15 giorni prima del termine del bando di concorso
relativo al ricoprimento dei posti vacanti o successivamente in
caso di mancata copertura del posto messo a concorso.
Tutto ciò premesso, coloro che ricevono l'ordine di
trasferimento sono in ogni caso tenuti ad obbedirvi.
Le graduatorie dei trasferimenti sono riviste e aggiornate
ogni anno, in base alle domande presentate.
In caso di comprovate urgenti esigenze di servizio, quali
carenze di organico o calamità naturali, il personale può essere
trasferito, nello stesso grado, mantenendo la titolarità della
sede, per un periodo non superiore a 12 mesi, sentiti i
rappresentanti del personale.
ART. 2
Assegnazioni
L'Assegnazione alle varie sedi forestali delle guardie di
nuova assunzione è proposta dall'Ispettore dirigente del Servizio
Tutela dell'Ambiente Naturale e delle Foreste, sentiti i
rappresentanti del personale forestale, accogliendo le richieste
dei candidati formulate sulla base della graduatoria dei risultati
finali del corso di formazione. A parità di graduatoria prevale
l'età.
Le nuove assegnazioni di sede sono precedute dai
trasferimenti del personale già in servizio.
ART. 3
Promozioni
I trasferimenti a seguito di promozioni al grado superiore
sono proposti d'ufficio se i sottufficiali sono in soprannumero
d'organico nell'ambito di una medesima Stazione forestale, tenendo
conto dell'esigenza della disponibilità per ogni stazione di 1
Maresciallo e 1 Brigadiere (2 brigadieri in caso di aumento
numerico dell'organico attuale).
Nella singola Stazione forestale i sottufficiali possono
rimanere in soprannumero per un periodo massimo di 1 anno (ad
esempio compresenza di due Marescialli in caso di prossimo
collocamento in congedo definitivo di uno di essi), salvo necessità
particolari di servizio della stessa.
Qualora in una Stazione forestale il sottufficiale più
anziano nel grado non avanzi richiesta di trasferimento, questo è
effettuato dal neo-promosso, con assegnazione a nuova sede in
accoglimento di richiesta formulata, tenuto conto della graduatoria
del corso di formazione. A parità di requisiti di anzianità nel
servizio, si tiene conto delle esigenze familiari.
ART. 4
Deroghe
Per il buon andamento del servizio, per motivi di buoni
rapporti personali con gli altri componenti la Stazione Forestale o
per gravi motivi disciplinari, l'Ispettore dirigente, sentito il
parere dei rappresentanti il personale e possibilmente in accordo
con essi, può proporre trasferimenti anche senza tener conto della
graduatoria di cui sopra o non consentire ad una richiesta di
trasferimento, specificandone i motivi per iscritto.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Pour améliorer tout le système des
mutations du Corps Forestier Valdôtain, l'assemblée de ce dernier
nous avait demandé de pouvoir arriver à une réglementation et nous
avait présenté des propositions que nous avions évaluées. Après
plusieurs rencontres que nous avons eues avec les représentants du
Corps Forestier et les organisations syndicales du secteur, nous
sommes parvenus, de plein accord entre Junte, Assessorat et Corps
Forestier, à cette proposition pour ce qui concerne les mutations,
c'est-à-dire des critères qui seront suivis, dorénavant, et qui
permettront une meilleure réglementation.
PRESIDENTE
: Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Noi, in linea di massima, siamo
d'accordo su questa deliberazione, perché comprendiamo le
difficoltà in cui versano le stazioni quando le guardie forestali
chiedono di essere trasferite dopo poco tempo oppure sono
trasferite, perché sono particolarmente "immanicate", grazie
all'interessamento di qualche funzionario o dello stesso
Assessore.
Per questo diciamo che il limite dei quattro anni ci può andare
bene, perché impone la permanenza in una stazione per almeno
quattro anni consecutivi, evitando che si creino eccessive
difficoltà.
Tuttavia, non riesco a capire un aspetto particolare: la L.R.
11.11.1977, n. 66, prevede che un membro del Corpo Forestale non
possa muoversi prima che siano trascorsi due anni, mentre con la
presente legge innalziamo questo limite a quattro anni. Mi auguro
che questa differenza non dia motivo, al Coordinamento, di creare
intoppi alla presente legge. Non è forse il caso di modificare
anche la legge n. 66, istitutiva del Corpo Forestale?
Inoltre l'articolo 27 della legge n. 66 dice che
l'Amministrazione regionale, nel dare corso ai trasferimenti, deve
tener conto, se possibile, "...delle esigenze familiari, o
personali, dei trasferiti, sentito il parere dei rappresentanti
sindacali di categoria".
Nel secondo comma, invece, della relazione allegata alla
presente deliberazione si dice: "Con i criteri allegati alla
presente relazione, redatti, sentito il parere dei rappresentanti
del personale,...". Io penso che l'Assessore abbia partecipato ad
un'assemblea con i forestali, ma credo anche che la dizione
"rappresentanti del personale" non abbia lo stesso significato di
"rappresentanti sindacali di categoria".
Vorrei avere un chiarimento su questi due particolari aspetti
del problema.
Si dà atto che dalle ore 12,09 assume la Presidenza il Vice
Presidente DOLCHI.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Nous avons examiné nous aussi le problème
des deux années et évidemment, si nous avions prévu la mutation
chaque année, il y aurait eu difficulté car la période aurait été
inférieure à celle qui était déclarée par la loi. Ici il est dit:
"Non prima di..." et donc il n'y a pas de limites supérieures à
deux années.
Pour ce qui est de l'avis à entendre, il faut faire attention
car il y a deux phases: la première, lorsque seront entendus les
représentants du personnel, il sera procédé au classement pour les
transferts; la deuxième, successive, prévue par l'article 27, qui
reste toujours en vigueur.
Le dirigeant du service présentera la proposition à l'Assesseur,
qui, à son tour, à travers la délibération, proposera le transfert
à la Junte.
PRESIDENTE
: Se nessuno chiede la parola, pongo in
votazione la deliberazione in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Ha chiesto la parola, per mozione d'ordine,
il Consigliere Millet; ne ha facoltà.
MILLET (P.C.I.):
Chiedo se sia possibile spostare la
trattazione dell'oggetto n. 22 all'inizio della seduta pomeridiana,
per avere un po' più di tempo a disposizione per dibattere il tema
del metano.
PRESIDENTE
: Se l'Assessore competente è d'accordo e se
non ci sono obiezioni da parte del Consiglio, si procede con la
trattazione dell'oggetto n. 23 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK