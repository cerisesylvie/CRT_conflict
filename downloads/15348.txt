Consiglio Regionale della Valle d'Aosta - Oggetto del Consiglio n. 797 del 29 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Sistema informativo
Precedente
Successivo
Resoconto integrale del dibattito dell'aula
Oggetto del Consiglio n. 797 del 29 luglio 1999 - Resoconto
OGGETTO N. 797/XI Proposta di regolamento: "Criteri e
modalità per la concessione dei contributi di cui agli articoli 2 e
6 della legge regionale 26 maggio 1998, n. 41 (Interventi per la
valorizzazione e lo sviluppo dell'informazione locale)".
Articolo 1 (Finalità)
1. Il presente regolamento disciplina i criteri e le modalità
per la concessione dei contributi di cui agli articoli 2 e 6 della
legge regionale 26 maggio 1998, n. 41 (Interventi per la
valorizzazione e lo sviluppo dell'informazione locale).
Articolo 2 (Determinazione dei contributi per la localizzazione
o rilocalizzazione di attività informative)
1. Alle imprese editoriali e radiotelevisive in possesso dei
requisiti indicati all'articolo 2, comma 4, della l.r. 41/1998,
sono concessi, nella misura massima del trenta per cento della
spesa ammessa, contributi per gli interventi finalizzati alla
localizzazione e alla rilocalizzazione di attività
dell'informazione di cui all'articolo 2, commi 1 e 2, della l.r.
41/1998. In particolare, sono concessi contributi per:
a) l'acquisto, la ristrutturazione e l'adeguamento di
locali;
b) l'acquisto di automezzi;
c) l'acquisto di tecnologie funzionali all'attività
aziendale;
d) l'acquisto di tecnologie informatiche.
Articolo 3 (Determinazione dei contributi di sostegno alle
imprese e all'innovazione tecnologica)
1. Alle imprese editoriali e radiotelevisive in possesso dei
requisiti indicati all'articolo 2, comma 4, della l.r. 41/1998,
sono concessi contributi per gli investimenti relativi
all'acquisizione e all'innovazione di strutture e di mezzi di
produzione dell'informazione locale scritta e radiotelevisiva,
nella seguente misura:
a) fino ad un massimo del venti per cento per l'acquisto di
carta e per i servizi di impaginazione di cui all'articolo 6, comma
2, lettera a), della l.r. 41/1998, sulla base della documentazione
presentata;
b) fino ad un massimo del venti per cento per le spese di
realizzazione di notiziari, di cui all'articolo 6, comma 2, lettera
b), della l.r. 41/1998, sulla base della documentazione
presentata;
c) fino ad un massimo del trenta per cento della spesa ammessa
per gli interventi previsti all'articolo 6, comma 2, lettera c),
della l.r. 41/1998, e comunque fino ad un massimo di lire venti
milioni (euro 10.329,14) per ogni iniziativa;
d) lire otto milioni (euro 4.131,66) per gli interventi previsti
all'articolo 6, comma 2, lettera d), della l.r. 41/1998, alle
imprese editoriali e radiotelevisive che documentino l'uso delle
lingue francese, francoprovenzale e walser per una quota di almeno
il dieci per cento sul totale degli articoli redatti, dei notiziari
radiotelevisivi e dei programmi di produzione diretta realizzati
durante l'anno.
2. Nel caso di cui alla lettera d) del comma 1 è concesso un
ulteriore contributo annuo di lire dodici milioni (euro 6.197,48)
alle imprese editoriali e radiotelevisive che documentino il
raggiungimento di una quota di almeno il venti per cento sul totale
degli articoli redatti, dei notiziari radiotelevisivi e dei
programmi di produzione diretta realizzati durante l'anno. Il
contributo può essere elevato fino ad un massimo annuo di lire
venti milioni (euro 10.329,14) per ogni testata.
Articolo 4 (Presentazione delle domande)
1. Ai fini della concessione dei contributi di cui alla l.r.
41/1998, i soggetti interessati devono presentare domanda alla
struttura regionale competente in materia di comunicazione e
informazione della Regione, compilando appositi moduli predisposti
e disponibili presso la struttura regionale stessa.
2. Il dirigente della struttura regionale competente in materia
di comunicazione e informazione della Regione, con proprio
provvedimento, stabilisce la documentazione da allegare alla
domanda di cui al comma 1.
Articolo 5 (Istruttoria delle domande)
1. La struttura regionale competente in materia di comunicazione
e informazione della Regione e la Commissione tecnica per
l'informazione di cui all'articolo 10 della l.r. 41/1998, entro il
termine di sessanta giorni dalla data di presentazione delle
domande, verificano l'ammissibilità delle domande stesse.
Articolo 6 (Concessione dei contributi)
1. I contributi di cui all'articolo 2, commi 1 e 2, e
all'articolo 6, comma 2, della l.r. 41/1998, sono concessi dalla
Giunta regionale con propria deliberazione.
Articolo 7 (Controlli ed erogazione dei contributi)
1. Per i contributi di cui all'articolo 2, commi 1 e 2, e
all'articolo 6, comma 2, lettera c), della l.r. 41/1998, la
liquidazione dei contributi può avvenire anche in acconto, pari al
trenta per cento del finanziamento totale.
2. L'erogazione dei contributi a saldo è subordinata alla
verifica della regolarità della documentazione prodotta a
consuntivo. L'accertamento di eventuali irregolarità comporta la
decadenza dei contributi e la restituzione delle somme corrisposte,
maggiorate degli interessi legali.
Articolo 8 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
PrésidentCe projet de loi a reçu l'avis favorable à la
majorité de la part de la II
ème
Commission du Conseil.
Je vous informe également qu'une correction formelle a été apportée
à l'article 8 que je vous prie de noter, les mots:
"La presente
legge è dichiarata urgente"
sont remplacées par:
"Il
presente regolamento è dichiarato urgente"
.
La parole au rapporteur, Conseiller Borre.
Borre (UV)
Il 1° gennaio 1999 diventa operativa la legge
n. 41: "Interventi per la valorizzazione e lo sviluppo
dell'informazione locale".
I1 25 gennaio 1999 la Giunta, come previsto dall'articolo 6
comma 2 della legge regionale n. 41, emana con delibera di Giunta
un provvedimento che adotta un programma d'interventi al fine di
realizzare gli obiettivi di cui al comma 1 dell'articolo 6:
a) prevedere contributi per acquisti di carte e servizi;
b) prevedere contributi per spese per la realizzazione di
notiziari;
c) prevedere contributi a sostegno d'iniziative di
collaborazione e d'integrazione tra testate, anche sotto forma di
strutture comuni di servizi e di agenzie giornalistiche
d'informazione regionale;
d) prevedere contributi per incentivare l'uso delle lingue
francese, francoprovenzale e walser nei notiziari radiotelevisivi e
negli articoli dei periodici e delle agenzie.
All'adozione di questo programma, con valenza annuale, fa
seguito oggi il regolamento in discussione che stabilirà criteri e
modalità per la concessione dei contributi indicati all'articolo 2
e all'articolo 6 della legge n. 41. Tali interventi sono
evidentemente destinati alle imprese editoriali e radiotelevisive
di cui all'articolo 2, comma 4 della stessa legge.
Con l'articolo 2 si individuano gli interventi ammessi a
contributo, interventi finalizzati ad investimenti per
acquisizione, innovazione di strutture e di mezzi di produzione
dell'informazione locale scritta e radiotelevisiva.
Tali contributi sono concessi nella misura massima del trenta
percento della spesa ammessa.
Con l'articolo 3 si individuano i criteri e le modalità relativi
ai contributi di sostegno alle imprese ed all'innovazione
tecnologica, conseguenti all'adozione del programma degli
interventi a favore dell'informazione fatta dalla Giunta con
delibera n. 153 del 25 gennaio 1999, che stabilisce:
a) la concessione dei contributi a favore delle imprese
editoriali dei giornali periodici a parziale copertura dei costi di
acquisto della carta;
b) la concessione dei contributi a favore delle imprese
editoriali dei giornali periodici a parziale copertura delle spese
di stampa e di distribuzione;
c) la concessione dei contributi a favore delle imprese
editoriali dei giornali periodici e delle imprese radiotelevisive a
parziale copertura dei costi di abbonamento alle agenzie di
stampa;
d) la concessione dei contributi a favore delle imprese
editoriali dei giornali periodici e delle agenzie e delle imprese
radiotelevisive a parziale copertura dei costi per l'acquisto di
tecnologie;
e) la concessione dei contributi a favore delle imprese
editoriali delle agenzie a parziale copertura dei costi di
realizzazione dei notiziari e dei costi di trasmissione;
f) la concessione dei contributi a favore delle imprese
radiotelevisive a parziale copertura dei costi di realizzazione dei
notiziari e dei programmi e dei costi di trasmissione;
g) la concessione dei contributi a favore delle imprese
editoriali dei giornali periodici e delle agenzie e delle imprese
radiotelevisive a parziale copertura dei costi per la realizzazione
d'iniziative di collaborazione e d'integrazione tra le testate,
anche sotto forma di strutture comuni di servizi e di agenzie di
stampa a carattere regionale;
h) la concessione dei contributi a favore delle imprese
editoriali dei giornali periodici e delle agenzie e delle imprese
radiotelevisive per incentivare l'uso delle lingue francese,
francoprovenzale e walser negli articoli, nei notiziari e nei
programmi.
L'articolo 4 indica la struttura competente dove debbono essere
presentate le domande.
L'articolo 5 stabilisce chi verifica l'ammissibilità delle
domande. Ritengo opportuno ricordare che la Commissione tecnica per
l'informazione (articolo 10) è composta da:
- il dirigente della struttura di cui all'articolo 5 ed il
dirigente della corrispondente struttura del Consiglio
regionale;
- il Presidente dell'Ordine dei giornalisti della Valle d'Aosta,
o suo delegato;
- il Presidente dell'Associazione della stampa valdostana, o suo
delegato;
- un rappresentante del Comitato regionale per i servizi
radiotelevisivi (CORERAT);
- un rappresentante degli editori della carta stampata e delle
agenzie;
- un rappresentante degli editori delle imprese
radiotelevisive;
ed è quindi validamente rappresentativa del mondo
dell'informazione locale.
Va ricordato che i contributi previsti dall'articolo 8 agli
editori degli organi d'informazione di associazioni o enti senza
finalità di lucro, di partiti o movimenti politici ed
organizzazioni sindacali, non sono inseriti tra quelli a cui sono
destinati i criteri e le modalità del presente regolamento poiché
l'attribuzione dei contributi è fissata nella misura stabilita
dall'articolo 8 della legge.
Président
La discussion est ouverte.
La parole à la Conseillère Squarzino Secondina.
Squarzino (PVA-cU)
Qui siamo di fronte al secondo
regolamento attuativo di una legge regionale che è stata votata
precedentemente da questo Consiglio.
È un regolamento che attua la legge n. 41/98 che io non ho
votato, che il gruppo a cui io già appartenevo non aveva votato
perché è una legge che confonde l'informazione con quella che è la
comunicazione, cioè qui viene confuso quella che è la comunicazione
istituzionale, l'informazione corretta, giusta, sacrosanta che ogni
istituzione deve fornire all'esterno per comunicare le proprie
attività, con quella che è l'informazione più generale che deve
essere a servizio dei cittadini e alle loro esigenze di essere
informati al di là delle volontà politiche di chi occupa in quel
momento l'istituzione.
Se guardiamo infatti il primo articolo della legge, dice che la
Regione
"al fine di promuovere la più ampia partecipazione alle
scelte dell'Amministrazione regionale e la conoscenza degli atti e
dei programmi di rilevanza regionale, sostiene l'informazione
locale"
, allora mi chiedo: che rapporto c'è fra l'informazione
locale e la conoscenza degli atti e dei programmi di rilevanza
regionale? Ora, mentre l'informazione locale è finalizzata, come
dicevo prima, a fornire all'utente le informazioni in un modo
pluralista, il più oggettivo possibile, cioè tramite l'insieme di
più visioni soggettive di un problema, la comunicazione
istituzionale è tutt'altra cosa: corretta, giusta, ma risponde ad
una finalità totalmente diversa ed è la finalità di comunicare
all'esterno quello che si vuole che venga comunicato. Già allora
avevamo detto che questa era una legge che sembrava più atta a
rispondere all'esigenza di regolamentare la struttura e le finalità
della comunicazione istituzionale che non quella di predisporre le
condizioni perché in Valle si sviluppi un'informazione
pluralista.
Questa legge, come ricordava prima il relatore Borre, prevede
anche l'emanazione di norme attuative; la prima norma attuativa è
stata quella già ricordata, riguardante l'articolo 6, con una
delibera della Giunta che - voglio sottolinearlo - è arrivata
almeno due mesi in ritardo rispetto ai trenta giorni previsti dalla
legge e questo stesso regolamento attuativo che deve determinare i
criteri e le modalità per concedere i contributi, avrebbe dovuto
essere definito entro 120 giorni, quindi c'è un ritardo di parecchi
mesi.
Rispetto ai contenuti di questo regolamento avrei da fare almeno
due osservazioni che sono delle domande più che osservazioni perché
non capisco la logica che è stata seguita nell'individuare alcuni
elementi che la legge presenta.
Prima domanda. All'articolo 2 della proposta di regolamento,
laddove vengono indicati gli oggetti dei contributi per i quali
sono previsti dei contributi finanziari, viene in parte ripreso
quanto indicato al comma 2 dell'articolo 2 della legge e poi viene
aggiunto un elemento ulteriore che non capisco che senso ha.
Il comma 2 dell'articolo 2 dice che le iniziative di sostegno
riguardano
"o locali idonei per le singole testate emittenti,
strutture e servizi di uso comune, l'acquisto di tecnologie anche
informatiche".
Nella proposta di regolamento all'articolo 2 vengono elencate
alla lettera a)
"l'acquisto, la ristrutturazione e l'adeguamento
di locali"
, e qui ci siamo; alla lettera c)
"l'acquisto di
tecnologie funzionali all'attività aziendale"
, e qui ci siamo;
alla lettera d)
"l'acquisto di tecnologie informatiche",
e
qui ci siamo, ma viene introdotto un elemento nuovo alla lettera b)
"che è l'acquisto di automezzi".
Mi chiedo come l'acquisto di automezzi sia funzionale per
l'attività informativa. Questa è una domanda a cui non sono
riuscita a darmi una risposta.
Vorrei anche capire il senso delle percentuali; il relatore ha
detto che vengono indicati i contributi, ma non è stato chiarito -
forse è stato detto in commissione e io non ero presente - come mai
si sono scelte queste percentuali fino al 20 percento al massimo
per l'acquisto di carta, fino al 20 percento per spese di
notiziari, fino al 30 percento invece per quanto riguarda
iniziative di servizi comuni a più testate. Quali sono questi
criteri?
E poi volevo sapere, terza e ultima domanda, alcune informazioni
sulla nomina di questa Commissione tecnica per l'informazione, se è
già stata nominata, se ha già iniziato i suoi lavori o se anche
quest'elemento della legge aspetta una sua realizzazione.
Président
La parole au Conseiller Tibaldi.
Tibaldi (FI)
Ricordo qualche anno fa quando c'era un
movimento di opinione diffuso che ispirava il varo, l'approvazione,
la necessità d'istituire una legge e una regolamentazione regionale
in materia di editoria. Correva grosso modo l'anno 1996, eravamo
nel pieno della scorsa legislatura, i sindacati e in particolare i
sindacati dei giornalisti, in parte gli editori e in parte, anche
sollecitati dal Governo regionale, i partiti politici allora
presenti ritennero che fosse necessario porre regolamentazione e
disciplina ad una materia che era in forte evoluzione.
Già allora il Presidente della commissione competente era Borre
che ebbe l'onere e l'onore d'iniziare ad approfondire questa
materia con contraddizioni, con punti controversi fra le diverse
parti in quanto era materia che necessitava - ripeto - di una
disciplina specifica. Si fecero diverse riunioni specie in II
Commissione, a livello di Capigruppo, la cosiddetta concertazione
venne ampliata anche alle parti sociali interessate, si fece anche
un'analisi comparata con la legislazione regionale in itinere o
comunque la legislazione regionale pilota, ricordo per esempio la
legislazione della Regione Basilicata che era allora una pietra
miliare per quanto concerne l'editoria locale. Ci fu tutto questo
movimento che sembrava dover portare a provvedimenti di grande
portata, di elevato livello qualitativo.
Lo scorso anno sul fine di legislatura, come ricordava la
collega Squarzino, siamo arrivati all'approvazione della legge n.
41/98 che penso che, a partire dallo stesso Presidente della II
Commissione consiliare, Borre, come molti altri componenti di
questo Consiglio, ha lasciato un po' di amaro in bocca, cioè da
tutto quel movimento, da tutta quella montagna di riunioni,
d'incontri, di concertazione, è stato partorito quel topolino che è
la legge n. 41/98 che porta: "Interventi per la valorizzazione e lo
sviluppo dell'informazione locale".
Non sto a ripercorrere le tappe di quel dibattito che ha avuto
una sua storia e una sua conclusione, il cui provvedimento che è
stato varato entra in una seconda fase, nella fase che dovrebbe
essere applicativa perché questo regolamento ha una funzione
attuativa di quelle norme contenute in quella legge.
La prima cosa da segnalare è che tutto questo movimento di
carta, di riunioni, di risorse umane è servito per un budget di
spesa di 382 milioni annui iscritti in bilancio quando d'altro
canto il principale editore della Valle d'Aosta è la Regione e
produce montagne di carta e le fa stampare a diversi operatori
locali e non locali, comunque noi consiglieri siamo beneficiati
periodicamente da montagne di carta che quando va bene vengono
distribuite a noi, quando va male finiscono nei magazzini e
sappiamo che ultimamente è un po' il trend di questa Regione quello
di organizzare dei magazzini per stoccare o fontine o monete,
adesso anche carta, lo abbiamo visto a Pollein recentemente?
(interruzione del Presidente della Giunta, fuori
microfono)
? non è previsto, dice il Presidente, non deperiscono, comunque
comportano un investimento di risorse non indifferenti che sono
però risorse pubbliche e non private. Se c'è stata una prima
delusione nell'aprile del 1998 quando veniva approvata questa
legge, oggi siamo a una seconda delusione.
Mi pare già di capire anche dal tono un po' dimesso che ha
utilizzato lo stesso relatore nell'esporre le motivazioni di questa
legge che non ci sia anche da parte sua quella convinzione sentita
e profonda, ha parafrasato un po' quelli che sono gli articoli
della legge n. 41 e di questo regolamento, ma non ho sentito una
motivazione personale o politica profonda anche in seguito a tutto
il lavoro che è stato messo in cantiere e che penso che abbia
portato via all'amico Borre tempo prezioso che lui avrebbe potuto
forse utilizzare al meglio. Peraltro il regolamento arriva con un
leggero ritardo, era previsto entro 120 giorni dall'entrata in
vigore della legge, è vero, dal 1° gennaio arriva con un leggero
ritardo, ma non è tanto questo l'aspetto drammatico quanto
piuttosto quello che, per far riferimento ad un'autorevole
espressione che recentemente ha usato il Presidente della Giunta,
sarebbe bene conoscere anticipatamente gli orientamenti che vengono
iscritti in certi regolamenti, invece questo arriva con ritardo, ma
anche con delle sorprese che forse sono inaspettate.
Prima osservazione, al di là di quella distinzione che ha fatto
anche la Consigliera Squarzino fra comunicazione ed informazione
che sappiamo benissimo hanno una valenza e una natura completamente
diversa, l'editoria locale per la Regione Valle d'Aosta vale 380
milioni l'anno, rappresenta una parte infinitesimale di quella che,
se utilizzata al meglio, potrebbe consentire sviluppo d'imprese che
sono spesso in questa Regione, anche per colpa del mercato, in
situazione di difficoltà e naturalmente creare occupazione
contrattualizzata come auspicavano i sindacati in particolare tre
anni fa. Adesso abbiamo sentito da Borre cosa ha espresso
ultimamente il sindacato dei giornalisti in merito a questa
proposta di legge? Borre annuisce, quindi vuol dire che abbiamo il
placet del sindacato dei giornalisti. Mi auguro che l'abbiano letta
bene questa legge.
Per venire al regolamento, le nostre perplessità sono notevoli.
Il pluralismo dell'informazione è morto da tempo, la nostra Regione
a maggior ragione, questo regolamento appone a questa sepoltura una
lapide più o meno decorosa, promuovendo l'editoria locale in due
direzioni: nella direzione politica che peraltro è già sancita
nella legge e viene ripresa in una delibera che è stata ricordata
da Borre, varata dalla Giunta a gennaio, lì nei tempi previsti
dalla legge, e l'editoria linguistica, chiamiamola così, cioè
l'editoria che sviluppa i propri articoli e l'informazione in
lingua francese, in lingua francoprovenzale o nella lingua
walser.
È necessario, al di là poi delle considerazioni che andrò a
fare, valorizzare la lingua parificata e naturalmente anche il
francoprovenzale e il walser in maniera adeguata a livello
d'informazione locale, quindi non vorrei essere frainteso, è più
che mai necessario, però l'impressione che ho leggendo questo
regolamento è che invece di esserci una formula incentivante, in
questi articoli ci sia quasi una formula di presupposto, cioè
invece di essere un incentivo a fare qualcosa, ad andare nella
direzione d'insegnare agli editori e ai giornalisti ad utilizzare
la lingua francese, di creare loro quest'opportunità, lo si voglia
quasi mettere come un freno, un vincolo.
Perché dico questo? Perché innanzitutto i contributi che sono
qui stati gradualizzati per i vari tipi d'intervento, sui quali non
mi soffermo, e dove sono previsti dei tetti: 20 percento fino al
massimo di 20 milioni per ogni iniziativa a seconda del tipo,
sinergie, acquisto di carta, organizzazione di notiziari
radiotelevisivi, eccetera; all'utilizzo linguistico invece sono
dedicati dei passaggi particolari, allora 8 milioni vengono erogati
agli organi d'informazione locale, siano essi radiotelevisivi o di
carta stampata, che sviluppano una quota di almeno il 10 percento
sul totale degli articoli redatti in lingua.
Se prendiamo la fogliazione media degli organi d'informazione
locale o i palinsesti medi degli organi televisivi locali, arrivare
al 10 percento non so se avete idea di cosa significa in termini di
risorse e di tempi impiegati. Avere 8 milioni di benefit è una
presa in giro, a maggior ragione se guardiamo l'ulteriore
contributo. L'ulteriore contributo è di 12 milioni che si può
elevare fino ad altri 20 milioni, se questa quota dal 10 sale al 20
percento, allora qui in Valle d'Aosta abbiamo un solo editore che
si sta fregando le mani in questo momento ed è l'editore del
"Peuple Valdôtain" che ha già conseguito questo risultato.
Mi piacerebbe sapere dal Presidente o da chi per esso
nominativamente quali sono gli organi d'informazione locale
televisivi, radiofonici o di carta stampata che oggi hanno già
raggiunto o sono prossimi a raggiungere questi tetti e poi mi
piacerebbe sapere o dal relatore o da chi per esso se ritiene che
sia incentivante questa miseria che verrebbe data a titolo - mi
viene quasi da utilizzare la parola "risarcitorio" - d'indennizzo,
non di premio, a fronte dell'impegno di spesa che un editore
dovrebbe in questo caso affrontare.
Questo fermo restando il ragionamento che facevo prima: a fronte
dei miliardi che annualmente la Regione mette sul tappeto e con cui
finanzia editori o stampatori a latere, comunque sono scelte
politiche, non ho la potestà di decidere perché sono un consigliere
di opposizione, però mi sembra che sia contraddittorio e oltretutto
offensivo nei confronti dell'editoria locale proporre dei
regolamenti di questa caratura oggi nel duemila dopo uno studio che
è durato 3-4 anni, dopo una concertazione con i sindacati e non che
è durata altrettanto tempo.
La seconda considerazione riguarda l'editoria politica. Editoria
politica o editoria associativa che non ha fini di lucro che può e
comunque sta già beneficiando di coperture di spese al 50 percento
sulla stampa e sulla distribuzione e può permettersi di non
osservare determinati parametri che sono stati fissati
nell'articolo 2, comma 4, della legge n. 41, in particolare mi
riferisco alla contrattualizzazione di chi vi lavora.
Mi pare di capire, facendo la somma del provvedimento di legge e
del provvedimento regolamentare, che l'orientamento che oggi emerge
in maniera chiara, non subdola, sia quello di premiare queste
tipologie di editoria, di conseguenza la mia considerazione, che
conosce un po' il settore editoriale locale, non può essere
positiva e assentire a una normazione del settore di questo genere.
Ripeto, sono deluso come penso, ripeto, anche se non possa dirlo
sia deluso anche qualcun altro all'interno di quest'aula in seguito
al brillante risultato conseguito dopo tutto questo tempo.
C'è da aggiungere un'altra cosa ed è una questione di metodo:
ritengo esagerata la procedura per il rilascio dei contributi
quando si prevede che sia il dirigente di una struttura regionale
competente, con tutto il rispetto per la persona che posso avere,
la stima per chiunque sia a ricoprire quest'incarico, a stabilire
con proprio provvedimento la documentazione da allegare a una
domanda.
Paradossalmente sono sempre colui che cerca di frenare quando
l'Esecutivo cerca di attribuirsi delle competenze strappandole al
Consiglio, ma in questo caso mi sembra che la Giunta, di fronte a
queste cifre miserrime di budget totale, da diluirsi poi fra una
molteplicità di operatori locali, che attribuisce in capo a una
persona la potestà di scegliere quali documenti debbono portare,
dovrebbe invece arrogarsi lei questo titolo e questa
responsabilità, stabilire lei quali sono i criteri che devono
rispettare i vari documenti che devono essere consegnati per
accedere al beneficio.
Mi sembra paradossale che venga assegnato a un dirigente o
comunque a una struttura burocratica questa potestà.
Il dirigente, la struttura burocratica per contro avrà il
diritto-dovere di verificare se questi requisiti e la
documentazione prodotta è conforme a quella stabilita dal potere
amministrativo, dal potere politico e in quel caso è naturale che
il dirigente deve applicare alla lettera la legge o in questo caso
la norma regolamentare. Sarà anche il dirigente, a nostro avviso,
che può avere la potestà di liquidare le eventuali competenze, gli
eventuali benefici, gli eventuali contributi che il richiedente,
essendo in possesso dei requisiti, può ottenere ai sensi di
legge.
Su questo primo punto ci sentiamo di portare un emendamento
anche se si innesta su un impianto che non possiamo condividere per
le ragioni sopra esposte. Pensavamo che il settore editoriale
potesse meritare qualcosa di più nella nostra Regione, ma meritare
non in termini monetaristici assistenzialistici, Presidente, bensì
in termini di attenzione, di legislazione e di regolamentazione.
Dopo tutto questo tempo essere arrivati a questo punto mi sembra
veramente un non voler considerare il settore oppure
paradossalmente questo regolamento costituirà il punto fermo per
poter dire:
"Ricominciamo, abbiamo sbagliato tutto un
percorso"
. Sono quasi convinto che, anche per le difficoltà
applicative oppure per il fatto che potremo constatare con mano che
i benefici di questa legge andranno solo in poche direzioni, questo
regolamento ci farà capire che la legge n. 41 e lo stesso sono
completamente da rivedere e questo può darsi che sia l'aspetto
positivo di questo momento oggi in aula.
L'emendamento che presentiamo riguarda l'incongruenza che
segnalavo a livello procedurale e cioè che sia la Giunta regionale
- è paradossale che sia un consigliere a dirlo, però a nostro
avviso è per una questione di equità - a stabilire annualmente con
proprio provvedimento i criteri generali a cui deve riferirsi la
documentazione prodotta. Il funzionario o i funzionari hanno solo
il diritto-dovere di adeguarsi alle regole che vengono
tassativamente fissate, altrimenti si rischia di creare un domani
la possibilità di discriminazioni fra editori di serie A, di serie
B, di serie C e così via.
Président
La parole au Conseiller Borre.
Borre (UV)
Per tentare di dare alcune risposte. Alla
Consigliera Squarzino che chiede perché all'articolo 2 vengono
citati anche gli automezzi fra i contributi, rispondo che proprio
nella legge all'articolo 2, comma 2, si parla anche di strutture e
servizi, quindi il gruppo di lavoro, che era composto sia dagli
editori che dai giornalisti, ha richiesto questo tipo di
dicitura.
Per quanto riguarda il discorso delle percentuali, bisogna
pensare che con l'ammontare di 382 milioni hanno dovuto
regolamentare i contributi per l'anno 1999. Niente però impedisce
che durante l'iter della legge, se ci saranno delle richieste, se
si verificheranno delle necessità diverse, di andare a modificare
l'importo di 382 milioni e di aumentarlo.
Mi è stato chiesto se il sindacato era d'accordo. Il sindacato
ha fatto parte del gruppo di lavoro, però ho sentito l'Ordine dei
giornalisti e mi è stato risposto che, per quanto riguardava il
regolamento, non avevano da obiettare, mentre avevano dei problemi
sulla legge, lo avevano già detto e torneranno a dirlo.
Tibaldi, cercherò un'altra volta di essere più convincente, però
mi fa piacere che tu abbia ripercorso l'iter dei lavori che ha
fatto la commissione. Un percorso che ritengo sia stato abbastanza
positivo alla fine del quale una commissione ristretta ha fatto una
relazione alla Presidenza della Giunta. Niente ci impedisce di
riprendere quel lavoro, se vogliamo anzi con una lettera del
Presidente del Consiglio e dei Capigruppo abbiamo avuto mandato
d'iniziare di nuovo un lavoro sull'informazione, ma soprattutto di
prendere contatti con la radiotelevisione per l'informazione.
Il "Peuple" è oggetto di contributo come tutti gli altri
giornali di partito o associazioni, non rientra in questi criteri
perché con l'articolo 8 è avvenuta l'attribuzione dei
contenuti.
Président
Si personne n'est inscrit pour parler, je ferme
la discussion générale.
La parole au Président du Gouvernement, Viérin Dino.
Viérin D. (UV)
Pour apporter quelques précisions
ultérieures. C'est un règlement qui donne application à une loi,
donc forcément les principes ont été établis par la loi. Je veux
rappeler que nous sommes l'une des régions qui ont légiféré en la
matière, et que les autres régions n'ont pas de compétences à cet
égard. Une loi peut être modifiée. Nous vérifierons, pour ce qui
est de l'application de cette loi, s'il faut apporter des
changements ou des modifications et nous sommes tout à fait
disposés à examiner des propositions concernant ces éventuelles
modifications ou améliorations.
Comme nous l'avions déjà indiqué lors de l'approbation de la
loi, quand la loi a été approuvée nous avons utilisé les fonds qui
étaient disponibles pour la loi précédente et donc les 382 millions
représentent pour cette année une limite; lors de la discussion du
budget pour les années prochaines nous pouvons modifier ce montant
en fonction des exigences qui seront alors connues.
Par contre, pour ce qui est des procédures, problème soulevé par
M. Tibaldi, il est à préciser que la compétence pour l'attribution
des subventions revient au Gouvernement, article 6 du règlement, et
que ce n'est donc pas le service de l'Administration régionale qui
attribue les subventions. Le service accompli un travail
préparatoire. C'est pour cette raison qu'il nous semblait tout à
fait légitime et opportun que ce soit à ce même service du point de
vue technique de définir la documentation qui devra être
présentée.
C'est une opinion, il ne nous semble pas que ce soit le
Gouvernement qui doive établir la documentation, mais ce sera le
service de concert avec le comité technique, vu que ce comité en
son sein prévoit la présence de tous les sujets concernés par
l'édition et l'information au Val d'Aoste.
Nous avons sollicité par lettre la désignation des différents
représentants; à aujourd'hui il y a eu la désignation des
représentants des maisons d'édition et de la presse et des
représentants des sociétés de radiotélévision comme le prévoit
l'article 10 de la loi. Là, il y a déjà eu désignation, nous avons
donc concerté avec ces représentants, les modalités prévues dans ce
règlement et pour que la commission dans son ensemble puisse
fonctionner nous attendons les autres désignations.
Président
Nous procédons à l'examen de la loi.
Je soumets au vote l'article 1
er
:
Conseillers présents: 29
Votants: 25
Pour: 21
Contre: 4
Abstentions: 4 (Comé, Lanièce, Marguerettaz, Viérin M.)
Le Conseil approuve.
Je soumets au vote l'article 2:
Conseillers présents: 29
Votants: 25
Pour: 21
Contre: 4
Abstentions: 4 (Comé, Lanièce, Marguerettaz, Viérin M.)
Le Conseil approuve.
Je soumets au vote l'article 3:
Conseillers présents: 29
Votants: 25
Pour: 21
Contre: 4
Abstentions: 4 (Comé, Lanièce, Marguerettaz, Viérin M.)
Le Conseil approuve.
A l'article 4 il y a l'amendement présenté par les Conseillers
Tibaldi et Frassy, dont je donne la lecture:
Emendamento L’articolo 4, secondo comma, è
sostituito dal seguente:
La Giunta regionale stabilisce annualmente, con proprio
provvedimento, i criteri generali a cui deve riferirsi la
documentazione da allegare alle singole domande di cui al comma
1.
La parole au Conseiller Tibaldi.
Tibaldi (FI)
Le motivazioni addotte dal Presidente della
Giunta le comprendo a metà, nel senso che il nostro emendamento,
ancorché si innesti su un'impalcatura che - ripeto - non
condividiamo, potrebbe essere migliorativo nel senso dell'equità.
Non dico che voi dobbiate mettervi a vagliare i documenti
presentati dai singoli richiedenti, dico che però l'indirizzo dei
criteri oggettivi per cui il richiedente che possiede i requisiti
ai sensi di legge, articolo 2, eccetera, deve essere spiegato
meglio cosa significa, allora il dirigente si uniforma al vostro
indirizzo di carattere normativo.
Non dico che debba farlo il Consiglio in questa sede, però si
attribuisce una potestà alla Giunta che ha una funzione di
obiettività finalizzata ad ottenere equità ed evitare di scadere in
difetti interpretativi di cui uno dice che è discrezionalità a
favore dell'uno e a sfavore dell'altro.
Secondo noi è una norma di salvaguardia, se poi il Consiglio la
ritiene inutile, votate contro. Noi ci sentiamo di proporla per
queste ragioni che ho annunciato.
Président
Je soumets au vote l'amendement:
Conseillers présents: 30
Votants: 3
Pour: 3
Abstentions: 27 (Agnesod, Bionaz, Borre, Cerise, Charles Teresa,
Comé, Cottino, Cuc, Curtaz, Ferraris, Fiou, Lanièce, Lavoyer,
Louvin, Marguerettaz, Martin, Nicco, Ottoz, Pastoret, Perrin,
Praduroux, Rini, Squarzino Secondina, Vallet, Vicquéry, Viérin D.,
Viérin M.)
Le Conseil n'approuve pas.
Je soumets au vote l'article 4:
Conseillers présents: 31
Votants: 27
Pour: 23
Contre: 4
Abstentions: 4 (Comé, Lanièce, Marguerettaz, Viérin M.)
Le Conseil approuve.
Je soumets au vote l'article 5:
Conseillers présents: 31
Votants: 27
Pour: 23
Contre: 4
Abstentions: 4 (Comé, Lanièce, Marguerettaz, Viérin M.)
Le Conseil approuve.
Je soumets au vote l'article 6:
Conseillers présents: 31
Votants: 27
Pour: 23
Contre: 4
Abstentions: 4 (Comé, Lanièce, Marguerettaz, Viérin M.)
Le Conseil approuve.
Je soumets au vote l'article 7:
Conseillers présents: 31
Votants: 27
Pour: 23
Contre: 4
Abstentions: 4 (Comé, Lanièce, Marguerettaz, Viérin M.)
Le Conseil approuve.
Je soumets au vote l'article 8:
Conseillers présents: 31
Votants: 27
Pour: 23
Contre: 4
Abstentions: 4 (Comé, Lanièce, Marguerettaz, Viérin M.)
Le Conseil approuve.
Je soumets au vote le projet de règlement dans son ensemble:
Conseillers présents: 31
Votants: 27
Pour: 23
Contre: 4
Abstentions: 4 (Comé, Lanièce, Marguerettaz, Viérin M.)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK