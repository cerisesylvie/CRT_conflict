Consiglio Regionale della Valle d'Aosta - Oggetto del Consiglio n. 1067 del 24 febbraio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1067 del 24 febbraio 2010 - Resoconto
OGGETTO N. 1067/XIII - Modificazioni allo statuto della
Fondazione "Centro di studi storico-letterari Natalino Sapegno", di
cui alla legge regionale 23 agosto 1991, n. 33 (Promozione della
Fondazione "Centro di studi storico-letterari Natalino
Sapegno").
Il Consiglio regionale
Richiamata la legge regionale 23 agosto 1991, n. 33 recante
"Promozione della Fondazione "Centro di studi storico-letterari
Natalino Sapegno"";
Richiamate le deliberazioni del Consiglio regionale n.
2788/IX del 21 novembre 1991, concernente "Approvazione dello
statuto della Fondazione "Centro di studi storico-letterari
Natalino Sapegno" promossa con legge regionale 23 agosto 1991, n.
33" e n. 1999/XI del 9 maggio 2001 concernente "Approbation des
modifications statutaires de la Fondation "Centre d'études
historico-littéraires Natalino Sapegno"";
Richiamata la nota in data 4 novembre 2009 con la quale il
Consiglio di Amministrazione della Fondazione ha chiesto alla
Presidenza della Regione di procedere ad alcune modificazioni dello
statuto della Fondazione stessa al fine di garantire un miglior
svolgimento dei propri compiti e un più agevole funzionamento degli
organi statutari;
Richiamata la propria deliberazione legislativa atto n.
1066/XIII in data 24/2/2010 con la quale è stato approvato il
disegno di legge regionale concernente "Modificazioni alla legge
regionale 23 agosto 1991, n. 33 (Promozione della Fondazione
"Centro di studi storico-letterari Natalino Sapegno")";
Esaminate le allegate modifiche allo statuto della Fondazione
"Centro di studi storico-letterari Natalino Sapegno";
Vista la deliberazione della Giunta regionale n. 3830 in data
30 dicembre 2008 concernente l'approvazione del bilancio di
gestione, per il triennio 2009/2011, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Vice Capo di
Gabinetto della Presidenza della Regione, ai sensi del combinato
disposto degli articoli 13, comma 1, lett. e) e 59, comma 2, della
legge regionale 23 ottobre 1995, n. 45, sulla legittimità della
presente deliberazione;
Visto il parere della II Commissione consiliare
permanente;
Considerato che gli emendamenti del gruppo Vallée d'Aoste
Vive-Renouveau sono decaduti a seguito della reiezione degli
emendamenti al disegno di legge n. 82 concernente: "Modificazioni
alla legge regionale 23 agosto 1991, n. 33 (Promozione della
fondazione "Centro di studi storico-letterari Natalino
Sapegno")";
Delibera
di approvare le allegate modifiche allo statuto della
Fondazione "Centro di studi storico-letterari Natalino
Sapegno".
Modificazioni allo statuto della Fondazione "Centro di
studi storico-letterari Natalino Sapegno", di cui alla legge
regionale 23 agosto 1991, n. 33 (Promozione della Fondazione
"Centro di studi storico-letterari Natalino Sapegno").
Articolo 1
(Modificazioni all'articolo 3)
1. Al comma 1 dell'articolo 3 dello statuto della Fondazione
"Centro di studi storico-letterari Natalino SAPEGNO", di seguito
denominato statuto, le parole: "e opererà in Valle d'Aosta" sono
abrogate.
Articolo 2
(Modificazioni all'articolo 7)
1. Alla lettera b) del comma 1 dell'articolo 7 dello statuto,
dopo le parole "in caso di mancanza dei suddetti discendenti
diretti," sono aggiunte le seguenti: "o di rinuncia alla
designazione,";
2. La lettera c) del comma 1 dell'articolo 7 dello statuto è
sostituita dalla seguente:
"c) tre nominati dalla Giunta della Regione autonoma Valle
d'Aosta/Vallée d'Aoste; nell'ambito di tale componente, è
individuato ed eletto il Vice Presidente della
Fondazione;";
3. Al comma 2 dell'articolo 7 dello statuto, le parole "di
cui alle precedenti lettere b) e c)" sono sostituite dalle seguenti
"di cui alla precedente lettera c)".
Articolo 3
(Modificazioni all'articolo 11)
1. Al comma 3 dell'articolo 11 dello statuto, le parole "il
Consiglio regionale della Valle d'Aosta" sono sostituite dalle
seguenti "la Giunta della Regione autonoma Valle d'Aosta/Vallée
d'Aoste".
Articolo 4
(Modificazioni all'articolo 14)
1. Al comma 2 dell'articolo 14 dello statuto, le parole "tre
volte l'anno" sono sostituite dalle seguenti: "due volte
l'anno".
Articolo 5
(Modificazioni all'articolo 15)
1. L'articolo 15 dello statuto è sostituito dal
seguente:
"Articolo 15
(Composizione - Nomina)
1. L'organo di revisione è costituito in forma monocratica;
il revisore è nominato dalla Giunta della Regione autonoma Valle
d'Aosta/Vallée d'Aoste.
2. Il Revisore dei conti dura in carica per tre anni e può
essere riconfermato.".
Président
- Je vous rappelle qu'ont été présentés deux
amendements par le groupe Vallée d'Aoste Vive-Renouveau, qui sont
chutés. J'en donne respectivement lecture pour le
procès-verbal:
Emendamento
All'articolo 2 (modificazioni all'articolo 7), il comma 2 è
soppresso.
Emendamento
All'articolo 3 (modificazioni all'articolo 11), il comma 1 è
soppresso.
Tout en tenant compte qu'il n'y a plus d'amendements, est-ce que
vous êtes d'accord de voter l'acte administratif dans son
ensemble?
Je soumets au vote l'acte dans son ensemble:
Conseillers présents et votants: 33
Pour: 33
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK