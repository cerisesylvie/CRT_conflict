Consiglio Regionale della Valle d'Aosta - Oggetto del Consiglio n. 1135 del 27 febbraio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1135 del 27 febbraio 1985 - Resoconto
OGGETTO N. 1135/VIII - DINIEGO DI CONTRIBUTO REGIONALE PER
L'ORGANIZZAZIONE DI UN SEMINARIO DI STUDI. (Interpellanza)
PRESIDENTE:
Do lettura dell'interpellanza presentata dai
Consiglieri Cout e Mafrica:
INTERPELLANZA
Il Gruppo del P.C.I. ha avuto notizia che un Gruppo di
studenti universitari si è
vista bocciata la richiesta di un
contributo per l'organizzazione di un "seminario" di "Psicologia
dell'età evolutiva" che avrebbe dovuto tenersi ad Aosta con la
presenza della Dott.ssa Brustia.
Risulta che gli studenti non abbiano avuto chiarimenti sul
perchè la richiesta non sia stata accettata; pare che si sia
affermato che non si vogliono "incentivare" studi di psicologia in
Valle d'Aosta;
Siccome in Consiglio regionale si sono votati contributi per
altri corsi da tenersi ad Aosta, non si vede come si possa dire di
no ad un corso organizzato con gli stessi criteri e modalità: la
sola giustificazione che non si debba tenere il "seminario" solo
perchè non si vogliono incentivare gli studi di psicologia in Valle
appare non plausibile ed oltremodo discutibile.
Ciò premesso i sottoscritti Consiglieri regionali
INTERPELLANO
l'Assessore alla Pubblica Istruzione
per sapere:
1)
quali sono le motivazioni per cui è stato negato il
contributo al gruppo di studenti che ne ha fatto richiesta;
2)
se l'Assessore non ritiene di rivede re la
decisione presa, affinché anche gli studenti che hanno richiesto il
"seminario" in oggetto possano accedere ad un contributo della
Regione, al pari di altri studenti che l'hanno ottenuto
per
l'organizzazione di iniziative analoghe.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Abbiamo avuto notizia e ci è stato
comunicato per lettera che, mentre nello scorso anno era stata
finanziata la prima parte del corso di "Psicologia dell'età
evolutiva" organizzato da un gruppo di studenti, quest'anno lo
stesso gruppo, che aveva organizzato la seconda parte del corso, si
è visto negare il contributo.
Il fatto ci pare abbastanza strano, anche perchè in Consiglio
regionale abbiamo ratificato delle deliberazioni di Giunta che
danno contributi a studenti universitari che organizzano ad Aosta
vari corsi. La cosa più strana di tutta la vicenda è che non si
riesce a capire perchè il contributo sia stato negato; si è detto
"sì" ai corsi di "Storia moderna" e di "Storia della psicologia" e
"no" al corso di "Psicologia dell'età evolutiva"!
Da quello che abbiamo saputo, l'Assessore non solo non si è
fidato del suo giudizio personale ma ha portato la discussione in
Giunta e, come motivazione al diniego, ha affermato che in Valle
d'Aosta non vanno incentivati studi di psicologia e la cosa ci pare
ancora più strana. Nessuno degli studenti che ha fatto la richiesta
del corso è isoritto alla facoltà di psicologia, la maggior parte è
infatti iscritta a pedagogia.
Noi sappiamo che per insegnare nelle scuole serve anche e
sopratutto conoscere la psicologia dei bambini. Non riusciamo
proprio a capire come la Giunta non possa valutare positivamente la
questione visto che il corso di studi in pedagogia richiede esami
proprio sulla psicologia dell'età evolutiva.
Non so se la Giunta abbia fatto con fusione o ci siano altri
motivi per negare il contributo. Speriamo che sia stato un errore
della Giunta e che la Giunta voglia rimediare trovando il modo per
organizzare anche questo corso, come sono stati organizzati gli
altri, e che anche questi studenti possano avere il loro contributo
per frequentare il corso ad Aosta invece di recarsi a Torino.
PRESIDENTE:
Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Je peux assurer au Conseiller Cout qu'il
n'y a pas eu de confusion. A ce propos, je crois qu'il faut
préalablement souligner le fait que la locution de contribution
pour la réalisation de cours, qu'ils soient universitaires ou d'un
autre ordre d'études, n'est pas un droit de la part des étudiants
mais cela revient à la responsabilité et au choix de la Junte
régionale. Cela dit, la Junte régionale a cru bon de faire ce
choix, qui comme tous les choix est discutable, et nous sommes
prêts à discuter sur cette question. Nous avons cru que ce n'était
pas le cas de placer une somme pour l'organisation, ici, à Aoste de
ce cours. On a agit différemment pour d'autres cours et on
continuera à le faire. Nous avons parfaitement le droit et le
devoir de choisir et nous prenons toutes nos responsabilités sur le
choix qui a été fait.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Nell'articolo "La Vallée d'Aoste pour sa
jeunesse" apparso sull'ultimo numero di "Le peuple Valdôtain"
l'Assessore alla Pubblica Istruzione diceva: "Nous devons avant
tout prendre conscience que certains problèmes graves tels
l'emploi, les loisirs, la drogue, la sexualité, l'information, le
droit aux études ne sont pas des problèmes que nous devons résoudre
à la place des jeunes en leur imposant les solutions, mais bien
avec eux", e credo che abbia proprio voluto parlare di diritto agli
studi per i giovani e credo che questo diritto debba essere uguale
per tutti.
Io non sono assolutamente d'accordo sul fatto che la scelta di
finanziare un corso piuttosto che un altro, organizzato dagli
studenti universitari valdostani, sia compito della Giunta. Io
credo che, se si vogliono aiutare gli studenti universitari
nell'organizzazione dei corsi o si devolve il contributo ad una
organizzazione universitaria, per far sì che sia l'organizzazione a
decidere se fare un corso oppure un altro, altrimenti bisogna
fissare dei criteri più precisi d'accordo con il Consiglio
regionale, cosicché non ci sia più bisogno né della Giunta né
dell'Assessore.
Tengo a sottolineare che basterebbe un ufficio che, in base ai
criteri fissati, decida sull'utilità o meno dei corsi e sul modo in
cui devono essere fatte le richieste per il contributo.
Noi crediamo che questa sia una discriminazione fatta nei
confronti di alcuni studenti piuttosto che una scelta politica
della Giunta e siamo dell'idea che sia giusto ritornare su questo
argomento e valuteremo le iniziative che, come gruppo, potremo
portare avanti affinché si risolva questo problema in modo
diverso.
Noi siamo d'accordo che si portino avanti tutte le iniziative
necessarie per i giovani, dallo sport alle manifestazioni per la
soppressione delle frontiere, per il bilinguismo e per un'Europa
diversa; siamo d'accordo che per i giovani si parli di diritto allo
studio e al lavoro, ma non siamo d'accordo sul metodo adottato in
questa circostanza dall'Assessore nel dare contributi solo ad
alcuni corsi.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Devo dire che la risposta
dell'Assessore mi ha stupito. Prima non avevo capito perchè la
Giunta avesse dato parere negativo al contributo per questo corso
di "Psicologia dell'età evolutiva". Dalla spiegazione
dell'Assessore è risultato ancora meno chiaro questo perchè, e non
so se ci siano delle motivazioni psicologiche o freudiane. Non si è
voluta neanche spie gare la motivazione reale di questo contributo
negato.
Voglio fare una precisazione non è vero che la competenza è
della Giunta, perchè quando si supera il milione e mezzo di
contributo, come succede nella maggior parte dei casi, la Giunta
deve venire in Consiglio, il che significa che anche questo
contributo è di competenza del Consiglio. Ma è proprio il
comportamento particolare in questa situazione che sorprende,
perchè non può essere accettata la spiegazione: "Così è se vi pare,
è stata una scelta politica", perchè non si vede nessuna ragione
plausibile contraria all'effettuazione di questo corso.
Peraltro l'Assessore suggerisce agli insegnanti di fare,
nell'ambito della scuola, corsi di aggiornamento nei quali ha
grande rilevanza la comprensione della psicologia degli alunni e in
questo caso ci sono proprio degli aspiranti insegnanti che vogliono
specializzarsi in questo campo e si nega loro il contributo.
Torneremo sull'argomento e invitiamo l'Assessore e la Giunta a
ripensarci.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK