Consiglio Regionale della Valle d'Aosta - Oggetto del Consiglio n. 253 del 12 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 253 del 12 novembre 1970 - Resoconto
OGGETTO N. 253/70 - Aumento dei contributi per tetti in
ardesia. (Approvazione di Mozione)
Manganoni (P.C.I.)
- Io non penso che questa mozione
richieda tanta illustrazione, no? Perché di queste mozioni ne
abbiamo già presentate, mi pare, quattro, sollecitando, mi pare che
l'anno precedente al decesso del Presidente Bionaz, il Presidente
stesso nell'autunno, si fosse impegnato per il prossimo bilancio.
Mi ricordo che disse: "non possiamo accettare questa mozione,
perché questo bilancio non ha la capienza. Comunque, nel prossimo
bilancio, che sarebbe poi stato quello di due o tre anni fa, verrà
aumentato lo stanziamento e quindi faremo la proposta. Se non che,
sono passati gli anni e di proposte non se ne sono fatte. Ora, io
non vi ripeto quanto ho già detto qui, ma i costi del materiale e
della manodopera, mi pare che è ancora del '60 o del '59 questa
delibera... un aumento di costi notevoli, io non dico che siano
raddoppiato, però non siamo molto lontano di lì. Quindi, io parlo
di quelli rurali, per le non rurali, non è che io lo escluda,
quello non rurali, dico. Beh l'Assessorato, la Commissione esamini,
perché il problema presenta un po' un altro aspetto, no? Mentre
invece, per le case rurali, io pregherei veramente l'Assessore e la
Giunta di prendere una decisione e di risolvere questo problema.
Non sono dei pallini mie o dei colleghi che hanno firmato. È dovuto
anche ed esclusivamente, cioè, se noi aggiorniamo il contributo
all'aumento dei prezzi, io non chiedo altro, e sarebbe anche logico
farlo. Non ripeto poi il paesaggio, ne abbiamo già parlato
abbastanza, ma anche esaminando questo fattore...
Montesano (P.S.D.I.)
- Chi chiede la parola? Consigliere
Tonino.
Tonino (P.S.I.U.P.)
- Io, oltre a quello già detto dal
Consigliere Manganoni, vorrei aggiungere questo: lo spirito che ha
suggerito questa forma di intervento per tutti coloro che
costruiscono o ricostruiscono tetti con ardesie, è quello di
cercare in qualche modo di indirizzare la gente a costruire dei
tetti che non siano in contraddizione con le bellezze
paesaggistiche locali.
Purtroppo, cosa verifichiamo? Soprattutto in quelle belle
frazioni, tipo Rovarey, in quei bei paesaggi che hanno uno sfondo
meraviglioso, se non fossero deturpati da certe ricoperture dei
tetti di altra natura che non sono in armonia con le bellezze
tipiche di un villaggio valdostano, noi vediamo proprio che in
tanti villaggi la gente ricorre alla copertura con delle tegole
rosse, e soprattutto questa scelta la vediamo fare nei rifacimenti
dei tetti, che prima erano coperti con le così dette lose. Perché
succede questo? Quando lo spirito della legge vuole raggiungere un
determinato scopo. Primo motivo: la legge parla di contributo per
il rifacimento di tetti con ardesie novelle, e le ardesie vecchie
non vengono conteggiate ai fini del contributo. E allora cosa
succede? Che quando uno deve rifare un tetto, perché il legname è
logoro, o non regge più al peso che deve sostenere, fanno un'altra
scelta meno costosa. Ragionamento: se devo rifare la travatura del
mio tetto, adoperando le medesime lose, non prendo una lira di
contributo, perché per le lose vecchie, la legge non prevede
nessuna forma di intervento. E allora, anziché scegliere una
travatura robusta e costosa, tanto vale che mi costruisca il tetto
con una travatura molto più leggera e molto meno costosa, e del
risparmio che faccio mi acquisto un altro materiale di copertura
che, a conti fatti, mi viene a costare ancora meno
che adoperando le ardesie vecchie non mi danno la possibilità di
avere alcun contributo, e lo spirito della legge in questo modo va
a farsi benedire.
Ora, se si vuole rifare, riparare certe deturpazioni del
villaggio, non solo il contributo è insufficiente per indirizzare
la gente a scegliere una copertura in ardesia, non solo occorre
aumentare il contributo, ma occorre dare un contributo ex novo
anche per coloro che devono rifare un tetto e che possono ancora
adoperare le medesime ardesie. Quindi, in definitiva, io chiedo
che, oltre all'aumento del contributo, la legge provveda anche,
pensando che questa legge deve essere modificata, si contenga anche
questa dizione, che la legge preveda anche tanto al metro quadrato
per il rifacimento del tetto, anche quando si adoperano per le
ardesie. Altrimenti qui... noi sappiamo benissimo che il costo di
una travatura, per sostenere un tetto fatto di ardesie, è molto
costoso. Quindi, la gente si indirizza ad altre scelte, e noi
abbiamo così i nostri paesaggi deturpati, di quello che dovrebbe
essere la caratteristica del paesaggio valdostano.
Montesano (P.S.D.I.)
- La parola al Vice Presidente
Fosson.
Fosson (U.V.)
- Su questo argomento abbiamo avuto campo
di parlare più volte in Consiglio Regionale ed è giusto quello che
ha detto il Consigliere Manganoni, perché alcuni anni fa, quando
avevamo presentato una mozione insieme per adeguare un po' questo
contributo per i tetti in ardesia, era stato detto, effettivamente,
che il problema era più complesso perché la Sovraintendenza avrebbe
voluto studiare il problema nel suo insieme, che c'erano delle
distorsioni anche in questi contributi, perché si davano delle
volte questi contributi a dei condomini che effettivamente non
avevano nessun bisogno, e altre volte questi tetti in ardesia
restavano un po' l'unica caratteristica che si adeguavano a quello
che era il paesaggio valdostano, mentre poi le altre
caratteristiche delle costruzioni erano forse completamente
diverse. Noi possiamo anche accettare tutte queste cose, perché
eravamo stati d'accordo anche allora di studiare il problema nel
suo complesso. Però, visto il tempo che è passato, visto che se si
dovrà studiare nei suoi particolari, e si metterà ancora molto
tempo, e quindi non si adeguerà questo contributo, io penso che la
mozione, così come è fatta, è abbastanza generica. Quindi lascia
tutte le possibilità alla Giunta di vedere, ma farei una proposta
un po' concreta, almeno, desidererei un'assicurazione in questo
senso, da parte dell'Assessore al Turismo, che almeno per quelle
che sono le costruzioni rurali non cadiamo dal quarto piano. Se noi
adeguiamo questi contributi almeno per le costruzioni rurali,
intanto, dando mandato poi di studiare nei vari particolari tutto
il resto, perché in certi condomini, forse, si potrà anche andare
su altri materiali e non andare con le lose, ma, effettivamente,
per le case rurali, sarebbe bene di darlo. E sarebbe bene anche di
incoraggiare la ricostruzione di alcuni tetti in certe zone perché
noi parliamo oggi di centri storici, parliamo dei nostri villaggi
valdostani. Ma effettivamente, quando prendiamo, non dico tutti,
non dico tutti perché oramai in certi villaggi hanno la
preponderanza di costruzioni che non hanno più niente a che fare
con il carattere nostro. Con il carattere ambientale valdostano e,
quindi, in questi casi si è inutile - dove c'è già il 90% di tetti
in tegole - voler dire cambiamo tutto e facciamo i tetti in
lose.
Ma, se incominciassimo anche ad incoraggiare la ricostruzione di
certi tetti, in certi villaggi, dove i tetti in tegole sono
pochissimi, e la preponderanza invece sono tetti in lose, e
praticamente sono villaggi addossati a degli sfondi rocciosi, cito
il caso di Méran, di Montjovet. Un caso che mi viene immediato, una
volta si passava a Méran, la prima impressione cos'era? Rocce da
tutte le parti e questo villaggio abbarbicato con i suoi bei tetti
in lose.
Adesso vediamo diverse macchie rosse in mezzo a questi roccioni
grigi, che sono un po' una stonatura.
Cito un caso così, tanto perché viene, come quello del Borgo di
Montjovet, dove c'è qualche tetto in tegola. Del Pondel o che.
Quindi, in questi casi bisognerebbe effettivamente anche
incoraggiare la ricostruzione di questi pochi tetti dando quel
contributo che è necessario.
Non sto a dilungarmi adesso di più su questo argomento, però
dico, per le case rurali - e qui bisognerebbe anche vedere, ad un
certo momento, d'accordo con l'Assessorato all'agricoltura. Questa
è una vecchia cosa, perché io sono stato sette anni all'Assessorato
all'Agricoltura ma non ho potuto risolvere questo problema. Abbiamo
cercato di fare un'azione fin dove era possibile, con i vari
progettisti, di fare adottare i tetti in lose, ma non siamo mai
arrivati ad un provvedimento categorico di non dare il contributo
se non si fa in lose. Forse fin dagli inizi, se si fosse risolto in
questo senso, avremmo potuto evitare certe cose. Quindi, possiamo
anche essere tutti responsabili in questo senso. Però, mentre si
potrà studiare con calma per gli altri casi, io insisterei che, per
le case rurali, sia adeguato questo contributo e, se si vuol
sentire anche, vedere, d'accordo con l'Assessorato all'Agricoltura,
come fare e credo che questo non ci sbilancia come spesa.
Ramera (D.C.)
- Se fosse sempre possibile fare qualche
battuta, sarebbe da proporre la nomina di una Commissione unitaria
anche per questo problema. Perché è giusto che Manganoni ha
presentato più volte delle mozioni al riguardo. Ma qui siedono, nei
banchi dei diversi Gruppi, Consiglieri che alla Commissione del
turismo hanno votato e approvato il disegno di legge per i tetti e
balconi almeno da un anno e mezzo. Questo disegno di legge non è
mai venuto in aula per cui - se uno volesse proprio fare dello
spirito - ci sarebbe da chiedere di fare la Commissione unitaria
per chiedere alla Giunta che fine ha fatto questo famoso disegno di
legge.
Bancod (U.V.)
- Sono diversi anni che si parla di questo
problema ed è sempre rimasto un problema chiuso. Già sin da tre -
quattro anni fa, quando c'era ancora Bionaz e già allora c'era
stato un impegno di portare in discussione questo problema e poi si
è sempre soprasseduto. Sappiamo che ci sono diversi agricoltori che
aspettano, hanno piacere di costruire un tetto in lose perché sanno
che effettivamente, costruendo delle volte nelle frazioni sperdute
dei tetti in tegole, deturpa veramente il paesaggio in modo
orribile.
Sappiamo naturalmente il prezzo del tetto in lose. È molto più
costoso, ci vuole una travatura molto più robusta, e naturalmente
anche il prezzo delle lose è superiore.
Per fare una cosa giusta bisognerebbe pagare la differenza del
prezzo in tegole dal prezzo in lose, perché gli agricoltori abbiano
quell'interesse di farlo. Insomma, se c'è una volontà veramente di
aiutare questi agricoltori.
Quindi, io insisto su questo problema, di accoglierlo, perché è
un problema, sentito un po' da tutti.
Montesano (P.S.D.I.)
- La parola all'Assessore
Milanesio.
Milanesio (P.S.I.) -
Questo è uno di quegli argomenti
dove è più facile dire di sì che, evidentemente, dire di no. È un
argomento però che deve essere esaminato sotto i diversi aspetti,
perché la proposta che era stata presentata dalla Giunta, e ha
ragione Ramera, una proposta venne formulata dalla Giunta e andò
all'esame delle Commissioni, mi pare che venne esaminata dalla
Commissione Turismo, la quale espresse parere favorevole, poi andò
in Commissione Affari Generali. Allora, circa un anno e mezzo fa,
forse due, il Presidente della Commissione Affari Generali era il
sottoscritto e, dopo una lunga discussione, in quella Commissione,
si decise di non mandarla in aula proponendo alcune modifiche.
Questa è la ragione per cui questa proposta di legge non ha
visto la luce da questi banchi consiliari. Ora, cosa è successo in
questi tempi? Qualcuno dirà: abbiamo approfondito questo argomento,
ma non siamo arrivati nella determinazione. Personalmente, e gli
uffici nel mio Assessorato non sono arrivati nella determinazione
di proporre un aumento tout court di quella legge, di aumentare le
cifre contenute in quella legge senza modificare profondamente
quella legge, perché questo? Perché se è vero, e su questo
concordiamo tutti, che il tetto in lose è una caratteristica molto
visiva di quella che potrebbe essere un'architettura così montana,
un'architettura tipica della Valle d'Aosta è altrettanto vero però
che questo tipo di contributo aveva fatto sì che si verificassero
delle situazioni di disparità e anche delle situazioni di abuso.
Faccio il caso di costruzioni che venivano ammesse a questo
contributo, che non avevano nessuna delle caratteristiche delle
case tradizionali, comunque delle case che possono ambientarsi
nella Valle d'Aosta. Se non il tetto in lose, il quale tetto,
magari appiccicato cosi, tanto per fare un piacere a quelle che
erano l'ideologia architettonica locale, finiva per fare più male
che bene in certi casi. Non solo, ma in altri casi si poteva
prestare anche a delle speculazioni. Una cosa è certa: l'aumento
del contributo regionale in materia farà lievitare quasi certamente
immediatamente il costo, per lo meno il prezzo di vendita di questo
materiale e, quindi, il beneficio più che andare a finire alle
tasche dei contadini, o di altri costruttori di queste case, finirà
nelle tasche di coloro i quali vendono ardesia in Valle
d'Aosta.
Comunque, io ritengo che il problema sia di dividere in due
parti e mi pare che giustamente, sia Manganoni che Fosson hanno
evidenziato questo aspetto. Cioè, se la difesa del paesaggio e il
sostegno di una certa architettura tipica è un problema così che
non si può risolvere con un contributo ai tetti in ardesia, ma deve
essere esaminato più a fondo e deve concretizzarsi in una serie di
misure che non sono ancora state ben individuate fino ad oggi,
invece, dicevo, il problema dell'aiuto, del sostegno alla classe
contadina che deve essere dato nel rifacimento e nella costruzione
di edifici rurali, questo problema riveste un carattere, un
carattere direi più urgente, che però a mio avviso deve essere
nettamente separato dal resto.
Ora, cosa si può fare? In tutta onestà se non separiamo queste
due cose, cioè le case rurali e le altre costruzioni, non so se
arriveremo a trovare una soluzione adeguata e rapida. Mi pare che
sia stata ventilata una proposta di risolvere assieme
all'Assessorato all'Agricoltura Foreste questo problema,
essenzialmente per quello che riguarda i contadini, riservando la
parte che può riguardare l'Assessorato al Turismo per una
legislazione più profonda e più completa in questo settore.
Io, non si, farei una proposta. Mi auguro che il Consiglio sia
d'accordo di portare immediatamente, significa una settimana, due
settimane al massino, purché questo problema sia all'esame delle
Commissioni congiunte turismo e agricoltura, al fine eventualmente
di uscire fuori con una proposta che riguardi solo le case rurali e
approfondendo poi. E ci vorrà del tempo, guardate, e poi il
discorso non si può riferire solo ai tetti in lose, si deve
riferire a delle tipologie edilizie che possono anche essere...
cioè è inutile fare una casa alta e sottile, con un tetto in lose.
In Valle d'Aosta, di case di questo tipo, almeno come architettura
tradizionale, non esistono. Questa costruzione qui, anche se ha il
tetto in lose, stona molto di più che non ad averci messo su un bel
tetto in eternit. Non in mattoni, certamente, perché è una
stonatura cromatica quella, ma un tetto in lose su una casa di quel
genere non risolve alcuni problema, anzi, forse lo aggrava perché
gli dà un'impressione di pesantezza che magari non si confà con la
tipologia architettonica.
Io farei questa proposta, quindi la mozione potrebbe essere
accolta con una piccola modifica, per esempio, si potrebbe dire:
"Invita i Presidente delle Commissioni turismo e agricoltura a
predisporre un nuovo disegno di legge, da esaminarsi in una
riunione congiunta delle due Commissioni e da tenersi, entro
brevissimo tempo"
. Ad esempio.
Ecco una formulazione impegnativa, studiamola come vogliamo,
comunque da poter esaminare questo problema all'interno delle due
Commissioni, tanto da poter consentire o al sottoscritto o
all'Assessore Maquignaz, a seconda dei casi, di fare subito una
proposta di legge per il Consiglio.
Ecco, questa potrebbe essere la proposta più opportuna a questo
punti e di più rapida soluzione e attuazione.
Montesano (P.S.D.I.) -
Nessun altro chiede la parola?
Vorrei soltanto dire due parole, io. Se permette...in questi casi
qui, io vorrei ricordare ai Signori Consiglieri che hanno facoltà
di iniziativa legislativa, cioè a dire, invece di proporre la
Giunta porti una legge, allora si dà l'avvio alla discussione del
problema, attraverso le Commissioni.
E, naturalmente, queste discussioni che facciamo qui, si
farebbero in Commissione, se io avessi un testo di legge presentato
da un Consigliere, e sarei doverosamente obbligato a mandare alle
Commissioni: Questo anche per il futuro, diciamo così, quando si
tratta di proporre delle modifiche a una legge, ma ogni Consigliere
può presentare delle proposte di legge, e poi vanno in Commissione
e lì si può determinare un accordo e una discussione.
La parola al Consigliere Manganoni.
Manganoni (P.C.I.)
- In una precedente mozione, l'abbiamo
fatto: perché a nostro parere, noi non chiedevamo di modificare la
legge, solo chiedevamo solamente di modificare le cifre: Quindi,
noi abbiamo proposto delle cifre, noi abbiamo detto: la legge che
c'è noi non abbiamo delle obiezioni, si tratta solo di portare da
700 a 1200 mi pare...
(voce) ...
va bene Presidente, noi
nella prima mozione, noi abbiamo proposto delle cifre, pertanto la
modifica alla legge c'era, perché chiedevamo solo delle modifiche
di cifre. Ora, se la Commissione vuole modificare anche la legge,
noi...quindi, l'osservazione che lei ci fa Presidente, noi la
proposta l'abbiamo fatta, cioè di cambiare, di aumentare le cifre,
mi pare da 700 a 1200. Basta rintracciare quella delibera.
In secondo luogo, io penso che i Colleghi che hanno firmato
questa mozione possono accettare la proposta dell'Assessore e,
cioè, un termine, breve da mandare alla Commissione, con l'augurio
che fra sei mesi non dobbiamo presentare un'altra mozione per
sapere le Commissioni a che punto sono con i lavori.
Montesano (P.S.D.I.) -
La parola al Vice Presidente
Fosson.
Fosson
(U.V.) -
Sì, se si vuole variare il
deliberato, si può variare. La questione, adesso, non si tratta, io
mi ricollego a quello che ha detto il Presidente del Consiglio, che
l'iniziativa dei Consiglieri è presentare una nuova legge. Adesso
praticamente si potrebbe votare la mozione così modificata, come
vogliamo modificarla, e partire dal testo di legge attuale. Quello
può benissimo andare in Commissione e si faranno le variazioni al
testo di legge esistente attualmente in maniera, perché ho sentito.
Io l'ignoravo c'è la legge che è in atto attualmente, c'è la
Commissione Turismo, da quanto ha detto il Consigliere Ramera, che
aveva elaborato una modifica già alla legge attuale. Quindi, questi
possono già essere la base e vediamo un po', in base a questo si
può vedere nelle due Commissioni, bisognerebbe avere queste due
leggi e pensarci un attimo sopra, poi fare una riunione delle due
Commissioni congiunte.
Montesano (P.S.D.I.) -
La parola al Consigliere
Savioz.
Savioz (P.C.I.) -
Ha
già detto Fosson quello che
volevo dire, quindi è inutile.
Montesano (P.S.D.I.) -
Allora, il Consigliere Manganoni a
nome anche degli altri due colleghi accoglie la modifica proposta
dall'Assessore. Quindi, io metto ai voti la mozione così
modificata, chi approva alzi la mano. Contrari? Astenuti?
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK