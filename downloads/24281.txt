Consiglio Regionale della Valle d'Aosta - Oggetto del Consiglio n. 3234 del 23 gennaio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3234 del 23 gennaio 2008 - Resoconto
OBJET N° 3234/XII - Communications du Président du Conseil
régional.
Président
- Je m'excuse pour le retard qui est dû à une
convocation de la Conférence des Chefs de groupe. J'informe le
Conseil de l'activité de la Présidence et des organes du Conseil
depuis la dernière réunion de l'Assemblée:
Pro
positions de loi présentées:
Proposition de loi n° 198, présentée par les Conseillers
régionaux Sandri et Fontana Carmela le 9 janvier 2008:
"Modificazione alla legge regionale 30 novembre 2001, n. 36
(Costituzione di una società per azioni per la gestione della Casa
da gioco di Saint-Vincent)";
Proposition de loi n° 199, présentée par les Conseillers
régionaux Bortot, Squarzino Secondina et Venturella le 18 janvier
2008: "Disposizioni per la diffusione del commercio equo e
solidale";
Proposition de loi n° 200, présentée par les Conseillers
régionaux Tibaldi, Frassy, Lattanzi et Ottoz le 23 janvier 2008:
"Modificazioni alla legge regionale 30 novembre 2001, n. 36
(Costituzione di una società per azioni per la gestione della Casa
da gioco di Saint-Vincent)";
Réunions:
Bureau de Présidence: 1
I
e
Commission: 1
II
e
Commission: 1
V
e
Commission: 2
III
e
et IV
e
Commission: 2
Con nota del 22 gennaio il Presidente della Regione ha trasmesso
a questa Presidenza copia del ricorso con cui il Presidente del
Consiglio dei Ministri ha promosso la questione di legittimità
costituzionale, ai sensi dell'articolo 127, comma primo, della
Costituzione, avverso la legge regionale 13 novembre 2007, n. 29:
"Modificazioni alla legge regionale 31 dicembre 1999, n. 44
(Disciplina della professione di maestro di sci e delle scuole di
sci in Valle d'Aosta)", con specifico riguardo agli articoli 7, 8 e
11 di detta legge regionale, per contrasto con gli articoli 4, 41 e
120 della Costituzione. Copia del ricorso è stata trasmessa ai
sensi dell'articolo 70 del Regolamento interno alla I Commissione
consiliare permanente.
Ai sensi dell'articolo 4 della legge regionale n. 35/2006, mi
compete riferire periodicamente al Consiglio regionale circa
l'andamento dei lavori della Convenzione per l'autonomia e lo
Statuto speciale, istituita con la legge regionale anzidetta. La
Convenzione, con la riunione del 15 ottobre u.s., ha terminato le
audizioni. Il prof. Roberto Bin, cui era stato attribuito un
incarico di consulenza giuridica a supporto dei lavori della
Convenzione, ha elaborato un documento preparatorio tracciante le
ipotesi di fondo per la predisposizione del nuovo Statuto speciale,
indicando i punti che sembravano sufficientemente consolidati e le
eventuali opzioni che restavano ancora aperte. Tale documento -
elaborato tenendo presente sia il documento: "Prime note di
riflessione per la previsione statutaria", presentato dall'Ufficio
di coordinamento al "plenum" della Convenzione nella riunione del
30 luglio, sia le audizioni svolte dalla Convenzione - è stato
illustrato dal prof. Bin all'Ufficio di coordinamento il 5
novembre. Sulla base delle osservazioni formulate in tale sede, il
prof. Bin ha predisposto una prima bozza di articolato,
caratterizzata dalla presenza di differenti opzioni per i punti
problematici, che ha illustrato all'Ufficio di coordinamento nella
riunione del 29 novembre. Sciolti i dubbi, sulla base delle
indicazioni fornite dall'Ufficio di coordinamento, il prof. Bin ha
predisposto una seconda bozza di articolato che ha illustrato al
"plenum" della Convenzione nel corso della riunione del 14 gennaio
2008. Nel corso di tale riunione si è deciso di fissare la prossima
riunione di tale organismo per il 28 gennaio 2008 e di consentire
la presentazione di eventuali osservazioni e/o emendamenti alla
bozza di articolato da parte dei membri della Convenzione. Occorre
aggiungere che, nel corso della seduta del Consiglio regionale del
18 dicembre 2007, con l'approvazione della legge "omnibus" si è
determinata la proroga di 5 mesi della durata della Convenzione; di
conseguenza, il termine per la conclusione dei lavori della stessa
è stato prorogato al 7 marzo 2008. Dall'ultima comunicazione che vi
ho fatto in Consiglio, la Convenzione si è riunita 3 volte, per un
totale di 8, mentre l'Ufficio di coordinamento ha effettuato 4
riunioni, per un totale di 14. La Conferenza dei Presidenti delle
Assemblee legislative delle Regioni e delle Province autonome ha
eletto il nuovo Coordinatore nella persona di Monica Donini,
Presidente del Consiglio dell'Emilia Romagna. Nell'ambito delle
nomine, è stato riconosciuto l'importante ruolo svolto in questi
anni dalle Regioni a Statuto speciale attraverso il Vice
Coordinatore, Giacomo Spissu, Presidente del Consiglio della
Sardegna, e con la presenza stessa del nostro Consiglio regionale
all'interno del Coordinamento. Le Regioni a Statuto speciale, con
il Coordinamento permanente dei loro Presidenti, devono proseguire
nel salvaguardare delle loro peculiarità e contribuire a far
"crescere" le ordinarie affinché si arrivi ad un federalismo
concreto e in grado di dare un nuovo impulso al Paese. La
Conferenza avrà il compito di attento osservatore del dibattito
sulle riforme e di soggetto propositore di modifiche
costituzionali, ancor più dopo gli ultimi avvenimenti politici,
intervenendo per garantire un ruolo di dignità e di reale
importanza delle Regioni nel nuovo assetto istituzionale.
La parola alla Consigliera Squarzino Secondina.
Squarzino (Arc-VA)
- Due annotazioni rispetto alla
relazione che lei ha fatto sulla Convenzione. Credo che la
Convenzione nel 2007, nelle varie riunioni, abbia lavorato
procedendo a tutta una serie di audizioni e in modo da cogliere
quali sono, rispetto ai rappresentanti di soggetti politici,
economici e culturali, le varie osservazioni problematiche. Ci
saremmo aspettati, come membro della Convenzione, che su questo
enorme materiale di osservazioni, proposte e annotazioni si
cominciasse a lavorare per individuare uno a uno gli aspetti
importanti da mettere nello Statuto. Ci siamo invece trovati la
riunione scorsa con una bozza di Statuto già confezionata che
riprende per l'85% lo Statuto del Friuli e su questo canovaccio si
ripropone un testo come se questo fosse il frutto del lavoro fatto
nella Convenzione, mentre non è vero! Quale metodo di lavoro la
sottoscritta insieme ad altri aveva proposto? Un metodo di lavoro
che affrontasse i singoli aspetti, che su questi discutesse andando
anche al confronto con la popolazione, invece questo non è stato
fatto e si ha l'impressione che vi sia un'idea preconfezionata di
come deve essere lo Statuto, lo si fa approvare dalla Convenzione,
perché la maggioranza di Governo ha anche la maggioranza nella
Convenzione, poi, una volta approvato dalla Convenzione, diceva un
suo membro autorevole:
"cosa volete poi che la Commissione
consiliare intervenga ancora a modificarlo di fronte ad un lavoro
approfondito fatto dalla Convenzione?"
. Io faccio solo un
esempio. Sono anni che in questa aula, ma anche fuori da quest'aula
si discute, ci si confronta su opinioni diverse rispetto allo
"status" giuridico, economico, contrattuale che deve avere il
personale della scuola e il personale della sanità e si confrontano
2 ipotesi: quella della totale regionalizzazione del personale
della sanità e della scuola e l'ipotesi di mantenere una
regionalizzazione sulla gestione, ma sulla base di norme chiare a
livello nazionale. Tutte queste discussioni sono state saltate in
un sol colpo e nella bozza di Statuto si dice chiaramente che la
Regione disciplina lo stato giuridico ed economico del personale
impiegato nelle strutture sanitarie e pubbliche, poi anche lo stato
giuridico ed economico del personale amministrativo e docente delle
scuole. Credo che non possiamo accettare che vengano risolti in una
bozza di Statuto al di fuori di ogni discussione e confronto e
scelta chiara da parte dei soggetti interessati problemi annosi
come questi. Ho fatto solo tale esempio, ve ne sarebbero moltissimi
altri; ricordavo nella Conferenza dei Capigruppo che lo Statuto
introduce dei meccanismi per regolamentare il rapporto fra
Consiglio e Governo togliendo autonomia al Consiglio. Credo che su
tali grossi problemi vada riattivata una discussione, un confronto
aperto e pubblico anche con la popolazione, in modo che le scelte
che nello Statuto vengono fatte siano scelte che la popolazione
conosce e condivide.
Presidente
- La parola al Consigliere Sandri.
Sandri (PD)
- Intanto rivolgo al Presidente i miei auguri
di ristabilirsi in fretta, visto che è qui anche se le sue
condizioni di salute non sono brillantissime.
Volevo evidenziare anch'io qualche tematica sulla Convenzione,
in quanto il testo è un testo molto innovativo, ampio e articolato,
che contiene grosse novità. Oltre a quelli che sono stati già
citati dalla collega Squarzino, io evidenzierei 2 temi
apparentemente piccoli, ma, dato che discuteremo di uno anche in
questo Consiglio, mi sembrano molto importanti: il primo è quello
della zona franca. La rinuncia alla zona franca - teniamo conto che
oggi nello Statuto è scritto che la Valle d'Aosta è al di fuori
della linea doganale italiana, anche se questa cosa non è mai stata
attuata, per eventuali possibili aree limitate ad alcune parti del
territorio valdostano - è una questione molto complessa che bisogna
studiare con grande attenzione. Come pure la rinuncia che aveva il
Presidente della Regione in materia di giudici conciliatori, oggi è
cambiata la normativa nazionale, i giudici conciliatori si chiamano
giudici di pace, sappiamo quanto tale istituzione potrebbe dare
alla Regione in termini di autonomia dal punto di vista di un
ottimo servizio giudiziario a favore della popolazione, per cui
rinunciare a questo e limitarsi alle competenze sul personale
amministrativo e giudici di pace... è un tema molto importante.
L'insieme di queste cose, l'importanza di valutare i termini del
preambolo, ossia quell'articolo 3 su cui sono "significati" tutta
una serie di valori di riferimento, di obiettivi della Regione...
credo sia una serie di questioni talmente importanti che comportano
che i partiti... che si sono trovati questa bozza "un po' a ciel
sereno", perché si pensava, come ha detto la collega Squarzino, di
poter avere una fase ulteriore di valutazione nella Convenzione...
si attrezzino per fare un'analisi. Il termine imposto dal
Presidente della Convenzione del 25 gennaio ci sembrava un poco
troppo rigido; ringrazio il Presidente della Convenzione che ha
voluto nella riunione dei Capigruppo, pur rivendicando la sua
autonomia, prevedere un tempo più lungo per la valutazione di
osservazioni e di emendamenti, credo che questo possa rasserenare
il clima e consentire un buon lavoro.
Annuncio che presenterò in Commissione... e invito il Presidente
della IV Commissione a convocare in tempi rapidi la Commissione per
la nomina del relatore sulla legge che abbiamo presentato di
modifica alla legge per la "Casino de la Vallée S.p.a."... e che
all'interno di questo progetto di legge presenterò un emendamento
per consentire la nomina di un amministratore unico per un tempo
modulare e con procedura d'urgenza. Questo ci sembra sia un
passaggio importante e invito il Presidente della Regione, il
Presidente del Consiglio e il Presidente della IV Commissione di
collaborare affinché il Consiglio regionale possa affrontare questi
temi in tempi rapidi.
Presidente
- Grazie anche personalmente, collega
Sandri.
La parola al Consigliere Frassy.
Frassy (CdL)
- Alcune brevi considerazioni a margine dei
lavori della Convenzione per la riforma dello Statuto di autonomia,
che coincide con il sessantennale, perciò, anche da un punto di
vista simbolico, la data è importante. Le considerazioni che vorrei
fare vanno nel senso che paradossalmente, quando si parla di
autonomia, bisognerebbe parlarne e praticarne; con legge regionale
è stata istituita la Convenzione in maniera innovativa rispetto ai
tentativi del passato e i tentativi del passato portano i nomi di
Louvin e Nicco, tentativi fatti nell'ambito dell'organizzazione del
Consiglio regionale, con l'istituzione di Commissioni "ad hoc" e
con un tentativo di riforma dello Statuto che è fallito nel momento
stesso in cui la politica cercava di riformarlo. La Convenzione ha
il pregio e la fantasia di aver voluto allargare, al di fuori della
sede politica e istituzionale per eccellenza di questa Regione, la
riscrittura dello Statuto e, in base alla legge istitutiva, lo fa
con una sua autonomia gestionale per quanto riguarda l'andamento e
l'organizzazione dei lavori. Penso pertanto che in questo momento
l'aula non abbia il titolo per entrare nel merito di quei lavori,
che dovranno essere oggetto di confronto politico nelle Commissioni
consiliari e nell'aula, ma che l'aula oggi debba fare delle
considerazioni di contorno, valutando il momento politico, sul
momento politico penso che il Consiglio qualche riflessione la
debba fare.
Quali sono le riflessioni che sottopongo ai gruppi politici? Il
momento che stiamo vivendo - mi riferisco alla politica nazionale -
non è uno dei momenti più felici per l'autonomia, perché abbiamo
avuto modo di vedere come questo Governo in carica - e ci auguriamo
che giovedì sia solo un ricordo -, il "Governo Prodi" abbia
dimostrato una certa intolleranza nei confronti dell'autonomia. Il
fatto che oggi non vi sia ancora quel principio dell'intesa è uno
di quei rischi che dovranno essere oggetto di valutazione politica
circa l'opportunità di depositare in Parlamento un disegno di legge
di riforma costituzionale in quanto lo Statuto è legge
costituzionale, non avendo la Regione possibilità alcuna di
controllare ciò che accadrà nelle aule parlamentari. Una volta che
il disegno di legge viene depositato al Parlamento, infatti, il
Parlamento lo può emendare a prescindere dalla volontà iniziale del
Consiglio regionale, per cui non abbiamo il principio dell'intesa,
principio legislativo che era stato inserito nella riforma
costituzionale del "Governo Berlusconi", poi bocciata al momento
del referendum confermativo che non ha confermato quella bozza di
riforma della Costituzione. Dobbiamo capire cosa accadrà giovedì,
perché se giovedì - come politicamente auspichiamo - il "Governo
Prodi" andrà a casa e si andrà ad elezioni politiche anticipate, la
fine della legislatura giocoforza fa decadere i disegni di legge
che vengono depositati al Parlamento. Penso pertanto che un
ragionamento politico sull'utilità o meno di proseguire i lavori
vada fatto dopo giovedì, una volta capito se la legislatura
nazionale sia giunta anticipatamente al suo termine o prosegua con
le fatiche che ci sono note. Queste penso siano valutazioni
politiche che competono al Consiglio, mentre sul merito ritengo che
il dibattito debba essere fatto nella Convenzione, che ha una sua
autonomia operativa e che presenterà la proposta al vaglio del
giudizio politico dell'aula, ma successivamente all'elaborazione
della stessa proposta.
Presidente
- La parola al Consigliere Ferraris.
Ferraris (PPD-VDA)
- Per alcune considerazioni. Condivido
la parte conclusiva dell'intervento del collega Frassy: c'è una
situazione politica nazionale dalla quale non si può prescindere,
quindi gli sviluppi di questa situazione peseranno sui lavori della
Convenzione. Condivido meno la parte più politica dell'intervento
del collega Frassy: quella in cui tende a dare patenti di autonomia
ad uno schieramento politico, piuttosto che ad un altro. La nostra
Regione ha una tradizione nella quale ha potuto verificare come le
spinte centralistiche ci siano sia con i Governi di Centro-Destra,
sia con i Governi di Centro-Sinistra, quindi si deve attrezzare per
affrontare questo tema e difendersi al meglio.
Sul merito delle questioni sollevate da alcuni colleghi, in
particolare la collega Squarzino e il collega Sandri, mi corre
l'obbligo di fare alcune precisazioni: anzitutto i lavori della
Convenzione sono lavori aperti al contributo di tutti i componenti
la medesima, non vi è assolutamente la volontà di precostituire
soluzioni. L'orientamento della Convenzione quindi è quello di fare
un approfondimento e di portare avanti i termini della questione
nel più breve tempo; ci troviamo di fronte alla necessità di fare
un confronto sulla sintesi di quanto è stato elaborato finora e la
proposta che è stata fatta di un articolato di Statuto è una
proposta che è libera di essere emendata, integrata, modificata...
pertanto non ci sono idee preconfezionate di Statuto. Semmai vi
sono delle idee preconfezionate su quali possano essere gli esiti
dello Statuto, ma questo è un tema sul quale non intendo
appassionarmi. I lavori proseguiranno nei prossimi giorni, si
cercherà di approfondire dei temi che sono innovativi rispetto al
passato, ma va detto che temi come quelli della zona franca o di
altro genere sono temi che hanno visto una forte evoluzione. Oggi
pensare ad una Regione come la nostra al di fuori della linea
doganale italiana è un anacronismo nel momento in cui siamo nella
UE. Così va tenuto conto del fatto che alcune novità che vengono
presentate, come l'ordinamento della scuola e lo stato giuridico
degli insegnanti, sono temi che questo Consiglio ha già affrontato.
Ricordo che, in occasione della discussione in questa sede di uno
specifico disegno di legge che cercava di mettere alcuni argini
alla "riforma Moratti", questo Consiglio aveva votato un ordine del
giorno che poneva il tema dello Statuto giuridico degli insegnanti
come una delle questioni che dovevano essere affrontate dal
Consiglio. Questa grossa preoccupazione relativamente allo stato
giuridico degli insegnanti va posta in relazione al fatto che le
potestà della Regione, che sicuramente vanno potenziate, hanno
consentito alla Regione di mantenere una propria autonomia
all'interno di un disegno di riforma generale della scuola che non
era stato condiviso da questa Regione. Di conseguenza, visto che ci
troviamo con una situazione politica nazionale che potrebbe avere
degli sviluppi che - è un'ipotesi - non saranno quelli più
favorevoli al Centro-Sinistra, credo che avere una possibilità
nostra autonoma e che questa venga sancita dallo Statuto vada nella
direzione di ampliare le competenze della Regione. Termino dicendo
che i lavori della Convenzione intendono avvalersi dell'apporto di
tutti i membri della stessa, non vi sono soluzioni precostituite,
vi è la possibilità di lavorare positivamente, tanto che nella
riunione di questa mattina si è deciso di organizzare i lavori in
modo da tener conto delle esigenze delle singole forze politiche
per quanto riguarda la necessità di protrarre i tempi per la
presentazione degli emendamenti. Ricordo al collega Sandri che non
c'è stata nessuna imposizione da parte del Presidente della data
del 25 gennaio 2008 quale data di presentazione degli emendamenti,
perché questa è una decisione scaturita all'unanimità all'interno
della Convenzione, ad eccezione della posizione della collega
Squarzino.
Presidente
- La parola al Vicepresidente Tibaldi.
Tibaldi (CdL)
- Noi la ringraziamo, Presidente, per aver
dato comunicazione della presentazione da parte nostra di un
progetto di legge qualche ora fa che riguarda la materia delicata
della Casa da gioco; vorremmo fare alcune considerazioni in merito.
Come in altre Regioni ci sono emergenze di altro tipo - mi
riferisco, ad esempio, alla Campania, all'emergenza rifiuti -, in
Valle d'Aosta l'emergenza del momento è la Casa da gioco di
Saint-Vincent; forse il paragone è infelice, ma rende l'idea.
Crediamo che la situazione drammatica in cui versa la Casa da gioco
chieda risposte che siano efficaci e soprattutto tempestive. Per
queste ragioni il nostro gruppo ha presentato un progetto di legge
che, modificando la legge n. 36/2001 istitutiva della "Casino
S.p.a.", va ad assegnare alla Regione la possibilità di nominare un
amministratore unico che sia in grado di dare risposte tempestive
ed efficaci ad una gestione che oggi le sta chiedendo da tempo.
L'esigenza di rilanciare la Casa da gioco è diventata un'emergenza
vera e propria per la nostra Regione, per questo chiediamo che il
progetto di legge di cui il Presidente ha dato annuncio stamani
venga immediatamente assegnato alla Commissione competente e che il
suo Presidente, collega Praduroux, provveda oggi stesso alla
convocazione urgente per un esame immediato di questa proposta che,
unitamente ad altre proposte fatte da altri gruppi consiliari,
vertono sullo stesso argomento. Chiedo al Presidente Praduroux che
abbia questa sensibilità, del resto più volte dimostrata in tale
legislatura, di saper mettere il piede sul pedale dell'acceleratore
per dare tempestività a progetti di legge di varia natura; gli
chiedo che, vista la situazione di emergenza e viste le proposte
giacenti, fra cui la nostra, oggi stesso possa essere convocata in
via d'urgenza la IV Commissione in modo che domani l'argomento
possa essere portato all'esame del Consiglio, naturalmente con la
benevolenza, con la responsabilità dei voti necessari per
l'iscrizione. Chiedo che gli organi a ciò preposti facciano tesoro
della richiesta che perviene e dal nostro gruppo e da altri gruppi,
come è stato annunciato in precedenza.
Presidente
- La parola al Consigliere Ottoz.
Ottoz (CdL)
- Vi ricorderete che il gruppo "La Casa delle
Libertà" non ha votato la legge sulla modifica della legge sui
maestri di sci, perché ritiene che contenga degli elementi
assolutamente illegittimi di limitazione della libertà di esercizio
della professione dei maestri di sci, profili di legittimità che,
guarda caso, sono stati sottolineati nell'impugnativa del Governo,
che, fra l'altro, non è un Governo favorevole al gruppo "La Casa
delle Libertà", contro questa legge e in particolare contro gli
articoli 7 e 8. Una legge - che, fra l'altro, stigmatizzammo a suo
tempo durante la discussione in aula - nella quale non so se la
Regione abbia stabilito un nuovo primato regionale, ma vengono
infranti ben 3 articoli della Costituzione, oltre a 3 norme del
Trattato della CE e una che è la famosa "direttiva Bolkestein". Mi
sembrano violazioni, qualora la Corte costituzionale che dovrà
decidere ne ravvisi la fondatezza, che meritino di essere lette
perché sono dei macigni che dovrebbero insegnarci come si deve fare
una legge che rispetta la libertà di lavoro e di professione delle
persone. Intanto dicono che l'articolo 7 - quello che dice che i
maestri non possono fare nessuna attività organizzata, ancorché
occasionale - costituisca un ostacolo all'attività lavorativa e un
condizionamento delle scelte professionali e imprenditoriali dei
maestri di sci. Si evidenzia che la Regione non ha competenza in
tale materia, questo contrasta con l'articolo 4 della Costituzione
che sancisce il diritto al lavoro secondo la giurisprudenza citata
nel ricorso della Corte costituzionale sul significato da dare
all'articolo 4 nella fattispecie, il principio di libertà economica
di cui all'articolo 41 della Costituzione e l'articolo 120, 1°
comma che dice:
"le Regioni non possono adottare provvedimenti
che ostacolino in qualunque modo la libera circolazione delle
persone e delle cose tra Regioni, né limitare l'esercizio del
diritto al lavoro in qualunque parte del territorio"
. Questo
poi contrasta con gli articoli 49, 50 del Trattato della CE, con
l'articolo 81 e seguenti e con la direttiva 123/05 nota come
"direttiva Bolkestein", che ricomprende specificamente nel suo
ambito applicativo le attività che sono da considerarsi le scuole
di sci.
Mi auguro che si possa riflettere seriamente quando si fanno
delle leggi che hanno un mero significato pre-elettoralistico,
protezionistico e corporativo, dimenticando una cosa fondamentale
qual è il diritto al lavoro e alla libera esplicazione della
propria attività imprenditoriale di tutti i professionisti che
operano in Valle, qualunque sia il loro settore.
Rimane il fatto che quanto abbiamo a suo tempo sottolineato con
forza e che ci portò a non votare una legge, che avremmo anche
potuto votare, perché erano quelle belle figure a costo zero, dove
alla fine tutti portano a casa qualcosa, ma conteneva profili di
illegittimità e di illiberalità inaccettabili... siamo purtroppo
lieti di dover constatare che questa nostra obiezione era
tutt'altro che infondata, come ebbe a dire a suo tempo l'Assessore.
Mi si dica solo se è un nuovo record regionale, infrange in una
botta sola 3 articoli della Costituzione, 3 del Trattato della CE e
una direttiva, che ebbe a suo tempo per motivi inerenti l'ambito
sportivo molta risonanza.
Presidente
- La parola al Consigliere Segretario
Venturella.
Venturella (Arc-VA)
- Sollecitato dall'intervento del
collega Ottoz, non vorrei entrare nel merito dell'impugnativa del
Governo nazionale sulla legge che modifica la legge sui maestri di
sci, ma volevo parlare del metodo in generale: quello che più volte
in questa sede abbiamo sentito e ripetuto sia dal Presidente della
Regione, che dall'Assessore competente, che da esimi rappresentanti
della forza di maggioranza, ossia questa posizione di voler... mi
scuso se non adopero i termini esatti... forzare la mano, voler
tentare una forzatura che crediamo sia velleitaria dal punto di
vista legislativo. Perché? Perché forzare la mano su degli
argomenti che non sono di competenza esclusiva della nostra Regione
non vedo come sia possibile farlo in un Consiglio regionale, che
deve essere l'organo legislativo che detta norme e regole per la
Regione. Abbiamo questo modo di operare, che è un po' quello che mi
pareva venuto alla luce sulla faccenda ad esempio di alcuni
provvedimenti dell'Assessore alle finanze, in cui il "leitmotiv"
era: "io speriamo che me la cavo", ovvero io faccio alcune cose,
poi, se ci va male, ci va male; se invece ci va bene, questi non si
sono accorti di nulla e va bene così. Trovo questo modo di condurre
questa procedura quanto meno originale, quindi noi non esprimiamo
soddisfazione per l'impugnativa, prendiamo atto che ciò che avevamo
ribadito in questo Consiglio si è avverato, prendiamo atto che lo
stesso Governo regionale con una recente deliberazione di Giunta ha
nominato un legale - che è spesso "concerné" su queste tematiche -
per promuoversi in giudizio con le proprie motivazioni, prendiamo
atto di quello che è successo. Ci dispiace constatare che quello
che avevamo detto in aula si è prontamente avverato; invitiamo solo
il Governo regionale ad una più prudente e soprattutto una più
ragionata condotta dal punto di vista legislativo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK