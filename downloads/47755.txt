Consiglio Regionale della Valle d'Aosta - Oggetto del Consiglio n. 3928 del 18 settembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3928 del 18 settembre 2024 - Resoconto
OGGETTO N. 3928/XVI - Interrogazione: "Aggiornamento dei
requisiti minimi organizzativi per l'autorizzazione all'esercizio
dell'attività di ospedale di comunità di cui alla DGR
1609/2022".
Bertin (Presidente) -
Punto n. 30. Risponde l'assessore
Marzi.
Marzi (SA) -
Domanda n. 1: "se è in corso un
aggiornamento dei requisiti minimi organizzativi contenuti nella
deliberazione di Giunta regionale 1609 del dicembre 2022 e, in
particolare, se il numero di OSS e di infermieri rimane di 8 e 8
unità (9 con il Coordinatore)". Riteniamo anzitutto necessario
chiarire che, per dare seguito a quanto previsto nel progetto di
interesse specifico fra la Regione, l'Azienda USL e la struttura
J.B. Festaz, ai sensi della delibera 824/2023, non è necessario
apportare alcuna modificazione ai requisiti relativi all'ospedale
di comunità disciplinati nella delibera 1609/2022. Tali requisiti,
quelli della 1609 appunto, sono, come abbiamo più volte
sottolineato, requisiti minimi in applicazione a livello regionale
di quanto previsto dal DM 77/2022. L'allegato 2 alla DGR 1609/2022
al punto 9, cioè ai requisiti organizzativi, infatti prevede lo
standard minimo di personale per il funzionamento di un ospedale di
comunità di venti posti letto.
Chiarito questo punto, informiamo che sono in corso le
necessarie interlocuzioni e valutazioni con l'Azienda USL e con la
struttura del J.B. Festaz per definire tutti gli aspetti e dettagli
del nuovo servizio che dovrà essere attivato. In tal senso
anticipiamo sin d'ora che, laddove si ritenga necessario,
nell'ottica della migliore definizione di questo nuovo
setting
assistenziale, non si escludono a priori utili
modificazioni all'allegato 2 della delibera 1609/2022.
Venendo invece alla domanda n. 2: "quanti medici, psicologi ed
educatori professionali verranno destinati all'ospedale di
comunità". Anche la dotazione organica delle figure professionali è
argomento di approfondimento con i referenti competenti
dell'Azienda USL tenuto conto appunto dei requisiti minimi che a
livello nazionale sono stabiliti per questo nuovo setting
assistenziale di medicina cronica territoriale.
Informiamo inoltre che sono state proficuamente avviate da tempo
e sono tuttora in corso anche le opportune interlocuzioni volte
alla definizione dei contenuti dell'accordo contrattuale che vedrà
coinvolta l'Azienda USL e la struttura J.B. Festaz.
Venendo alla domanda n. 3: "se è previsto che il personale OSS e
infermieristico della Casa di riposo e del nucleo Alzheimer del
J.B. Festaz accedano alla selezione del personale da impiegare
nell'ospedale di comunità". L'Azienda J.B. Festaz informa che al
momento non sono state previste procedure in tal senso, stante la
previsione di attuare i contenuti discendenti del progetto di
interesse specifico stipulato tra Regione, Azienda e J.B. Festaz e
approvato con la delibera di Giunta 824/2023 che abbiamo citato
nella risposta alla domanda 1. Qualora nell'attuazione del progetto
o nel prosieguo della gestione se ne verificasse l'esigenza o la
possibilità - e tenendo conto anche di eventuali richieste da parte
dei dipendenti -, l'Azienda J.B. Festaz valuterà come meglio
assegnare il personale necessario al funzionamento dell'ospedale di
comunità.
Venendo alla domanda n. 4: "se si è provveduto a destinare le
risorse e quando verranno effettuati i lavori per il rifacimento
dell'impianto idraulico approvato durante l'ultima variazione di
bilancio". Il primo dato fondamentale è la velocità con la quale
abbiamo risposto in tal senso: infatti le risorse previste
dall'articolo 15 della legge regionale 7/2024, che sono pari a euro
500 mila e sono destinate alla Casa di riposo J.B. Festaz per i
lavori di rifacimento dell'impianto idraulico, non sono ancora
state assegnate dall'Azienda in quanto si è in attesa, di fatto, di
ricevere il cronoprogramma dei lavori che contiamo di ricevere e
quindi di stanziare la cifra di riferimento entro la fine di
quest'anno.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Grazie Assessore per la sua
risposta. È evidente, anche da quanto segnalato in
un'interrogazione precedente dal collega Aggravi, che in questo
momento, soprattutto per quello che riguarda le strutture sul
territorio, vi è una grossa preoccupazione riferita allo studio che
dovrebbe arrivare a fine anno in cui in sostanza capiremo se anche
l'ospedale di comunità, e in questo caso anche J.B. Festaz,
rientrerà o meno nella possibilità anche di un'esternalizzazione di
quel servizio.
Apprezzo il fatto che venga dichiarato che quelli della delibera
sono requisiti minimi e che quindi si sta lavorando per ampliare,
io spero, quei requisiti per dare un servizio migliore sotto quel
punto di vista, anche perché sappiamo bene che non è che cambiamo
nome ma il servizio rimane uguale, sappiamo che, sotto questo punto
di vista, la complessità assistenziale è diversa rispetto a quella
che era prevista dalla RSA, quindi credo sia corretto e spero che
arrivi prima della consegna dell'ospedale di comunità proprio la
definizione dell'organigramma. In questo senso anche riferito alle
altre figure professionali di cui lei in sostanza ha ancora detto
che si sta valutando, ma, sotto questo punto di vista, molto
probabilmente torneremo con un'iniziativa per comprendere meglio
vista l'importanza proprio per quel
setting
assistenziale
degli educatori professionali e dei medici che sappiamo essere in
carenza e che vorremmo capire come si intendono reperire.
Eravamo già contrarie nel momento in cui si era deciso che il
personale delle RSA era l'unico che poteva accedere alla
possibilità di andare in ospedale visto che l'accesso a Casa di
riposo e RSA è lo stesso, quindi già lo avevamo ritenuto poco
corretto, riteniamo altrettanto poco corretto che le persone della
Casa di riposo o del Nucleo Alzheimer, da come lei ci ha
esplicitato, non potranno fare domanda per l'ospedale di comunità,
ma saranno assegnate le persone che in questo momento sono andate
in Ospedale. Speravamo che, visto il rinnovamento della direzione e
magari anche di tutta la
governance
, si potesse in qualche
modo cercare di trovare delle soluzioni perché riteniamo che finora
le soluzioni trovate sono andate a discapito dell'assistenza.
Rispetto alla questione delle colonne dell'acqua, ho avuto
segnalazioni già di due perdite in questi due mesi, quindi se
aspettiamo solo il cronoprogramma per fine anno, chissà, magari fra
un po' quelle perdite che si sono verificate in questi due mesi
diventeranno anche più gravi e a questo punto mi chiedo quello che
è stato stanziato se basterà, se non era utile pensarci prima
anziché continuare a far sì che la minoranza ponesse il problema
per poi aspettare.
Il problema mi sembra che - chiedo conforto al consigliere
Aggravi - lo avevamo posto forse già nel novembre 2023, quindi,
sotto questo punto di vista, aspettiamo un anno solo per il
cronoprogramma, ne aspetteremo altri per i lavori, intanto qualcuno
fa fare anche le visite in ospedale di comunità, perché, sotto
questo punto di vista, la invito a verificare, ma c'è del personale
che ha visitato l'ospedale di comunità, magari sarebbe bello
tornare anche noi a vedere come sono andati avanti i lavori quando
la V Commissione deciderà di riunirsi visto che dalla ripresa
sembra che, nonostante le tante iniziative che ci sono in quella
Commissione, ancora non si è fatto nulla.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK