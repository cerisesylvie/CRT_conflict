Consiglio Regionale della Valle d'Aosta - Oggetto del Consiglio n. 1389 del 14 giugno 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1389 del 14 giugno 1995 - Resoconto
SEDUTA POMERIDIANA DEL 14 GIUGNO 1995.
OGGETTO N. 1389/X Presa d'atto delle dimissioni rassegnate dal
sig. Diemoz Christian da rappresentante della regione in seno al
consiglio di amministrazione del museo regionale di scienze
naturali e sua sostituzione.
Presidente Si procede alla presa d'atto delle dimissioni
rassegnate dal sig. Diémoz Christian:
Presenti, votanti e favorevoli: 32
Il Consiglio prende atto all'unanimità
Presidente Ha chiesto la parola il Consigliere Perron.
Perron (UV) Pour proposer Mme Caselli Maria Teresa.
Presidente Si procede alla votazione.
- Consiglieri presenti e votanti: 29
- Schede nulle: 3
- Schede valide: 26
- Schede bianche: 1
Hanno riportato voti:
- Caselli Maria Teresa: 17
- Boldi Marialice: 8
Presidente In base all'esito della votazione, risulta eletta
quale rappresentante della Regione in seno al Consiglio di
amministrazione del Museo regionale di scienze naturali, la sig.ra
Caselli Maria Teresa, residente in Aosta, via Parigi, n. 33, in sua
sostituzione, per la durata della legislatura regionale in
corso.
Deliberazione Il Consiglio regionale
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 20 maggio 1985, n. 32 è stato istituito il
Museo regionale di scienze naturali;
- l'articolo 4 dello Statuto del Museo regionale di scienze
naturali stabilisce che il Consiglio di amministrazione è composto
anche da un rappresentante della Regione;
- con provvedimento n. 395/X in data 22 dicembre 1993 il
Consiglio regionale ha nominato quale rappresentante della Regione
in seno al Consiglio di amministrazione del Museo regionale di
scienze naturali, per la durata della legislatura regionale, il
sig. Diémoz Christian;
Considerato che il sig. Diémoz Christian, con lettera in data 9
settembre 1994, ha rassegnato le proprie dimissioni da
rappresentante della Regione nel Consiglio di amministrazione del
Museo regionale di scienze naturali;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995,
si è espressa sulle seguenti candidature:
1) Boldi Marialice, 2) Caselli Maria Teresa, 3) Coslovich
Roberto, 4) Plattner Luca, 5) Ricci Emilio;
Ritenuto necessario prendere atto delle dimissioni rassegnate
dal sig. Diémoz Christian da rappresentante della Regione nel
Consiglio di amministrazione del Museo regionale di scienze
naturali e procedere alla nomina di un altro membro in sua
sostituzione per la durata della legislatura regionale in
corso;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 20 maggio 1985, n. 32 e 27 marzo
1991, n. 12;
Delibera
1) di prendere atto delle dimissioni rassegnate dal Signor
Diemoz Christian da rappresentante della Regione in seno al
Consiglio di amministrazione del Museo regionale di scienze
naturali e di procedere alla nomina della sig.ra Caselli Maria
Teresa, residente in Aosta, via Parigi, n. 33, in sua sostituzione,
per la durata della legislatura regionale in corso.
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK