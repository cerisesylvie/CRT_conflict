Consiglio Regionale della Valle d'Aosta - Oggetto del Consiglio n. 2669 del 19 aprile 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
ELEZIONI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2669 del 19 aprile 2007 - Resoconto
OGGETTO N. 2669/XII - Reiezione della proposta di legge di
iniziativa popolare: "Disposizioni per favorire l'equilibrio della
rappresentanza tra i generi nelle elezioni del Consiglio regionale
della Valle d'Aosta".
Articolo 1
1. Nell'elezione del Consiglio regionale della Valle d'Aosta
in ciascuna lista di candidati non possono essere presentati più di
due terzi di candidati dello stesso genere. In caso di quoziente
frazionario si procede all'arrotondamento all'unità più
vicina.
2. Il comma 2 dell'articolo 3bis della legge regionale 12
gennaio 1993, n. 3 (Norme per l'elezione del Consiglio regionale
della Valle d'Aosta), è abrogato.
3. La disposizione di cui al comma 1 si applica anche alle
liste dei candidati eventualmente presentate ai sensi del comma 8
dell'articolo 6 della legge regionale 12 gennaio 1993, n. 3 (Norme
per l'elezione del Consiglio regionale della Valle
d'Aosta).
4. La lettera a) del comma 1 dell'articolo 9 della legge
regionale 12 gennaio 1993, n. 3 (Norme per l'elezione del Consiglio
regionale della Valle d'Aosta), è sostituita dalla
seguente:
"a) verifica che le liste siano state presentate nei termini,
che siano corredate dal numero di firme prescritte, che comprendano
un numero di candidati non inferiore al numero minimo prescritto e
che nelle stesse siano presentati candidati di entrambi i generi
nel numero minimo prescritto; riduce al limite prescritto quelle
contenenti un numero di candidati superiore al numero massimo
prescritto, cancellando gli ultimi nomi; dichiara non valide le
liste che non corrispondano alle predette condizioni;".
Presidente
- Pongo in votazione l'articolo 1:
Consiglieri presenti: 35
Votanti: 8
Favorevoli: 5
Contrari: 3
Astenuti: 27 (Borre, Caveri, Cerise, Cesal, Charles Teresa,
Comé, Ferraris, Fey, Fiou, Fosson, Isabellon, Lanièce, La Torre,
Lavoyer, Maquignaz, Marguerettaz, Ottoz, Pastoret, Perron,
Praduroux, Rini, Salzone, Stacchetti, Vicquéry, Viérin Adriana,
Viérin Laurent, Viérin Marco)
Il Consiglio non approva.
Presidente
- Ai sensi dell'articolo 77, comma 2, del
Regolamento interno, l'intera proposta di legge è respinta.
Il Consiglio respinge la proposta di legge n. 141.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK