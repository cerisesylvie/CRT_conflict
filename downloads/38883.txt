Consiglio Regionale della Valle d'Aosta - Oggetto del Consiglio n. 2308 del 28 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2308 del 28 luglio 2016 - Resoconto
OGGETTO N. 2308/XIV - Rinvio alla commissione della proposta
di legge: "Disposizioni in materia di rafforzamento dei principi di
trasparenza, contenimento dei costi e razionalizzazione della spesa
nella gestione delle società partecipate dalla Regione".
Rosset (Presidente) -
Punto n. 15 dell'ordine del giorno.
Ha chiesto la parola il Consigliere La Torre, ne ha facoltà.
La Torre (UV) -
Io oggi sarei dovuto intervenire per
presentare questa legge in qualità di relatore, ma fatti accaduti,
anche noti tra l'altro, in particolare l'atto del Governo che è
stato presentato il 19 luglio, sottoposto al parere parlamentare
con la nuova disposizione della Madia, introducono con una certa
ormai definizione degli articoli che vanno a confrontarsi in
maniera diretta con l'impostazione della nostra legge. Su questo
abbiamo fatto un ragionamento noi firmatari, abbiamo compreso la
necessità di approfondire questi argomenti che toccano in qualche
modo in modo parallelo l'impostazione della nostra legge per due
motivi: il primo per non andare evidentemente in contrasto con i
principi generali della Madia, ma nello stesso tempo per cercare di
tutelare al massimo il lavoro fatto nei tempi anche piuttosto
lunghi, ma che sono serviti proprio a mediare una volontà da parte
della commissione di esprimersi su questa materia.
Noi siamo convinti che la legge resti estremamente importante
perché è un atto di autonomia che questa Regione vuole compiere in
merito ad un argomento estremamente delicato e importante come la
redazione delle regole che muovono le partecipate. Assolutamente
quindi la volontà è quella di andare avanti con la legge, ma è
quella in qualche modo di sincronizzarla, di renderla il più vicino
possibile agli indirizzi della Madia. Per questo motivo i firmatari
hanno deciso di chiedere in Consiglio il rinvio in commissione
della legge per poter fare quei ragionamenti, quei confronti che
oggi sono necessari, quindi chiediamo il rinvio in commissione
della legge.
Presidente -
Il rinvio avviene con gli emendamenti
distribuiti, quindi il rinvio è accettato. Ha chiesto la parola il
collega Gerandin, ne ha facoltà.
Gerandin (GM) -
Ringrazio il Presidente La Torre proprio
a margine di questa richiesta di rinvio, che ritengo quanto mai
opportuna, perché, al di là di tutto, i principi a cui questa legge
regionale deve attenersi sicuramente derivano da una serie di
regole che vengono poi fissate da quello che comunemente è
conosciuto come decreto Madia.
Era solo per sottolineare - io peraltro l'avevo già detto anche
in commissione - che parlare di trasparenza com'è il presupposto di
questa legge per quello che riguarda le società partecipate
regionali...a mio modesto parere, parte da un presupposto, che è
quello di chiarire il discorso dell'accesso agli atti: l'ex
articolo 116 del Regolamento del Consiglio regionale. Non potremo
mai avere trasparenza se non potremo mai, neanche come membri
eletti da questo Consiglio, avere l'accesso. Dico questo perché
penso tutti abbiamo avuto notizia di un'indagine della Corte dei
conti sui mutui concessi da Finaosta alla Casino di Saint-Vincent.
Io ho fatto una richiesta di accesso agli atti in data 26 luglio,
mi si è risposto: "in riscontro alla richiesta di cui all'oggetto,
si comunica che Finaosta S.p.A. - per cui la finanziaria regionale,
non una partecipata - ha ritenuto inaccoglibile l'istanza di
accesso trattandosi di atti interni contenenti informazioni
riservate sulla situazione economica, patrimoniale e finanziaria
dei singoli debitori analizzati, la cui disamina è rimessa ad
esclusiva valutazione quanto al merito creditizio della Direzione
generale e del Consiglio d'amministrazione della società
Finaosta".
Se questo è l'atteggiamento della finanziaria regionale, che è
quella che detiene il portafoglio importante dell'Amministrazione
regionale, a mio parere, se non viene previsto qualcosa di chiaro,
dove si mette in discussione quello che è l'operato di quelli che
la politica ha messo a capo di...in questo caso addirittura non
parlo neanche di società partecipata, ma società che in questo caso
è il bancomat della Regione, penso che sia del tutto inutile andare
a iscrivere una legge regionale che parla di trasparenza,
chiamiamola con un altro nome, ma non parliamo di trasparenza.
Presidente -
Non ci sono altre richieste di intervento,
rinviamo alle commissioni il punto n. 15: la proposta di legge n.
72.
Il Consiglio prende atto del rinvio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK