Consiglio Regionale della Valle d'Aosta - Oggetto del Consiglio n. 3544 del 17 aprile 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3544 del 17 aprile 2024 - Resoconto
OGGETTO N. 3544/XVI - Interpellanza: "Promozione di uno
studio sulle peculiarità e sui vantaggi delle pluriclassi".
Bertin (Presidente) -
Punto n. 27. La parola al
consigliere Lavy.
Lavy (LEGA VDA) -
Credo che chiunque qua non provenga da
Aosta o dai grandi Comuni abbia frequentato, per quanto riguarda
soprattutto le elementari, la cosiddetta "pluriclasse", che è
appunto un insieme di classi composte da alunni di diversi anni di
età, una realtà che, soprattutto nei piccoli comuni, è molto
importante, proprio perché aiuta a mantenere delle scuole aperte.
Ecco che chiunque abbia frequentato le pluriclassi non può fare
altro che in qualche maniera evidenziarne i vantaggi sotto tanti
punti di vista; spesso però - ed è un pochino la tendenza che sta
prendendo piede negli ultimi anni - si sentono genitori dei figli
che, per giustificare il fatto di non mandare i propri bambini
nelle pluriclassi, si inventano tutta una serie di argomentazioni
legate alla mancanza di socialità, magari nelle pluriclassi delle
piccole scuole, legate magari al fatto che, avendo età diverse, i
bambini abbiano dei problemi maggiori per quanto riguarda
l'apprendimento, tutte questioni che fortunatamente la dottrina
generale riguardo alla pedagogia attuale smentisce categoricamente,
anzi, viene evidenziato che chi frequenta le pluriclassi ha tutta
una serie di vantaggi. Ora però questa sorta di
cliché
,
questa sorta di pregiudizio per quanto riguarda le pluriclassi in
qualche maniera deve essere smontato, proprio perché lo si vede
bene o male quando c'è un piccolo Comune a contatto con un Comune
più grande, sovente, troppo sovente, i genitori decidono di mandare
i loro bambini nella scuola più grande.
Abbiamo qua in Valle d'Aosta presso l'Università un corso di
Scienze della formazione primaria che dovrebbe formare bene o male
la classe degli insegnanti che devono rapportarsi soventissimo con
appunto le pluriclassi. Quest'interpellanza verte su due tipi di
aspetti: uno è il discorso dell'insegnante, perché si dice: Scienze
della formazione primaria, quindi giustamente, essendo la realtà
valdostana costituita da tante pluriclassi, ci sarà un
focus
specifico sulle pluriclassi. No, non c'è, lo so per certo, poi
glielo chiedo anche tramite domanda, però confrontandomi con degli
studenti e studentesse del corso, proprio un focus specifico sulle
pluriclassi non c'è. Ecco che chi esce poi da Scienze della
formazione primaria e va a insegnare magari in un piccolo comune si
trova in difficoltà perché non ha gli strumenti per insegnare nelle
pluriclassi, perché appunto il sistema di insegnamento e, di
conseguenza, anche di apprendimento dei ragazzi è diverso rispetto
alle monoclassi, perché, per quanto riguarda la modalità di lavoro,
spesso, sempre, si utilizza il cosiddetto "
tutoring
" nelle
pluriclassi, per cui i bambini sono consapevoli del divario di età,
delle differenze per quanto riguarda le loro conoscenze e abilità,
però i più grandi aiutano i più piccoli. Si favorisce poi con il
sistema delle pluriclassi la ripetizione e l'anticipazione dei vari
temi trattati in maniera diversa per gli alunni delle varie età,
per favorire il cosiddetto "Cooperative Learning", cioè
l'apprendimento che avviene collaborando in gruppo, in cui ognuno
valorizza le proprie competenze e la propria diversità anche di
età. Nelle pluriclassi è poi diversa anche la cosiddetta
"progettazione didattica", per cui ci sono diversi tipi di
curricula
che possono essere paralleli, a rotazione o a
spirale, per cui il lavoro è affrontato in maniera diversa in base
all'età degli studenti e inoltre anche l'organizzazione dello
spazio didattico è diverso rispetto a quello delle monoclassi.
Tutti questi aspetti ovviamente, se nessuno ha insegnato agli
insegnanti a gestirli, portano delle problematiche, per cui sovente
chi esce da Scienze della formazione primaria si trova in
difficoltà, perché ciò che ha imparato a scuola e all'Università
non corrisponde poi nei fatti all'insegnamento nelle pluriclassi.
Ecco che allora credo che sia assolutamente necessario che la
nostra Università debba avere un focus specifico sulle pluriclassi,
in modo che queste possano diventare dei veri e propri centri di
eccellenza. Dove è che lo sono già? In Svizzera, per esempio, e in
Austria, perché ovviamente le pluriclassi non sono un fenomeno che
è presente solo in Valle, in tutti i territori in cui comunque la
popolazione è ridotta sui territori montani le pluriclassi sono
assolutamente centrali per quanto riguarda l'asse della scuola sul
territorio. Poi la cosa più interessante di tutte, e che serve per
smontare un po' questa sorta di pregiudizio di alcuni genitori, è
che gli alunni nelle pluriclassi hanno dei risultati migliori e lo
si vede dai risultati delle prove Invalsi. Tutti dati questi che si
possono trovare, per esempio, su una ricerca che si chiama "Scuola
nelle piccole scuole" che è veramente interessante e fa un'analisi
molto approfondita di quello che riguarda le pluriclassi. Ci sono
altri tipi di esempi da cui prendere spunto: le reti rurali
educative in Francia, per esempio, o l'École éloignée en réseau nel
Québec; tutte esperienze che possono servire da esempio anche per
la Valle d'Aosta per fare in modo che questo tipo di sistema delle
pluriclassi non solo non diventi un luogo da cui scappare, trovando
delle scuse che spesso sono del tutto bizzarre e false, ma
diventino luoghi di attrazione per quanto riguarda i genitori, che
decidono apposta di mandare magari in una pluriclasse il proprio
figlio perché in essa sa di avere un apprendimento migliore e anche
un livello di attenzione migliore, questi sono tutti dati che
appaiono dagli studi che vengono fatti.
Con quest'interpellanza quindi si vuole un pochino fare un focus
per capire innanzitutto se c'è un focus per quanto riguarda le
pluriclassi in Scienza della formazione primaria, l'ho già detto
io, no, perché, sulla base delle informazioni che mi hanno passato
gli studenti e le studentesse, ovviamente è venuto fuori di no, ma
se ci sia anche la volontà di commissionare uno studio specifico
sulle pluriclassi a Scienze della formazione primaria e se ci sia
anche la volontà di divulgare poi i risultati di questo ipotetico
studio, o prenderne anche altri tramite opuscoletti o anche formato
digitale a tutte le famiglie che hanno dei figli, proprio per
smontare spesso una narrazione che non va assolutamente bene,
perché troppo spesso è basata sui presupposti totalmente falsi.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Stavo guardando, adesso non
ricordavo le date di due iniziative che abbiamo fatto con
l'Università in cui si parlava della didattica montessoriana... a
novembre mi sembra e a marzo è stata fatta un'iniziativa alla
presenza di uno dei fondatori dell'Ericsson, un formatore viene
ogni tanto in Valle d'Aosta e ha collaborato anche con
l'Università... dal titolo: "Ecologia inclusiva per un
apprendimento inclusivo", questo è stato fatto il 6 marzo, stavo
cercando di risalire alle date. In questi convegni, ai quali ho
partecipato, e a questa formazione proprio rivolta agli insegnanti
delle scuole dell'infanzia e primaria si è parlato molto delle
pluriclassi e del valore aggiunto anche del sistema d'insegnamento
nelle classi in questi contesti in cui, per motivi, come lei
diceva, di popolazione scolastica, convivono bambini di diversi
anni, quindi appartenenti a classi diverse. Il tema quindi è un
tema che viene spesso affrontato, viene affrontato sia nell'ambito
della formazione che viene offerta agli insegnanti, tra l'altro, mi
ricordo il 6 marzo c'erano qualcosa come 120 persone presenti in
regione a fronte mi sembra di 59-60 iscritti, per dire anche
dell'interesse enorme che suscita questo tipo di argomento.
Vengo però alle sue domande nello specifico: "in quale modo nel
corso di laurea in Scienze della formazione primaria presso
l'Università della Valle d'Aosta esistano
focus
specifici
sull'insegnamento e sull'apprendimento delle pluriclassi". Il corso
di laurea quinquennale a ciclo unico in Scienze della formazione
primaria abilita la professione di insegnante di scuola
dell'infanzia e di scuola primaria. L'ordinamento didattico e
l'organizzazione, come lei sa, sono coerenti con la declaratoria
della classe delle lauree magistrali, la LM 85bis, poi con quanto
previsto dall'articolo 12 del DM 270/2004, che è il regolamento
recante: "Norme concernenti l'autonomia didattica degli atenei" e
poi il DM 249/2010, che è il regolamento concernente: "Modalità
della formazione iniziale degli insegnanti della scuola
dell'infanzia, della scuola primaria e della scuola secondaria di
primo e secondo grado", ai sensi dell'articolo 2, comma 416, della
legge 244/2007. Questi sono i riferimenti legislativi relativamente
a Scienze della formazione primaria. In particolare l'ordinamento
recita che "la formazione iniziale degli insegnanti è finalizzata a
qualificare e valorizzare la funzione docente attraverso
l'acquisizione di competenze disciplinari, psicopedagogiche,
metodologiche-didattiche e organizzative relazionali necessarie per
raggiungere dagli allievi risultati di apprendimento previsti
dall'ordinamento vigente. I traguardi di sviluppo professionale per
l'insegnamento prevedono, fra il resto, la capacità di
contestualizzare l'azione educativa proprio in funzione delle
diverse variabili sociali, individuali, culturali, economiche,
storiche, geografiche e ambientali che definiscono in modo unico e
peculiare ciascuna situazione didattica. Tra queste proprio le
pluriclassi rappresentano esperienze didattiche particolari che
svolgono un ruolo fondamentale nella conservazione e nello sviluppo
dell'identità culturale locale con ripercussioni positive - e
questo è condiviso anche da noi - anche sulla sfera sociale e
produttiva". Per questa ragione, nell'esercizio dell'autonomia
universitaria, l'organizzazione del percorso di UNIVDA prevede,
oltre all'acquisizione di conoscenze pedagogico-didattiche inerenti
alla differenziazione didattica simultanea nei diversi contesti di
insegnamento/apprendimento, esperienze di tirocinio specifico. La
varietà dei contesti per collocazione geografica, per dimensioni,
per progettazione curriculare, extracurriculare, educativa e
organizzativa delle varie scuole è infatti uno dei criteri per le
scelte delle attività di tirocinio. La Commissione tirocini del
corso di laurea in Scienze della formazione primaria dell'Ateneo
valdostano pone particolare attenzione nel proporre esperienze in
scuole di montagna, che si realizza nel rispetto delle
compatibilità dei progetti di tirocinio, con la possibilità di
accoglienza da parte dei plessi in relazione alla loro
programmazione curriculare. Più precisamente al momento accolgono e
hanno accolto tirocinanti - le faccio un elenco sommario di scuole
- per esempio, Abbé Trèves, Torgnon e Antey ha avuto dei
tirocinanti, la Abbé Prosper Duc a Pontey, il Cerlogne di
Saint-Nicolas, Grand-Combin, Roisan et Oyace hanno avuto dei
tirocinanti, l'Elio Reinotti di Perloz, il Viglino di Valgrisenche,
Valdigne a Pré-Saint-Didier, che sono tutte piccole scuole di
montagna che hanno all'interno delle pluriclassi nelle quali questi
tirocinanti hanno potuto operare.
Rispetto alla domanda n. 2, esiste un'ampia letteratura
socio-pedagogica sulle pluriclassi in ambito nazionale e
internazionale, quindi l'Università, se ritiene, le può fornire una
bibliografia in materia. In particolare è degno di nota il volume
di Cerri: "Quando il territorio fa scuola. Da un'indagine sulle
pluriclassi a un'idea di scuola", Franco Angeli Milano 2010, che è
il frutto di una ricerca condotta congiuntamente dall'Università
proprio della Valle d'Aosta e dall'Università di Genova nei
rispettivi territori. Il volume, a carattere interdisciplinare,
contiene saggi di pedagogia, di geografia e di psicologia proprio
scritti da professori dell'Ateneo valdostano e dell'Ateneo ligure e
mostra l'interesse delle pluriclassi come contesti di apprendimento
e come fattore di sviluppo locale. Peraltro il libro ha avuto anche
ampia diffusione nazionale anche al di fuori dell'ambiente
accademico ed era stato presentato per esempio a Radio3 nel
programma "
Fahrenheit".
Inoltre nel nostro
Ateneo il tema è anche oggetto di tesi di lauree magistrali in
Scienze della formazione primaria, una per tutti
-
e si trova ed è reperibile
-
è la tesi di
laurea dal titolo:
"Localizzazione, delocalizzazione,
indagine sulle pluriclassi in Valle d'Aosta" di Luca Vaudagnotto,
il relatore è il professor Andrea Bobbio, che, tra l'altro, ha
curato quel convegno di cui le parlavo prima sull'insegnamento o
comunque sull'attualità anche dell'insegnamento montessoriano. Tra
l'altro, attualmente è in preparazione una tesi da parte di una
studentessa del quinto anno proprio a partire da un'esperienza in
una scuola, in una pluriclasse di Antey. L'Ateneo, tra l'altro, è
coinvolto nel progetto "NODES" (Nord Ovest Digitale e Sostenibile),
che è finanziato dall'Unione europea con i fondi della Next
Generation EU e con la regia del Ministero dell'Università e della
ricerca. Non sto ad elencarvi tutto, mi hanno fatto tutto uno
spiegone su questo progetto; posso dire che su 24 partners, ci sono
sette Università: Politecnico di Torino, Studi di Torino, Piemonte
Orientale, Università degli studi dell'Insubria, l'Università degli
studi di Pavia, della Valle d'Aosta e l'Università delle scienze
gastronomiche. L'Università della Valle d'Aosta è coinvolta nello
SPOKE 3, che è l'industria che è un filone progettuale del turismo
e della cultura, e SPOKE 4, che è la montagna digitale sostenibile
di cui è capofila nell'area di progetto. In particolare nello SPOKE
4 ha costruito un'area di investigazione intitolata: "
Technological innovation and outdoor teaching in education services
as a lever in multi-class schools " proprio sulle multiclassi.
L'area di ricerca il cui
framework i
niziale è stato
costruito anche in virtù di azioni di confronto con la
Sovrintendenza agli Studi della Regione Valle d'Aosta ha come
ambiti principali di ricerca la valorizzazione delle prospettive di
digitalizzazione della didattica con attenzione agli aspetti
organizzativi e gestionali nell'erogazione a processo produttivo
nelle classi, nelle scuole e negli istituti scolastici. La
traiettoria di ricerca perseguita è quella di settare prospettive
in ambiti di didattica a potenziamento prodromico, a sviluppare
salti d'innovazione, quindi le pluriclassi e le classi aperte, per
la migliore razionalizzazione, organizzazione e gestione delle
risorse, per l'uso del digitale, per la comunicazione e per la
politica d'ingaggio degli
stakeholder
del processo
educativo. Ad oggi nell'area dedicata e d'interesse di
quest'interpellanza sono stati rilasciati due
deliverable
:
ottobre 2023 e marzo 2024 e sono stati costruiti plurimi momenti di
confronto, con gli stakeholder primari e secondari, sono stati
realizzati un
workshop
, un
focus group
e sono stati
somministrati due
survey
, due
output
distinti e il
progetto ha coinvolto attivamente i dirigenti scolastici della
nostra Regione.
Presidente -
La parola al consigliere Lavy per la
replica.
Lavy (LEGA VDA) -
Non so se me la sono un po' persa la
risposta alla terza domanda: quella riguardo appunto all'eventuale
diffusione di un opuscoletto alle famiglie - era finito il tempo,
va bene - che alla fine era quella forse la questione più
importante, perché comunque, anche quando nell'illustrazione
dell'interpellanza ho già sottolineato il fatto che esista tutta
una serie di dottrina, di testi che evidenzino l'efficacia delle
proprie classi, ma se questi libri e questa documentazione
rimangono chiusi nelle biblioteche o vengano divulgate solamente in
alcuni convegni, siamo un pochino un gatto che si morde la coda,
invece se venissero in qualche maniera distribuiti anche oggi in
formato digitale a tutte le famiglie che hanno dei figli, è ovvio
che anche in prospettiva sicuramente tutta una serie di pregiudizi
che, come ho detto prima, esistono - e in alcuni casi sono
veramente anche difficili da abbattere -, sarebbero in qualche
maniera forse ridotti.
Poi sicuramente il fatto che si organizzino convegni è
assolutamente positivo, però quello che forse manca a questo tipo
di discorso è un'apertura verso il mondo dei genitori, perché mi
pare di capire che ci sia una sorta di scollamento fra il mondo
accademico delle università e coloro che sono fuori, che sono i
diretti interessati per mandare i loro ragazzi nelle varie scuole,
però sicuramente su questo si può lavorare e quest'attività di
divulgazione eventualmente, se venisse fatta, andrebbe di certo in
quel tipo di senso.
Non riesco bene a capire qual è la concezione anche da parte
degli studenti che mi hanno segnalato questa questione per quanto
riguarda il
focus
mancato relativamente alle pluriclassi nei
corsi dell'Università della Valle d'Aosta, sicuramente, sulla base
della risposta che mi ha dato, chiederò a loro se appunto questa
sorta di tirocinio o quant'altro, che so che vengono fatti, però
siano stati visti in ottica di sviluppo della tematica delle
pluriclassi o meno, comunque mi ritengo soddisfatto della
risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK