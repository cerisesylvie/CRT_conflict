Consiglio Regionale della Valle d'Aosta - Oggetto del Consiglio n. 1810 del 14 febbraio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CACCIA E PESCA
Precedente
Successivo
Resoconto integrale del dibattito dell'aula
Oggetto del Consiglio n. 1810 del 14 febbraio 1996 - Resoconto
SEDUTA ANTIMERIDIANA DEL 14 FEBBRAIO 1996
OGGETTO N. 1810/X Situazione esistente all'interno del Consorzio
regionale per la pesca. (Interpellanza)
Interpellanza Vista la lettera inviata dal comitato sezionale
dei pescatori di Châtillon, nella quale si annunciano le dimissioni
dello stesso;
Considerato che le affermazioni scritte nella lettera rilevano
una presunta inosservanza della legge regionale istitutiva del
Consorzio pesca e disciplinante, tra l'altro, i rapporti tra il
consorzio medesimo e i comitati sezionali;
Sentite le dichiarazioni del Presidente del Consorzio regionale
pesca ad alcuni organi di informazione, dalle quali non appare
alcuna esaustiva risposta al problema;
Venuti a conoscenza che, nel corso degli ultimi anni, si sarebbe
avuto un calo notevole dei tesseramenti su tutto il territorio
regionale e che contestualmente risulterebbero lievitate le spese
di gestione del Consorzio;
i sottoscritti consiglieri regionali
Interpellano
l'Assessore competente per conoscere:
1) se le affermazioni contenute nella lettera di cui in premessa
corrispondono a verità;
2) se risulta che tali disagi coinvolgano anche altre sezioni di
pescatori;
3) quali sono i dati relativi al tesseramento e alle spese di
gestione del Consorzio nell'ultimo triennio 1993-1995;
4) se non ritiene opportuno verificare approfonditamente la
situazione dei rapporti esistenti all'interno del Consorzio, in
particolare fra l'organo direttivo e gli organi periferici.
F.to: Tibaldi-Linty-Lanièce-Chiarello
Presidente Ha chiesto la parola il Consigliere Tibaldi.
Tibaldi (LN) Con questa interpellanza ci siamo fatti portavoce
del disagio che è stato sottolineato da alcuni pescatori, in
particolare quelli della sezione di Châtillon, in merito a quelli
che sono i rapporti con l'organo centrale, cioè il consiglio di
amministrazione del consorzio regionale pesca.
Nell'interpellanza si pongono alcune questioni di carattere più
specifico, più tecnico: in particolare, quali sono i dati relativi
al tesseramento, alle spese di gestione del consorzio in questo
ultimo triennio, dal '93 al '95, ma si chiede anche di sapere se
questi disagi si riferiscono solo ad una sezione oppure - come
sembra - siano riferibili anche ad altre sezioni. Mi riservo di
intervenire successivamente, dopo aver sentito le risposte
dell'Assessore sulle domande poste.
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Les affirmations contenues dans la lettre du comité
de la section des pécheurs de Châtillon nous semblent être sans
fondement, dans le sens que toutes les requêtes et les propositions
de cette section ont en effet déjà fait l'objet d'une discussion au
sein du conseil d'administration du comité, qui en a retenu les
mieux appropriées. En ce sens je peux donner au conseiller une
copie de la lettre d'éclaircissement que le président du conseil
d'administration m'a transmise et a transmise aussi à tous les
membres des différents comités et à toutes les sections des
pécheurs. A ma connaissance aucun problème ou désagrément
particulier ne semble ressortir des autres sections de
pécheurs.
En ce qui concerne les données relatives aux inscriptions et aux
frais de gestion du comité pour la pêche des trois années, je peux
fournir copie des trois derniers bilans et copie des tableaux
contenant les données se référant aux inscriptions. On y remarquera
une baisse des inscriptions qui est due sans doute aux effets des
alluvions de 1992 et 1994, qui ont eu des graves répercussions sur
les populations des poissons au point de vue quantitatif, et
auxquelles le comité a dû obvier par l'accroissement des opérations
de repeuplement, qui ont augmenté certains frais de gestion, ceci
plutôt qu'à des prétendus rapports difficiles entre les différents
organismes qui règlent la pêche.
Les rapports au sein du comité entre conseil d'administration et
organes périphériques, dans le cadre des fonctions où des tâches
institutionnelles prévues par la loi, sont corrects. Je dis ceci
sur la base des rapports que le représentant de l'assessorat à
l'agriculture me fait quant au fonctionnement du conseil
d'administration. Jusqu'à présent il n'a jamais relevé entre
conseil et section des situations tendues et difficiles, au point
de porter ces derniers à démissionner, sauf le cas particulier dont
nous discutons aujourd'hui.
Une conclusion de caractère générale pour dire qu'il s'agit ici
d'un thème qui a trait aussi aux passions entre guillemets, il
s'agit d'une matière qui est réglée et qui dispose de fonds
publics, et où les décisions doivent être prises par les organes
qui sont prévus par la loi. Il est évident que pas toujours les
décisions prises par les organes peuvent satisfaire à plein chaque
pêcheur.
Presidente Ha chiesto la parola il Consigliere Tibaldi.
Tibaldi (LN) Ringrazio l'Assessore. Faccio anch'io una serie di
considerazioni che sono suggerite dalle risposte che l'Assessore mi
ha fornito.
Parto da uno degli articoli cardine della legge, che è la legge
regionale 34/76, cioè dall'articolo 10. E' un articolo importante
perché riassume quelle che sono le funzioni principali del
consiglio di amministrazione del Consorzio pesca. Penso che
l'Assessore abbia già avuto occasione non solo di leggerlo, ma di
applicarlo; si dice in particolare che il consiglio di
amministrazione, nel massimo rispetto delle proposte formulate
dalle assemblee sezionali dei soci, esercita tutta una serie di
attività che sono puntualmente elencate. Dicevo che questo articolo
è importante perché stabilisce quali sono le modalità e i criteri
di interazione fra l'organo centrale e gli organi periferici, cioè
fra il consiglio di amministrazione e i singoli comitati sezionali
che sono dislocati sul territorio regionale. Partendo da questo
presupposto si capisce l'importanza di questi contatti fra il
consiglio di amministrazione e il suo presidente e i singoli
rappresentanti di comunità montana, ma anche i rappresentanti delle
singole sezioni.
La lettera che citava l'Assessore la possiedo anch'io, è una
lettera del 19 gennaio '96 e a parte le considerazioni di natura
sostanziale che - qui condivido quanto detto da Vallet - sono
oggetto di passioni differenti: pescatori che sono più propensi
verso un tipo di attività e pescatori che sono più propensi verso
un altro tipo, quindi è inutile andare a sindacare quella che è la
sostanza di queste passioni sportive, mi vorrei soffermare un
attimo sulle procedure, su questi rapporti.
Qua si dice che la sezione pescatori di Châtillon, con nota in
data 23 dicembre '95 - che è allegata, non so se è la stessa
lettera di cui è in possesso l'Assessore -, comunicava al proprio
rappresentante di comunità montana le seguenti proposte emerse in
occasione della riunione dei soci in data 22 novembre '95, cioè un
mese prima, e poi fa una elencazione di quattro punti che
sorvolerei. La prima proposta è stata integralmente recepita, si
legge nel terzo capoverso, con deliberazione del consiglio di
amministrazione n. 74/a in data 3 novembre '95. Allora, domanda
puerile che anche un profano si pone: come fa ad essere una
proposta recepita in data anteriore a quella che è la sua
formulazione? Cioè, è una domanda che è stata formulata il 22
novembre, comunicata il 23 dicembre al consiglio di
amministrazione, però recepita il 3 novembre. Mi sembra che qui ci
sia qualcosa che non funzioni. Eventualmente dopo Vallet replica
nuovamente.
Dico questo anche perché questi rapporti, che sono fondati sul
contatto fra il rappresentante di comunità montana e il consiglio
di amministrazione, sono stati fatti un po' alla carlona in questo
ultimo anno, rispetto ad esempio al 1992, dove c'è stata una
lettera di specifica richiesta da parte del consiglio di
amministrazione di formulare le proprie proposte e con un altro
atto deliberativo il comitato sezionale di Châtillon ha risposto
formulando per iscritto quali sono le proposte.
In merito poi a proposte che vengono o non vengono recepite, le
valutazioni discrezionali sono fatte su altre basi nelle quali,
ripeto, non entro nel merito. Mi sembra, quindi, che ci sia un po'
di confusione in questi rapporti e che questo malcontento possa
essere anche giustificato; forse l'Assessore non lo conosce, lui ha
naturalmente convocato presso di sé il rappresentante dei pescatori
presso la Regione e quindi ha assunto determinate informazioni.
D'altro canto ci sono abbassamenti di iscrizioni, è stato
confermato dallo stesso Assessore, non penso sia solo dovuto al
fenomeno alluvione, perché mi risulta che anche in altre sezioni
della bassa Valle ci sia un po' di difficoltà di rapporti con
l'organo centrale. Sulla base delle risposte ottenute, in accordo
con gli altri consiglieri, penserò se formulare un ordine del
giorno o una risoluzione sull'argomento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK