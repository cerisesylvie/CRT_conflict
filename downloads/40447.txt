Consiglio Regionale della Valle d'Aosta - Oggetto del Consiglio n. 3237 del 20 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3237 del 20 febbraio 2018 - Resoconto
OGGETTO N. 3237/XIV - Interrogazione: "Situazioni di morosità
relative ai pagamenti di canoni demaniali per le subconcessioni di
derivazione d'acqua ad uso idroelettrico".
Grosjean (Président) -
Point n° 5 à l'ordre du jour. La
parole à l'Assesseur Baccega pour la réponse.
Baccega (EPAV) -
Abbiamo verificato - e ci siamo anche
confrontati con il Consigliere Ferrero - che questa interrogazione
era già stata presentata
telle quelle
l'11 ottobre 2013 ed è
stata riproposta ovviamente con una data che non era quella che si
voleva indicare. Riguardo alla risposta fornitale allora dal mio
collega, le posso dire che, rispetto ai 350 mila euro dichiarati
come situazione di morosità all'epoca, soltanto due società non
avevano completato e saldato il dovuto. Di queste due società, una
ha chiesto - come previsto da norma di legge - la rateizzazione,
sta pagando regolarmente e a fine 2018 sarà completato il
pagamento; la seconda società, invece, ha interrotto i pagamenti.
Probabilmente si andrà ad una situazione di contenzioso, è già
stato tutto trasferito all'Avvocatura regionale affinché si vada
nella direzione del recupero di quanto dovuto. Mi dicono gli uffici
probabilmente la situazione evolverà in un vero e proprio
contenzioso legale da definirsi presso il Tribunale superiore delle
acque pubbliche.
Le do i dati più aggiornati rispetto al 2016, perché ipotizzavo
che quello fosse il quesito. Intanto rispondo al quesito n. 2:
"entro quali termini vengono effettuati i solleciti di pagamento ai
debitori e quali sono i termini assegnati per provvedere al
pagamento". Annualmente, con l'invio della richiesta del pagamento
dei canoni di concessione, i gestori vengono sollecitati a
corrispondere quanto dovuto, anche le somme derivanti da eventuali
debiti pregressi. Successivamente si fa un ulteriore sollecito e si
comunica al debitore che, in caso di mancato pagamento nel termine
assegnato (solitamente si danno i trenta giorni), sarà attivata la
procedura di recupero coattivo del credito. Generalmente la
procedura di recupero coattivo del credito viene attivata quando il
comportamento del subconcessionario è tale da far ritenere la
mancanza di volontà di provvedere all'estinzione dei debiti.
"A quando risale la più vecchia situazione debitoria": la
situazione debitoria più vecchia è quella legata alla società per
cui è in atto la procedura di contenzioso presso l'Avvocatura
regionale.
"Quanti sono i procedimenti aperti con l'Avvocatura regionale":
le situazioni debitorie in questo momento riguardanti le
derivazioni ad uso idroelettrico segnalate dall'ufficio sono due:
le due società di cui le ho parlato, una per la quale ha richiesto
la rateizzazione del debito pregresso e sta corrispondendo le somme
e l'altra nell'attivazione da parte della società di un ricorso
presso il Tribunale superiore delle acque. Come conclusione finale
ritengo che gli uffici siano molto attenti per fare in modo che le
società paghino i canoni di concessione, soprattutto anche attenti
al recupero delle morosità.
Per quanto riguarda invece la somma totale per il 2017,
l'importo dei canoni ancora da corrispondere è di 416 mila euro.
Ovviamente, qualora i gestori non pagassero i canoni, saranno
attivati tutti i percorsi che le ho indicato nelle risposte
precedenti.
Président -
La parole au collègue Ferrero pour la
réplique.
Ferrero (M5S)
- Ringrazio l'Assessore per i dati.
L'attenzione nei confronti dei canoni che devono essere versati
è dovuta al fatto che queste società ne versano uno sostanzialmente
irrisorio: fatturano migliaia e migliaia di euro all'anno - quando
non milioni - e magari devono pagare alla Regione 30/40 mila euro e
non pagano neanche quelli. Anche perché, essendo l'energia
cosiddetta "verde" (l'idroelettrico) legata al sistema del GSE
(Gestore dei servizi elettrici nazionale), queste non è che dal GSE
hanno i soldi due o tre anni dopo, questa autorità statale i soldi
li dà loro
cash
, quindi in contanti. Pertanto è
improponibile e incomprensibile come queste non possano pagare i
canoni, perché su una centralina hanno le spese ridotte all'osso,
canoni irrisori, lo vediamo anche dai piani pubblicati, e alla
Regione non pagano neanche questo straccio di canone che
dovrebbero.
Qui mi sento di suggerire all'Assessore - ma sarà poi anche
nostra iniziativa - degli strumenti più efficaci per tornare
immediatamente in possesso dei canoni non pagati, perché qui si
tratta di cattiva volontà. Poi con due o tre buoni avvocati si
inizia con il Tribunale delle acque pubbliche, con un
iter
amministrativo che poi alla fine si risolverà. L'abbiamo visto con
le supermulte date dal Gestore dei servizi elettrici nazionale ad
alcuni "signori delle acque valdostane", se non sbaglio si sono
beccati 2,5 milioni di euro di multa perché avevano fatto passare
nelle condutture un bel po' di acqua in più rispetto a quella
consentita.
La Regione, proprio per tutelarsi maggiormente, dovrebbe avere
degli strumenti per agire in maniera diretta. Uno di questi
potrebbe essere quello di assegnare un termine oltre quale si
ritira la concessione. Vedrete che lì pagano subito, arrivano
subito con i soldi, magari anche in contanti, perché queste
dilazioni nei pagamenti sono dovute solo al fatto che ci sono
strumenti insufficienti da parte dell'Amministrazione regionale
nell'agire nei loro confronti. Cerchiamo di non tutelare i furbi,
troviamo un sistema per adottare provvedimenti veramente efficaci.
A noi interessa questo, non interessano i nomi. Potrei anche fare i
nomi, perché io e il collega Cognetta ci siamo legati all'orecchio
alcuni processi per diffamazione promossi da società che poi
risultano morose, che non hanno pagato e che hanno anche il
contenzioso con i Comuni per aver fatto dei lavori in difformità.
Non ci interessa questo, ma ci interessa che in futuro non
succedano più queste cose.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK