Consiglio Regionale della Valle d'Aosta - Oggetto del Consiglio n. 2767 del 24 settembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Sport invernali
Precedente
Successivo
Resoconto integrale del dibattito dell'aula
Oggetto del Consiglio n. 2767 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2767/X Concessione, ai sensi della legge regionale
31/1992, di un contributo di lire 85.000.000 a favore del Comitato
Ski-arc ?98 di Aosta, nelle spese previste per l'organizzazione del
1° campionato del mondo di Ski-arc 1998, in programma a Cogne dal
26 gennaio 1998 al 1° febbraio 1998. Approvazione ed impegno di
spesa.
Deliberazione Il Consiglio
Premesso che:
Il Comitato Ski-arc ?98, con sede in Aosta, ha presentato
all'Assessorato regionale del turismo, commercio e sport, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione e lo svolgimento del 1° Campionato del mondo di
Ski-arc 1998, in programma a Cogne dal 26 gennaio al 1° febbraio
1998;
La Federazione internazionale di tiro con l'arco (FITA), in
considerazione del notevole sviluppo ottenuto in questi ultimi anni
in molte nazioni europee ed extra europee dalla disciplina dello
Ski-arc, ha deciso di promuovere ulteriormente tale disciplina
organizzando il 1° Campionato del mondo. Alla manifestazione hanno
già confermato la loro partecipazione con proprie squadre, composte
di 8 atleti oltre agli accompagnatori ufficiali ed ai tecnici,
oltre 15 nazioni con una presenza complessiva di circa 200 ospiti.
È previsto che le competizioni saranno riprese dalla televisione e
trasmesse nel circuito dell'Eurovisione; inoltre le riviste
specializzate ed i maggiori quotidiani seguiranno quotidianamente
la manifestazione assicurando così alla Regione in generale e alla
località in particolare un'interessante azione promozionale
turistico e sportiva;
Alla richiesta sopra specificata è stato allegato il preventivo
di spesa che ammonta a complessive Lire 170.00.000, così
dettagliate:
- promozione della manifestazione, cerimonie
di apertura e di chiusura Lire 30.000.000
- preparazione della pista, del poligono di tiro e
acquisto di materiale vario Lire 19.000.000
- cronometraggio, servizio sanitario e antidoping Lire
10.000.000
- ospitalità Lire 26.000.000
- organizzazione manifestazione, trasporti,
personale vario, eccetera Lire 46.000.000
- premiazione e acquisto di gadget Lire 9.000.000
- noleggio infrastrutture, impianto audio,
acquisto bandiere Lire 22.000.000
- varie e non previsti Lire 8.000.000
=============
TOTALE Lire 170.000.000
Si dà atto che la Direzione Promozione e sviluppo delle attività
turistiche e sportive ritiene che le spese sopra esposte siano
ammissibili a contributo e che l'iniziativa di cui trattasi sia da
considerarsi di interesse turistico promozionale;
Si ritiene pertanto di aderire alla richiesta del Comitato
Ski-arc ?98, mediante la concessione di un contributo massimo di
Lire 85.000.000, pari al 50 percento delle spese preventivate per
l'organizzazione e lo svolgimento dell'iniziativa in questione;
Si dà atto inoltre che il contributo è riferito al
raggiungimento dell'obiettivo n. 131103 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997, concernenti l'approvazione del bilancio di
gestione della Regione per l'anno 1997 e per il triennio 1997/1999,
nonché la circolare applicativa n. 7 del 6 febbraio 1997 (prot. n.
320/SGT);
Visto il parere favorevole di legittimità rilasciato dal
Direttore della Promozione e sviluppo delle attività turistiche e
sportive, in vacanza del Capo servizio attività e formazione
professionale sport ed enti turistici locali, ai sensi
dell'articolo 72 della legge regionale 3/1956, e successive
modificazioni, e del combinato disposto degli articoli 13 - comma 1
- lettera e) e 59 - comma 2 - della legge regionale 45/1995, sulla
presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
85.000.000 (ottantacinquemilioni) a favore del Comitato Ski-arc
?98, con sede in Aosta, P.I. 00643040074, e comunque in percentuale
non superiore al 50 percento delle spese effettivamente sostenute e
regolarmente giustificate per l'organizzazione e lo svolgimento del
1° Campionato del mondo di Ski-arc 1998, in programma a Cogne dal
26 gennaio al 1° febbraio 1998;
2) di approvare e di impegnare la spesa di Lire 85.000.000
(ottantacinquemilioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Direttore della Promozione e sviluppo delle attività
turistiche e sportive dell'Assessorato regionale del turismo,
commercio e sport, anche ratealmente, salvo conguaglio da
effettuarsi a manifestazione conclusa e previa presentazione del
bilancio consuntivo, corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente È aperta la discussione generale. Ha chiesto la
parola il Consigliere Marguerettaz.
Marguerettaz (Aut) Confesso la mia ignoranza sportiva però,
siccome è la seconda volta che sento parlare in quest'aula di
Ski-arc e devo confessare che fuori di quest'aula non ne ho mai
sentito parlare, e visto che l'Assessore Agnesod ha portato oggi
per la seconda volta questa manifestazione come sostanziale per la
politica turistica di questa Valle, volevo conoscere qualcosa in
più di questo sport.
Presidente Ha chiesto la parola l'Assessore al turismo,
commercio e sport, Agnesod.
Agnesod (UV) Lo Ski-arc è una disciplina che prevede invece del
fucile l'arco, quindi è un biathlon con l'arco. È una disciplina
che sta emergendo in campo internazionale e che parteciperà
probabilmente come disciplina di prova alle prossime Olimpiadi. È
prevista la presenza di oltre 15 nazioni a Cogne con 200 e forse
più atleti, comunque 200 ci hanno garantito già in questo momento
l'adesione.
Poi c'è anche la ripresa diretta in Italia della manifestazione
e la ripresa in eurovisione con la registrazione nei paesi
collegati.
Presidente Pongo in votazione la delibera in oggetto:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK