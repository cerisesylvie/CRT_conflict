Consiglio Regionale della Valle d'Aosta - Oggetto del Consiglio n. 1674 del 19 dicembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1674 del 19 dicembre 1990 - Resoconto
OBJET N° 1674/IX - Difficultés de l’entreprise
"Sidema" de Pont-Saint-Martin
(Interpellation).
Presidente - Do lettura dell’interpellanza
presentata dai Consiglieri Agnesod, Perrin, Voyat, Vallet, Viérin e
Andrione:
Interpellation
Ayant eu connaissance des difficultés dans lesquelles se trouve
l’entreprise "Sidema" de Pont-Saint-Martin;
Compte tenu du fait que depuis le 25 novembre les 13 employés de
l’entreprise sont à la maison sans traitement;
Considérant la situation générale de l’emploi
dans la Basse Vallée;
les soussignés Conseillers régionaux
interpellent
le Gouvernement valdôtain pour savoir:
1) s’il est à connaissance de cette
situation;
2) quelles sont ses intentions à l’égard
d’un fait qui peut malheureusement entraîner la
fermeture de l’établissement et la perte ultérieure
de places de travail.
Presidente
- Ha chiesto di illustrare
l’interpellanza il Consigliere Agnesod, ne ha
facoltà.
Agnesod (UV)
- Purtroppo il contenuto di questa
interpellanza è di nuovo riferito a un problema occupazionale.
E’ un problema che è venuto a crearsi in questi
ultimi 15 giorni e riguarda una azienda che opera in
Pont-Saint-Martin e conta 13 dipendenti, i quali però dal mese di
settembre non hanno percepito uno stipendio completo dal datore di
lavoro. Probabilmente anche il datore di lavoro è venuto a trovarsi
in una serie di difficoltà, dalle informazioni che abbiamo potuto
avere, in conseguenza della crisi nel settore della informatica e
dell’Olivetti. Infatti l’azienda
Sidema di Gavaini produce delle cartucce e cavi per macchine da
scrivere Olivetti.
Quindi il 29 novembre c’è stata la comunicazione
alla FLM e al rappresentante sindacale aziendale che i dipendenti
sarebbero stati lasciati a casa a partire dal 30 novembre.
Questa situazione va ad aggiungersi ad altre già gravi
situazioni occupazionali che sono presenti nella nostra zona, altre
aziende purtroppo che operano nell’indotto Olivetti
rischiano anch’esse di ridurre se non di chiudere le
loro attività, pertanto vorremmo sapere con questa interpellanza
l’intenzione che l’Assessorato ha
rispetto a questo problema.
Presidente -
Ha chiesto di parlare
l’Assessore all’Industria, Commercio,
Artigianato e Trasporti Fosson, ne ha facoltà.
?-
Depuis 10h36 Monsieur le Président Giulio Dolchi reprend ses
fonctions de Président de la séance.
Fosson (DC) - I tempi del Consiglio regionale hanno fatto sì
che si discutesse di questa interpellanza prima rispetto alle varie
interpellanze che sono state poste a riguardo di tutta la
situazione del Gruppo Olivetti. Mi limiterò in questa risposta a
parlare solo di Sidema, rimandando al momento dovuto le risposte
rispetto al Gruppo Olivetti.
Per quello che riguarda la Sidema occorre dire che è una società
che opera nel settore della produzione di dispositivi elettronici
per l’irrigazione e di assemblaggio di elementi
elettromeccanici.
La Giunta regionale, con deliberazione del giugno 1986, ha
concesso alla società un mutuo ipotecario di 180 milioni,
ammortizzabile in dieci anni, per il trasferimento
dell’attività produttiva svolta
dall’impresa, in Valle d’Aosta. Era
una impresa che aveva la sua sede fuori dalla Regione. Sulla base
della valutazione di beni offerti in garanzia, la Finaosta ha
erogato un finanziamento ridotto a 170 milioni, le rate del
finanziamento sono state finora pagate sia pure in ritardo.
La situazione dell’impresa era già preoccupante
sia dal punto di vista reddituale, sia dal punto di vista
finanziario, quindi l’aggravarsi delle difficoltà di
mercato del Gruppo Olivetti hanno inciso sulla Sidema, che fa parte
dell’indotto Olivetti, ma direi solo marginalmente;
la Sidema era già sottoposta ad una crisi strutturale nel senso che
era sovradimensionata rispetto al fatturato ed al mercato che
poteva avere.
La crisi dell’azienda ha quindi portato alla
sospensione dell’attività a partire dallo scorso
mese. Sono attualmente in corso contatti con
l’Ufficio del lavoro e massima occupazione di Aosta
per assicurare il trattamento di cassa integrazione guadagni ai
dipendenti della società.
Se i tentativi di risanamento posti in essere dai responsabili
aziendali non avranno esito positivo, i lavoratori già dipendenti
dell’impresa saranno assorbiti da altre aziende site
nella zona. Potrebbe essere l’ipotesi di una società
che mi pare corrisponda al nome di Item, che è già nata in
territorio di Donnas e che è disposta ad assorbire i 13 dipendenti
della Sidema.
Presidente
- Ha chiesto di parlare il Consigliere
Agnesod, ne ha facoltà.
Agnesod (UV)
- Non sono del tutto soddisfatto, anche se
apprezzo che ci sia stato già un interessamento da parte
dell’Assessorato rispetto a questo problema, però mi
sembra che per esempio la Item, che sarebbe questa azienda nuova
che sta operando in Donnas, abbia già assunto parecchie persone e
in questo momento da quel che mi risulta non assume più nessuno;
non vedo come possono entrare altri 13 dipendenti. Comunque se
c’è una garanzia da parte
dell’Assessore che questo avviene tanto meglio.
Volevo inserire però in questo discorso, pur dichiarandomi
d’accordo che la crisi occupazionale
dell’Olivetti e le ripercussioni in Valle
d’Aosta saranno oggetto di una interpellanza
apposita che discuteremo in seguito, un cenno - riguardante sempre
il settore occupazionale - al fatto grave che è accaduto lunedì
rispetto ai lavoratori Ilssa Viola, con l’invio
delle lettere di licenziamento ai 166 lavoratori. Visto che questo
argomento in seguito ad una nostra mozione è stato trattato in
questo Consiglio e ci erano state date delle garanzie, anzi le
comunicazioni che sono state portate mercoledì scorso erano che la
problematica era in fase di risoluzione positiva, vista
l’importanza di questo argomento, visto che presumo
ci saranno ancora degli incontri prima della fine
dell’anno perchè senza incontri sicuramente non
c’è nessun tipo di speranza, credo che valga la pena
(adesso la annuncio e poi la presenteremo) di discutere che questo
Consiglio si prenda carico, con una risoluzione, di tale problema,
per sostenere maggiormente questa situazione, perchè i lavoratori
non hanno risposte, vedono che in questa situazione, su
puntualizzazioni che possono essere ritenute positive, i fatti
concreti non corrispondono, anzi si vedono arrivare a casa le
lettere raccomandate di licenziamento.
Presidente
- Ha chiesto di parlare
l’Assessore all’Industria, Commercio,
Artigianato e Trasporti Fosson, ne ha facoltà.
Fosson (DC)
- Chiedo scusa al Consiglio per questa
infrazione di regolamento. Avrei voluto parlare io di questa
vicenda nella risposta al Consigliere Agnesod, non
l’ho fatto perchè non mi pareva
all’ordine del giorno della richiesta fatta.
Dico solo che ci sarà domani l’incontro con
l’amministratore unico di Ilssa Viola; ho un
telegramma che ha ricevuto il Presidente della Giunta che conferma
l’incontro di domani e conferma la possibilità di
revocare le lettere di licenziamento che sono state spedite.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK