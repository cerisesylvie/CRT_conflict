Consiglio Regionale della Valle d'Aosta - Oggetto del Consiglio n. 30 del 13 gennaio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 30 del 13 gennaio 1983 - Resoconto
OGGETTO N. 30/VII - DISEGNO DI LEGGE CONCERNENTE: "SVILUPPO
DELLA MECCANIZZAZIONE FORESTALE E DELLE STRUTTURE PRODUTTIVE PER LA
PRIMA LAVORAZIONE DEL LEGNO".
PRESIDENTE:
La parola al Presidente della Giunta. Ne ha
facoltà.
ANDRIONE - (U.V.):
Questo importante disegno di legge è
il frutto di quasi 40 anni di sforzi fatti dal Servizio Forestale
Valdostano e dalle amministrazioni che ci hanno preceduto. Gli
interventi fatti nell'investimento boschivo cominciano adesso ad
essere produttivi, quindi è opportuno e necessario che la Regione
intervenga con una legge precisa onde poter sfruttare questa
ricchezza regionale, ricchezza che è destinata a diventare sempre
più importante, man mano che i rimboschimenti e le colture fatte
aumentano naturalmente ed anche più importante per il fatto che il
legno sta diventando nel mondo una materia prima sempre più rara e
sempre più preziosa.
La legge è fatta in modo da garantire un intervento regionale a
favore delle imprese che si occupano del settore del legno, 27
boschive e 54 segherie, ma al tempo stesso è fatta in modo da
proteggere questo patrimonio. Infatti è previsto che siano premiate
le imprese che nello sfruttamento dei boschi rispetteranno
perfettamente le regole dettate dalla Forestale, mentre non saranno
favorite, anzi saranno punite quelle imprese che, per mancanza di
professionalità, dovessero danneggiare - com'è avvenuto sovente -
il bosco nel momento dello sfruttamento. Ritengo che questa breve
introduzione sia sufficiente ad illustrare il disegno di legge in
questione. Articolo per articolo potranno essere date le
spiegazioni del caso. Noi siamo convinti che anche attraverso
questa legge e un giusto ordinamento del settore del legno saranno
reperibili numerosi nuovi posti di lavoro.
PRESIDENTE:
E' iscritto a parlare il Consigliere Tamone.
Ne ha facoltà.
TAMONE - (U.V.):
Je veux simplement annoncer notre accord
sur le projet de loi et je n'entrerai pas dans les détails, que
nous avons déjà longuement discutés avec les fonctionnaires
intéressés lors de la discussion qui a eu lieu dans la I.ère
Commission. Je voudrais quand même, au nom de l'Union Valdôtaine
faire un compliment au gouvernement régional pour la méthode de
financement qui a été employé dans cette loi. Nous pensons que
c'est la méthode la meilleure qui devrait aussi être suivie plus
souvent dans les interventions de l'Administration régionale en
général.
PRESIDENTE:
Altri che chiedono la parola? Siamo in sede
di discussione generale. La parola al Consigliere Mafrica. Ne ha
facoltà.
MAFRICA - (P.C.I.):
Secondo il nostro gruppo il disegno
di legge è comunque da approvare. Esso dà alcuni indirizzi positivi
per una utilizzazione razionale dei boschi e per promuovere anche
l'artigianato nel campo della lavorane del legno. Riteniamo che
possa essere approvato così com'è perché è stato predisposto dagli
uffici con adeguata consultazione anche delle Commissioni
competenti.
PRESIDENTE:
Altri chiedono la parola in sede di
discussione generale? Nessun altro chiede la parola. Possiamo
ritenere chiusa la discussione generale. Il Presidente della Giunta
vuole aggiungere qualcosa?
Passiamo allora all'esame dell'articolato.
"Art. 1
Al fine di promuovere l'ammodernamento ed il potenziamento della
meccanizzazione e delle strutture produttive nel settore forestale
ed in quello di prima trasformazione e commercializzazione dei suoi
prodotti, vengono istituite delle agevolazioni creditizie a favore
di operatori pubblici e privati operanti nella Regione ed ivi
aventi domicilio legale.
I limiti e la natura delle agevolazioni di cui al precedente
comma sono stabiliti negli articoli successivi".
PRESIDENTE:
Metto in approvazione l'articolo 1 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 2.
"Art. 2
Le agevolazioni di cui all'art. 1 consistono nel concorso del
pagamento in conto interessi, per la differenza fra 1'8%, posto a
carico dei beneficiari, ed il tasso praticato dagli istituti ed
Enti esercenti il credito agrario.
Tali agevolazioni sono concesse in alternativa a quelle,
contributive o creditizie, disposte dallo Stato, dalla Regione o
dagli Enti locali.
Il tasso d'interesse dell'8% posto a carico dei beneficiari può
essere modificato con deliberazione del Consiglio regionale, che,
nel farlo, tiene conto di eventuali variazioni del tasso di
riferimento stabilito a norma dell'articolo 36 della legge di Stato
2 Giugno 1961, n. 454, e successive modificazioni ed
integrazioni".
PRESIDENTE:
Metto in approvazione l'articolo 2 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 3.
"Art. 3
Sono ammessi ai
p
restiti e ai mutui a tasso agevolato
di cui all'art. 2 con le seguenti priorità:
gli Enti che intendano utilizzare direttamente i soprassuoli
boschivi di loro proprietà e quelli eventualmente affidati alla
loro gestione, le cooperative forestali e le ditte boschive
regolarmente iscritte come tali presso l'Assessorato all'Industria
e Commercio, e su parere conforme dell'Assessorato all'Agricoltura
e Foreste.
Per essere ammesse, le cooperative forestali e le ditte boschive
devono avere utilizzato nei boschi del territorio regionale almeno
500 mc. di legname nel biennio precedente alla data della
domanda.
Non sono ammessi gli operatori privati, singoli od associati,
che abbiano con Enti Pubblici pendenze per l'alienazione di lotti
boschivi, o quelli che siano incorsi in contravvenzioni forestali
nel biennio antecedente la data della domanda.
Per le domande di agevolazioni inerenti le strutture di prima
lavorazione e commercializzazione del legname, vigono le stesse
priorità di cui al primo comma, con un privilegio ulteriore nei
riguardi delle imprese che utilizzino materiale di provenienza
locale".
PRESIDENTE:
Metto in approvazione l'articolo 3 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 4.
"Art. 4
Costituiscono oggetto di prestito o mutuo:
Acquisto di attrezzatura e macchinari per l'abbattimento di
alberi e per l'allestimento dei prodotti legnosi.
Acquisto di attrezzature necessarie all'installazione di
pescanti e teleferiche per il concentramento e l'esbosco dei
prodotti delle utilizzazioni forestali.
Acquisto di verricelli e gru per le operazioni di accatastamento
e di carico dei tronchi.
Acquisto di automezzi abilitati al contemporaneo trasporto di
uomini e macchinari necessari alle lavorazioni in bosco.
Acquisto di macchine scortecciatrici fisse, seghe a nastro e
circolari, semplici e multiple; intestatrici, elevatori e
refendini.
Acquisto ed installazione di impianti di aspirazione, e di
macchinari fissi e mobili per la manipolazione l'impaccamento dei
segati grezzi.
Acquisto di trattori forestali e di automezzi pesanti abilitati
all'autocaricamento ed al trasporto del legname.
Costruzione ed ampliamento degli edifici necessari alla prima
lavorazione del legname ed all'immagazzinamento dei segati
grezzi.
Acquisto, installazione e ammodernamento di impianti di
automazione connessi con le operazioni di segazione.
Costruzione, ammodernamento ed ampliamento di impianti ed
acquisto di macchinari per la produzione e l'insilamento dei
cippati, per l'essicazione, la vaporizzazione e la preservazione
del legname".
PRESIDENTE:
Metto in approvazione l'articolo 4 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 5.
"Art. 5
L'importo minimo agevolabile è di £.20.000.000 e quello massimo
di Lire 200. 000. 000.
I prestiti hanno durata quinquennale. I mutui hanno durata
decennale.
I prestiti e i mutui sono concessi nella misura massima del 75%
della spesa riconosciuta ammissibile, se a favore degli operatori
privati, e del 100%, se a favore degli Enti e delle Cooperative
forestali".
PRESIDENTE:
Metto in approvazione l'articolo 5 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 6.
"Art. 6
L'ammortamento dei prestiti e dei mutui ha inizio dal giorno di
perfezionamento dell'operazione e viene effettuato in rate costanti
posticipate.
Nel caso di estinzione anticipata dei prestiti o dei mutui, le
rate di concorso regionale vengono corrisposte agli istituti
mutuanti per tutto il periodo di ammortamento, a condizione che
risulti accertato che i finanziamenti sono stati utilizzati per le
finalità per le quali sono stati concessi.
Alla liquidazione del concorso negli interessi, pari alla
differenza fra le rate di ammortamento calcolate al tasso di
interesse posticipato praticato dagli istituti di credito nei
limiti del tasso di riferimento e le rate a carico dei beneficiari,
si provvede in base ad appositi elenchi trimestrali prodotti dagli
istituti medesimi.
Il concorso negli interessi può essere anticipato agli istituti
di credito attualizzando le rate del concorso medesimo al tasso di
riferimento, ridotto dell'1,5%".
PRESIDENTE:
Metto in approvazione l'articolo 6 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 7.
"Art .7
I prestiti e i mutui di cui alla legge sono assistiti dalla
garanzia sussidiaria del Fondo interbancario di garanzia di cui
all'art. 36 della legge 27 ottobre 1966, n. 910, e successive
modificazioni ed integrazioni".
PRESIDENTE:
Metto in approvazione l'articolo 7 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 8.
"Art. 8
In via transitoria sono ammessi alle agevolazioni di cui alla
presente legge anche gli operatori di cui all'art. 3 che, alla data
di entrata in vigore della presente legge, abbiamo già iniziato la
costruzione di fabbricati destinati alla prima lavorazione del
legname o che abbiano in corso l'acquisto di mezzi e
macchinari".
PRESIDENTE:
Metto in approvazione l'articolo 8 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 9.
"Art. 9
Per quanto non espressamente stabilito dalla presente legge,
purché non contrasti con essa, si applicano le norme di cui alla
legge 5 luglio 1928, n. 1760, e successive modificazioni ed
integrazioni".
PRESIDENTE:
Metto in approvazione l'articolo 10 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 10.
Art. 10
La Giunta regionale provvederà all'adozione di provvedimenti
deliberativi per l'esecuzione della presente legge.
PRESIDENTE:
Metto in approvazione l'articolo 10 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
All'art. 11 come per la precedente legge
devono essere apportate variazioni, che si considerano d'ufficio.
Laddove è scritto 1982 sarà variato con 1983. Laddove è scritto
1983 sarà variato con 1984/1985.
Nell'art. 11 il programma le cifre 2.1.1.07 saranno corrette con
2.2.1.07. Pertanto do lettura dell'art. 11 con le correzioni
d'ufficio che ho testé annunciato.
Art. 11
L'onere derivante dall'applicazione della presente legge,
previsto in annue £.80.000.000 graverà sull'istituendo capitolo n.
28740 "Contributi in conto interessi a favore di ditte forestali
per l'acquisto di macchinari ed impianti - Prime rate" del bilancio
di previsione della Regione per l'esercizio 1983 e sui
corrispondenti capitoli dei futuri bilanci.
Alla copertura dell'onere di cui al comma precedente si
provvede:
-
per l'anno 1983 mediante prelievo della somma di
£.80.000.000 dallo stanziamento del capitolo 50050 "Fondo globale
per il finanziamento di spese per l'adempimento di funzioni normali
- Spese di investimento" del bilancio di previsione della Regione
per l'esercizio 1983 (Allegato 8 - Settore I - Assetto del
territorio e tutela dell'Ambiente) che presenta la necessaria
disponibilità.
-
per gli anni 1984 e 1985 mediante utilizzo delle risorse
disponibili relative al programma 2.2.1.07 - Forestazione e difesa
dei boschi - del bilancio pluriennale 1983/1985.
-
per gli anni successivi gli oneri previsti dalla presente
legge saranno iscritti con le leggi di approvazione dei rispettivi
bilanci,
PRESIDENTE:
Metto in approvazione l'articolo 11 testè
letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 12 con le correzioni
d'ufficio relative al cambiamento da "1982" a "1983".
Art. 12
Al bilancio di previsione della Regione per l'esercizio
finanziario 1983 sono apportate le seguenti variazioni:
PARTE SPESA
Variazione in diminuzione
Capitolo 50050 - Fondo globale per il finanziamento di spese
per l'adempimento di funzioni normali - Spese di investimento L.
80. 000. 000.
Variazione in aumento
Settore 2.2.1.- Assetto del territorio e tutela
dell'ambiente
Programma 2.2.1.07 - Forestazione e difesa dei boschi
Capitolo 28740 (di nuova istituzione) Contributi in conto
interessi a favore di ditte forestali per l'acquisto di macchinari
ed impianti - Prime rate. Legge regionale £.80.000.000
PRESIDENTE:
Metto in approvazione l'articolo 12 testè
letto.
ESITO DELLA VOTAZIONE Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 13:
Art. 13
"La presente legge è dichiarata urgente ai sensi del terzo
canna dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle di
Aosta".
PRESIDENTE:
Metto in approvazione l'articolo 13:
ESITO DELLA VOTAZIONE
Presenti: 24 Votanti: 24
Maggioranza:18 Favorevoli: 24
Il Consiglio approva all'unanimità
PRESIDENTE:
Ci sono dichiarazioni di voto?
Il Consiglio passa alla votazione segreta sul complesso della
legge.
ESITO DELLA VOTAZIONE
Résultat de vote rélatif à l'objet inscrit à l'ordre du jour au
n. 28. Il s'agit de la loi n. 443.
Présents, votants et avis favorables:25
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK