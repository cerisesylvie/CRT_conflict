Consiglio Regionale della Valle d'Aosta - Oggetto del Consiglio n. 2135 del 9 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2135 del 9 luglio 1986 - Resoconto
OGGETTO N. 2135/VIII - ESCLUSIONE DELLE DONNE DALLA
PARTECIPAZIONE AL CONCORSO PER IL RECLUTAMENTO DI GUARDIE DEL CORPO
FORESTALE VALDOSTANO. (Interrogazione).
PRESIDENTE
: Do lettura dell'interrogazione in oggetto
presentata dal Consigliere Breuvé:
INTERROGAZIONE
L'Amministrazione regionale ha bandito il 26 maggio 1986 un
concorso pubblico, per titoli ed esami, per il reclutamento di
guardie del Corpo forestale valdostano. Leggo all'articolo 2 del
bando di concorso, che tra i requisiti richiesti ai concorrenti vi
è quello di "essere di sesso maschile".
Questa disposizione è una ennesima violazione dei diritti delle
donne. Tutti si riempiono la bocca della parità dei sessi, ma poi
non perdono occasione per dimenticarsene.
Escludere le donne dalla possibilità di diventare guardie
forestali, è tanto più grave se teniamo conto dell'alta percentuale
della mano d'opera femminile disoccupata in Valle d'Aosta o in
attesa di primo lavoro. Non si riesce a capire in base a quale
considerazione il compito di vigilare sulla conservazione delle
foreste dovrebbe essere prerogativa esclusiva del sesso maschile.
Già abbiamo avuto le prime donne guardia-parco, e non mi risulta
che siano meno capaci dei loro colleghi maschi.
In considerazione di quanto sopra esposto, la sottoscritta
Consigliera regionale,
INTERROGA
il Presidente della Giunta regionale e l'Assessore
competente, per sapere:
1) in base a quale disposizione Legislativa o a quale
ragionamento di tipo maschilista è stato deciso di escludere i
concorrenti di sesso femminile dalla possibilità di
partecipare
al sopra menzionato concorso pubblico per il reclutamento di
guardie forestali;
2) se intendono rivedere tale assurda disposizione, che
rappresenta discriminazione fra i sessi e lede i diritti delle
donne, oltre a mortificare la loro sensibilità.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je regrette que Madame Breuvé n'ait pas
été présente à la dernière séance du Conseil, puisque nous avons
traité ce sujet, suite à une motion présentée par le Parti
Communiste. En tout cas, à la première question, il faut répondre
que l'avis de concours a été formulé (Madame Breuvé doit savoir que
l'article n° 8 lettre b) de la loi régionale n° 66 du 11 novembre
1977, relative à l'institution du Corps forestier valdôtain établit
comme critère le fait d'être de sexe masculin) selon les
dispositions en vigueur. Je peux assurer à Mme Breuvé qu'il n'y
avait donc aucune intention machiste dans cet avis de concours.
Quant à la deuxième question, en l'occurrence notre intention de
revoir ou non ce problème et, partant, d'admettre les femmes dans
le Corps forestier valdôtain, nous en avons longuement discuté au
dernier Conseil. Je pense qu'il faut établir une distinction entre
l'annulation de l'avis de concours et une future modification de la
loi. Pour ce qui est de la modification du concours, si nous
devions annuler le concours, ce la donnerait la possibilité aux
candidats ayant déjà présenté leur demande d'accès, de présenter un
recours au TAR et, évidemment, d'obtenir gain de cause, en vertu
également de la sentence émise par la 6ème Section du Conseil
d'Etat, le ler avril 1983, et de la sentence émise le 17 décembre
1983 par le TAR de la Vallée d'Aoste. En revanche, pour l'avenir,
le Président du Gouvernement régional a déjà reçu une invitation
des syndicats à débattre cette question (Monsieur le Présidant me
signale à l'instant que cette rencontre a déjà eu lieu) et nous
pouvons vous assurer de notre volonté de réviser cette loi. Bien
entendu, il convient de bien examiner le problème et d'en discuter
avant de prendre une décision.
PRESIDENTE
: Ha chiesto la parola il Consigliere Breuvé
Lilliana; ne ha facoltà.
BREUVÈ Lilliana (P.S.I.):
La sua risposta, signor
Assessore, è stata molto sottile e potremmo dare a lei
l'appellativo di "Dottor Sottile".
Intanto voglio ringraziare calorosamente tutti coloro che hanno
sostenuto la mia interrogazione, perché ho sentito che vi è stato
un lungo dibattito ed in ogni caso mi sono documentata su quanto è
stato detto. Ringrazio anche il Partito Comunista per aver
presentato la sua mozione, ma questo era in riferimento ad un altro
punto.
L'Assessore Perrin ha ribadito oggi che gli argomenti, che io
avevo già portato la volta scorsa per tentare di rimediare
all'errore fatto e per riparare sollecitamente all'ingiustizia
perpetrata nei confronti di tutte le donne, sono solo
apparentemente sottili; non vorrei infatti che la ragione del più
forte fosse sempre la migliore. In questo caso, nonostante tutto e
non avendo a disposizione dei fatti in risposta ad una
interrogazione, siamo in presenza di una prepotenza ancora attuale
nei confronti delle donne da parte di chi ha lo strumento del
potere.
Mi è stato detto di aver pazienza e che la cosa va avanti, e
l'Assessore mi ha anche detto, mettendosi al posto del T.A.R. e
decidendo in vece del Tribunale Amministrativo Regionale, ciò che
potrebbe avvenire in futuro.
La volta scorsa il Consigliere Tamone disse che nel 1977, in
occasione della discussione della legge regionale che stabiliva le
condizioni per diventare guardie forestali e che impediva alle
persone di sesso femminile di accedere a tale attività, l'ex
Presidente Andrione avrebbe detto, tagliando corto: "Ne riparleremo
la prossima volta". Consigliere Tamone, io le assicuro che lei ha
detto questa frase; comunque si potrà rivedere o risentire ciò che
lei ha effettivamente detto...
(...Interruzione del Consigliere Tamone...)
BREUVÈ Lilliana (P.S.I.):
Può darsi che io abbia una
superiore sensibilità, comunque non è questo il problema...
L'ex Presidente Andrione disse: "Ne riparleremo la prossima
volta" e questo è avvenuto nel 1977. Comunque anche la prossima
volta riparleremo di questa prossima volta.
Nel 1983 quando furono respinte le ragioni del ricorso in merito
al concorso per guardie forestali a causa di un requisito
discriminante e cioè che occorreva essere "di sesso maschile", il
T.A.R. consigliò la revisione della legge - è giusto questo,
Consigliere Tamone? -. Però a tre anni di distanza non è successo
proprio nulla ed io non vorrei che una simile ingiustizia fosse
ripetuta ancora oggi
.
Non ho alcun dubbio sul fatto che la Giunta abbia preso vari
accordi, anche perché sollecitata dai Sindacati. Però, mentre
ringrazio l'Assessore per la gentilezza dimostratami, ci tengo a
precisare che preferirei ringraziarlo più esplicitamente a fatto
avvenuto, perchè non sono così convinta che tutto si svolgerà in un
modo sciolto e preciso. Vorrei, finalmente, che una volta tanto, in
questo Consiglio, quando si inizia un discorso e si intravede una
soluzione, se ne permetta anche la sua esatta realizzazione.
Pertanto, io sospendo i miei ringraziamenti nel merito di ciò che
fate per ripeterli in futuro, a cose compiute. La ringrazio.
PRESIDENTE
: Sono state iscritte all'ordine del giorno tre
interrogazioni presentate dal Consigliere Baldassarre, riguardanti
la competenza dell'Assessore al Turismo, Urbanistica e Beni
Culturali Borbey, ma, poiché l'Assessore Borbey si è recato a Roma
per ragioni inerenti al suo ufficio, chiedo al Consigliere
Baldassarre se si può rimandare la discussione delle tre
interrogazioni al tardo pomeriggio o all'adunanza di domani
mattina.
Le tre interrogazioni sono rinviate in attesa del rientro
dell'Assessore Borbey.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK