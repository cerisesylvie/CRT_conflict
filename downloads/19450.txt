Consiglio Regionale della Valle d'Aosta - Oggetto del Consiglio n. 2607 del 8 maggio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula
Oggetto del Consiglio n. 2607 del 8 maggio 2002 - Resoconto
OGGETTO N. 2607/XI Posizione della Regione nei confronti di
provvedimenti governativi in materia di riforma della scuola.
(Interpellanza)
Interpellanza Visto il disegno di legge n. 1306, "Delega al
Governo per la definizione delle norme generali sull'istruzione e
dei livelli essenziali delle prestazioni in materia di istruzione e
formazione professionale", presentato al Senato;
Considerata l'importanza di tale disegno di legge che indica le
linee della riforma della scuola, voluta dall'attuale Governo;
Preso atto che sulle scelte politiche connesse a tale riforma è
stata sentita la Conferenza Unificata Stato-Regioni, che ha
espresso il suo articolato parere nella seduta del 7 marzo
2002;
Considerata l'importanza della scuola per lo sviluppo culturale,
sociale ed economico di una comunità;
Ritenuto che su tale disegno di legge anche la Regione Valle
d'Aosta possa e debba esprimere il suo parere;
la sottoscritta Consigliera regionale
Interpella
la Giunta per sapere:
1) quali sono state le osservazioni avanzate dalla Regione Valle
d'Aosta nell'ambito della Conferenza Stato-Regioni circa i
contenuti del disegno di legge in questione e se queste
osservazioni sono state accettate;
2) quali sono gli intendimenti circa l'opportunità e la
possibilità di presentare od appoggiare eventuali proposte di
modifica che recepiscano le scelte politiche del governo
regionale.
F.to: Squarzino Secondina
Président
La parole à la Conseillère Squarzino
Secondina.
Squarzino (PVA-cU)
È iniziato da alcune settimane al
Senato l'iter parlamentare del disegno di legge n. 1306, con cui si
affida al Governo la delega per definire le linee della riforma
della scuola. Pensiamo che sia un disegno molto importante, in
quanto cambia radicalmente l'attuale struttura organizzativa della
scuola italiana.
Su questo disegno di legge si sono pronunciati, in modo molto
critico e preoccupato, sia esponenti dei partiti dell'Ulivo, e qui
posso capire che sia una valutazione "di parte", penso infatti
all'ex Ministro alla pubblica istruzione, l'Onorevole Berlinguer,
per i DS, alla Senatrice Soliani che era anche Sottosegretario nel
precedente Governo, per il PPI e Margherita, al Senatore Cortiana
per i Verdi; ma poi gli stessi sindacati confederali hanno espresso
in modo molto chiaro la loro critica.
Se prendiamo anche qui l'ultimo numero dei "Maestri in Valle
d'Aosta", c'è una pagina in cui si dice "no" a questa riforma della
scuola; se prendiamo il sito scuola della CGIL vi leggiamo un
parere estremamente negativo sulla "riforma Moratti". E qui posso
ancora capire, ripeto, che può essere un parere "di parte", ma c'è
un parere molto negativo da parte del Consiglio Nazionale della
Pubblica Istruzione (CNPI) che raggruppa tutti i rappresentanti
della scuola di tutte le tendenze, ed è un po' lo specchio delle
idee, delle opzioni didattico-politiche della scuola italiana.
Ora, questi soggetti, che ho evocato, si sono trovati tutti
d'accordo su alcuni punti nodali, problematici e negativi per la
scuola italiana; non leggo l'intero documento del CNPI perché sono
undici pagine e mi limiterò a riassumere alcuni punti che
ritroviamo nelle valutazioni anche degli atti da me ricordati.
Tutti questi soggetti, ripeto, concordano su alcuni punti nodali.
Il primo è la rigida separazione fra il canale dell'istruzione
liceale e quello dell'istruzione e formazione professionale;
separazione che genera l'anticipo della scelta fra i due canali
formativi a 14 anni, età in cui i ragazzi devono scegliere se
proseguire gli studi della scuola media superiore che prevede lo
sbocco universitario, o quella di immettersi nel canale
dell'istruzione e formazione professionale. Queste norme, coerenti
con un modello selettivo di scuola, ma vanno contro altri principi,
che noi riteniamo importanti e che il mondo della scuola - lo
dimostra quello che dice il CNPI - ritiene prioritari.
Intanto, non vengono coniugati fra loro il percorso dello studio
e quello del lavoro, le due culture non sono fra loro correlate;
non si garantisce un'uguaglianza sostanziale a tutti gli
alunni.
Si introduce una irreversibile condizione di selezione che, da
un punto di vista sociale, è intollerabile, e che va contro la
stessa Costituzione, che chiede di garantire a tutti un livello di
conoscenza utile, adatto per esercitare il diritto di cittadinanza.
Oggi lo stesso mondo del lavoro chiede una preparazione di base
solida a tutti, il lavoro richiede delle continue riorganizzazioni,
per cui se non c'è una preparazione di base solida gli operai come
gli impiegati non sono in grado di riconvertirsi.
Questo è il primo punto importante. E qui mi fermo perché
potremmo andare avanti all'infinito a vedere ancora le conseguenze
di questa scelta. Il secondo punto problematico è l'anticipo
dell'età scolare per l'accesso sia alla materna che alla
elementare, anticipo che non corrisponde ad alcun progetto
educativo, ad alcuna innovazione sperimentale; non c'è uno straccio
di modello educativo che in Italia abbia realizzato questo tipo di
scuola. Tra l'altro non dimentichiamo che la scuola materna è in
Italia uno dei modelli educativi più apprezzati all'esterno, per
non parlare della nostra scuola materna bilingue, che è presentata
sempre e giustamente, come un modello educativo innovativo. Ma se
si anticipa e si modifica questo ciclo di scuola materna, vengono
meno i presupposti psicologici, didattici, pedagogici di questa
scuola.
Terzo elemento negativo: viene indebolita l'autonomia
scolastica. Oggi, con l'autonomia scolastica, legge che questo
Consiglio ha votato, viene previsto che c'è una parte di curriculum
della scuola che è costruita in loco dalle singole istituzioni, per
rispondere ad esigenze territoriali. Con la riforma la libertà di
autonomia delle singole istituzioni è cancellata ed è sostituita
con l'attribuzione di questa quota di percentuale del curriculum,
che era attribuita alle scuole, alle regioni. A questo punto, come
si può ben capire, l'autonomia scolastica delle singole istituzioni
non esiste più, viene cancellata. Quella che era una delle grandi
innovazioni della scuola, un'innovazione che la scuola aveva
accolto volentieri, al di là di chi l'avesse propugnata, viene
cancellata. Qualcuno mi potrebbe invitare ad attenermi a temi
regionali, a temi che interessano la nostra Valle, invece che a
temi di rilevanza nazionale. Intanto faccio presente che per la
scuola anche il nostro Statuto prevede adeguamenti, completamenti,
rispetto al sistema scolastico nazionale; non è che abbiamo lo
spazio per inventarci un'altra organizzazione della scuola,
un'altra articolazione dei vari ordini di scuola, altre tipologie
di diplomi dati ad altre età, perché non avrebbero nessun valore,
né possiamo mettere altre norme per l'obbligo scolastico.
È vero che in questo disegno di legge c'è un articolo che dice
che
"sono fatte salve"
- e non poteva essere diversamente -
"le competenze delle regioni a statuto speciale"
, ma queste
competenze si inseriscono all'interno di un quadro già definito.
Vista l'importanza della materia, ci sembra utile sapere se la
Regione ha avanzato proposte nella Conferenza Stato-Regioni, quali
proposte ha avanzato, se ha avuto già modo di analizzare il disegno
di legge alla luce delle proprie scelte di politica scolastica,
quali sarebbero gli aspetti che condivide o non condivide, quali
eventuali cambiamenti vorrebbe introdurre e in quale modo.
Si dà atto che dalle ore 11,56 presiede il Vicepresidente
Viérin Marco.
Presidente
Ha chiesto la parola l'Assessore
all'istruzione e cultura, Pastoret.
Pastoret (UV)
Temo che la collega Squarzino non sarà
soddisfatta della mia risposta, perché io risponderò solo alla
prima interpellanza, quella che mi è stata inoltrata dalla
Presidenza del Consiglio; quella che è stata illustrata in aula,
con tutta una serie di ragioni note, alcune addirittura anche
condivisibili, mi sembra che sia rivolta più al Ministro Moratti
per i contenuti e la tipologia degli argomenti che evoca, ed è
presentata fuori tempo massimo, nel senso che non ha seguito l'iter
di presentazione previsto dal Regolamento consiliare.
Je me tiendrai donc, collègue Conseillère, à celles qui ont été
vos questions. Quant à la première, je dois dire là que l'avis
exprimé par la Conférence Etat-Régions dans sa séance du 7 mars
2002 représente l'étape conclusive d'un long trajet de type
technique, qui s'est traduit par une analyse attentive et
approfondie du projet de loi du Gouvernement en matière
d'instruction, mais aussi d'un parcours politique, compte tenu des
différentes rencontres qui ont eu lieu entre les responsables
politiques et techniques des régions: assesseurs et
fonctionnaires.
Notre région, consciente de l'importance de la proposition de
réforme du système d'instruction et de ses retombées sur le plan
régional, a contribué de sa part, de manière active, à la rédaction
du document susmentionné, dans le cadre de la réforme
constitutionnelle et dans une perspective de sauvegarde de nos
propres compétences en matière d'instruction, comme prévu par le
Statut et par ses dispositions d'application, et aussi par
l'article 10 de la loi constitutionnelle n° 3/2001.
A cet effet il faut rappeler que d'une part les dispositions
découlant de la réforme du titre V de la Constitution ont déterminé
une plus grande autonomie de pouvoirs des régions en matière
d'instruction, soit à l'école maternelle et élémentaire, soit aux
collèges, puisque le pouvoir d'intégration et exécution des lois de
l'Etat est devenu dans plusieurs cas concourant. De notre côté la
probabilité de la future compétence législative de l'Etat en
matière de niveaux essentiels d'instruction (article 117, alinéa 2,
lettre m), comporte le risque concret de l'interférence du
législateur national dans le domaine de l'instruction technique et
professionnelle: une matière, celle-ci qui, dans notre cas,
appartient à la compétence législative primaire de notre
Région.
C'est pourquoi, donc, que le 22 février 2002, à l'occasion des
travaux techniques de la Conférence Etat-Régions, la Vallée d'Aoste
a bien voulu intervenir en la matière, afin de limiter la capacité
d'immixtion de l'Etat dans ce domaine et de soutenir son autonomie
par la présentation d'amendements à la proposition d'articles de la
part du Gouvernement, dont le teneur est le suivant:
"Sono
comunque fatte salve le competenze della Valle d'Aosta in materia
di istruzione e formazione professionale, ai sensi dello Statuto e
delle relative norme di attuazione, anche con riferimento alle
disposizioni del titolo V, parte II della Costituzione, per le
parti in cui prevedono forme di autonomia più ampie rispetto a
quelle già attribuite".
L'apport technique a été accueilli par la partie gouvernementale
et il a été inséré dans la disposition beaucoup plus ample et
générale concernant la garantie des régions et des provinces à
l'autonomie différenciée, citée par l'article 6 du projet de
délégation à l'Exécutif.
Quant à la deuxième question de votre interpellation, la
proposition de modification de la part du Gouvernement valdôtain,
comme je viens de le dire, a déjà été présentée à l'occasion de la
Conférence unifiée Etat-Régions, par l'insertion dans le corps du
projet de loi n° 1306 de la disposition que j'ai citée, veillant à
la conservation des prérogatives des régions et des Provinces
autonomes de Trento et Bolzano, en matière d'instruction et donc en
permettant la mise en place d'instruments adéquats pour garantir le
respect de leurs propres spécificités culturelles et linguistiques.
En plus je rappelle que ces propositions remontent à il y a plus de
deux mois; elles ont été inscrites déjà le 22 février 2002, comme
je l'ai anticipé tout à l'heure.
Je suis absolument satisfait d'avoir prévu et obtenu l'accueil
de cet amendement, que dote la réalité valdôtaine des instruments
juridiques lui permettant de réaffirmer ses compétences et de
maîtriser tous changements dans le secteur, en les adaptant à nos
nécessités. De plus, j'estime aussi que l'accueil de la part de
l'Etat et du Gouvernement de cet amendement a aussi une
signification politique importante, car l'acceptation de cette
modification a porté à la réaffirmation de la reconnaissance de nos
prérogatives, reconnaissance qui se place au-delà aussi des aspects
contingents liés à cet argument spécifique.
Presidente
La parola alla Consigliera Squarzino
Secondina.
Squarzino (PVA-cU)
L'Assessore ha ben interpretato quella
che poteva essere la mia risposta, nel senso che l'Assessore ha
anticipato che non sarei stata contenta della sua risposta, ed è
vero, perché la sua è una risposta molto sulla difensiva, come
dire:
"io mi preoccupo che ci sia…
"la pennellata rossa e nera" sulla riforma della scuola, non mi
importa com'è la struttura di questa riforma della scuola"
.
Questo è il significato, Assessore, della sua risposta. È vero,
l'ho citato nelle mie presentazioni, c'è questo articolo che è
stato introdotto e che diventa il 6 bis:
"Sono fatte salve le
competenze delle regioni a statuto
speciale…"
- e qui rientra tutto il
discorso sull'istruzione professionale -
"… e delle Province autonome di
Trento e Bolzano, in conformità dei rispettivi statuti e relative
norme di attuazione, nonché alla legge costituzionale 18 ottobre
2001 n. 3".
Qui è riassunto il discorso che lei ha fatto, ma ripeto, questo
consente di mettere una "pennellata rossa e nera", o una
"pennellata leonina" - qualunque tipo di aggettivo usiamo mi va
bene - su un impianto strutturale che altri hanno deciso, che altri
stanno decidendo, che ha già una sua fisionomia chiara e precisa.
Ora, non è indifferente il tipo di impianto strutturale su cui vado
ad operare con lo Statuto e con alcuni adattamenti. E io le
ricordo, Assessore, che su questo disegno di legge la società
valdostana si è pronunciata già in modo chiaro ed
inequivocabile.
Lo sciopero del 16 aprile ha visto la partecipazione convinta e
numerosa dei sindacati confederali ed anche di Consiglieri di
maggioranza presenti in questa sala, e sono stata ben contenta di
averli visti! Fra i temi contestati e contro cui si indirizzavano
la protesta e la richiesta di cambiamento, c'era anche la riforma
della scuola. La società valdostana, con lo sciopero del 16 aprile,
ha detto chiaramente "no" alla riforma del Ministro Moratti.
La scuola valdostana ha eletto il suo rappresentante all'interno
del Consiglio Nazionale della Pubblica Istruzione e la docente che
è stata eletta - e che fra l'altro non appartiene ai sindacati
confederali, ma allo SNALS, quindi ad un sindacato autonomo -
insieme a tutti i suoi colleghi ha votato il documento contro la
riforma. È stato votato all'unanimità, tranne un'astensione, da
parte del Consiglio Nazionale della Pubblica Istruzione, un
documento che è molto critico nei confronti della "riforma Moratti"
e che elenca fra gli altri temi anche quei tre che ho
precedentemente indicato.
Assessore, là dove nell'interpellanza si parla dell'importanza
di tale disegno di legge che indica le linee di riforma della
scuola, io non ho fatto qui il riassunto delle linee di riforma
della scuola, perché pensavo che lei le conoscesse, pensavo che lei
sapesse quali sono anche gli atout di cui la Ministra Moratti va
fiera, perché quello che a noi sembra una cosa criticabile, per
questo Governo in carica è una cosa valida, quindi io credevo che
questi principi fossero anche a lei chiari.
Quando si dice:
"preso atto che sulle scelte politiche
connesse a tale riforma è stata sentita la conferenza
unificata"
, pensavo che lei avesse letto il documento della
Presidenza del Consiglio dei ministri sulla conferenza unificata
del 7 marzo 2002.
In tale documento si richiamano i contenuti degli incontri
precedenti: il 14 febbraio, il 22 febbraio, il 28 febbraio, il 5
marzo e finalmente il 7 marzo, che è l'incontro conclusivo. In
questo documento, che riassume tutto l'iter e in cui viene
riportato anche l'articolo 6 bis, riguardante la salvaguardia delle
competenze delle regioni a statuto speciale e delle Province
autonome di Trento e Bolzano, quel famoso articolo che abbiamo
letto prima, è scritto in modo chiaro quali sono le regioni che si
sono pronunciate pro e contro la riforma e troviamo anche regioni a
statuto speciale.
Dieci regioni hanno espresso un parere favorevole; sono elencate
nel documento ministeriale, e sono: il Piemonte, la Lombardia, il
Veneto, il Friuli Venezia Giulia, il Lazio, il Molise, la Puglia,
la Calabria, la Sicilia e la Sardegna, quindi anche regioni a
statuto speciale. Segue poi l'elenco delle regioni che hanno
espresso un parere negativo, corredato da una serie di osservazioni
puntuali che non sto a riprendere, perché sono le stesse che ho
richiamato nell'intervento precedente e che sono citate nel
documento del Consiglio Nazionale della Pubblica Istruzione. Queste
regioni sono l'Emilia Romagna, la Toscana, l'Umbria, la Basilicata
e la Campania. Qui si parla anche delle Province autonome di Trento
e Bolzano, ma il nome della Valle d'Aosta non appare neanche una
volta, può darsi che l'abbiano
dimenticata…
(interruzione dell'Assessore Pastoret, fuori
microfono)
… parlo della Regione Valle d'Aosta.
Si dice invece che il Presidente della Provincia autonoma di Trento
e quello della Provincia autonoma di Bolzano hanno espresso la
propria posizione formalizzata in un documento, in cui si chiede
che vengano salvaguardate le competenze, posizione che si è
tradotta nell'articolo 6 di cui abbiamo detto.
Della Regione Valle d'Aosta qui non si fa cenno! Sicuramente
sarà stata presente, non lo metto in dubbio, ma dell'apporto
"attivo" che è stato dato non c'è traccia nei documenti del
ministero, nel documento conclusivo della conferenza unificata. Ora
io non credo che sia compito della Regione limitarsi solo a
prendere atto di quello che il Governo ha deciso, senza
preoccuparsi di intervenire nella fase di elaborazione delle norme
e degli indirizzi della scuola.
Diversamente, a cosa serve la Conferenza Stato-Regioni? Non
credo che il nostro apporto debba limitarsi a dire che noi siamo
autonomi, che possiamo - grazie allo Statuto - mettere le nostre
caratteristiche regionali su progetti che il governo ha deciso?
Come se fosse irrilevante che il progetto governativo sia un
castello o una bicocca, sia una stazione ferroviaria o un ospedale.
Come se fosse importante solo mettere il tocco del bilinguismo con
cui abbellire una struttura data. A me sembra molto che in tal modo
si vanifichi il ruolo della Conferenza Stato-Regioni.
La Regione pretende l'intesa sulle materie istituzionali, e poi
sulle materie che riguardano la cultura, l'educazione, il progetto
educativo e lo sviluppo della Regione, non dice niente! Come se
fosse indifferente il progetto di scuola che il governo decide,
come se non fosse importante essere presenti, per favorire
decisioni politiche che più rispondano alla storia della scuola
valdostana. Ma allora sorge il dubbio che la tanto decantata
"centralità" della scuola sia funzionale solo a mettere la
"pennellata del francese", senza preoccuparsi del modello educativo
che attraverso la scuola viene trasmesso! Infine credo che sia
compito dell'Esecutivo interpretare e far proprie le richieste
della cittadinanza, e in questo caso sul tema della riforma le
indicazioni sulle scelte politiche sono state chiare: no alla
"riforma Moratti"!
A meno che questa maggioranza abbia già iniziato il proprio
cammino per allinearsi alle politiche del "Governo Berlusconi", e
che ogni episodio sia un'occasione per proseguire a passi più o
meno rapidi verso la costruzione dell'adesione al Governo di
Destra!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK