Consiglio Regionale della Valle d'Aosta - Oggetto del Consiglio n. 1401 del 23 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1401 del 23 marzo 2022 - Resoconto
OGGETTO N. 1401/XVI - Interpellanza: "Predisposizione di una
norma di attuazione di revisione dei criteri di finanziamento
statale a favore dell'Istituto musicale pareggiato della Valle
d'Aosta".
Bertin (Presidente) -
Punto n. 25. Per l'illustrazione
dell'interpellanza, la parola al consigliere Sammaritani.
Sammaritani (LEGA VDA) -
Parliamo ancora una volta di
Conservatorio e di statizzazione o mancata statizzazione com'è nel
nostro caso. Quest'interpellanza è nata un po' all'ultimo minuto e
probabilmente questo spiega i motivi per i quali ci sono anche
degli errori un pochino nel corpo dell'interpellanza perché ci è
saltata agli occhi una comunicazione di un sindacato dove si diceva
appunto che il MIUR, quindi il Ministero dell'Università e della
Ricerca, con questo decreto aveva stabilito i criteri di
ripartizione dei fondi da destinare agli ex istituti musicali
pareggiati. Si diceva appunto che su questa somma complessivamente
stanziata, anche se poi questa notizia era un po' parziale, un po'
errata, il Conservatorio valdostano era fuori da questi
finanziamenti. In realtà non è esattamente così, come lei
naturalmente saprà meglio di me, perché ci sono delle voci diverse
che prevedono per alcuni casi anche il finanziamento del nostro
Conservatorio e in altri casi no. In realtà avviene che un capitolo
di spesa relativo al piano gestionale 1 previsto da questo decreto
comprende anche il nostro Conservatorio con 400 mila euro di
finanziamento, mentre invece per altre voci, quali, per esempio, le
somme destinate a misure di sicurezza e iniziative a sostegno degli
studenti, non è previsto il finanziamento del nostro Conservatorio
perché questo non ha provveduto alla statizzazione. Una
statizzazione che, come diciamo nell'interpellanza, non abbiamo
ancora capito oggi chi, quando e con quali procedimenti abbia
deciso di non dare corso ma comunque va bene così, ormai questo è
fatto.
L'interpellanza comunque ha un suo significato, nel senso che
non è che ci facciamo le domande e ci diamo le risposte da soli
perché sennò saremmo qua a fare delle azioni abbastanza banali; in
realtà il timore è che è vero che lo Stato comunque concede dei
finanziamenti, così com'è previsto dalla norma di attuazione che
regola il funzionamento del nostro Conservatorio, è vero però che
queste somme che vengono destinate e che sono oggetto di un accordo
fra la Regione e lo Stato almeno, a mio avviso, non si capisce bene
da dove arrivino perché nella tabella allegata a questo decreto in
realtà ci sono delle percentuali di peso, il peso percentuale dei
vari Conservatori, ma non si capisce bene a come si arrivi e spero
che la sua risposta ci possa dare soddisfazione su questo.
Naturalmente il tema è, visto che siamo e restiamo ormai
praticamente gli unici in Italia non statizzati perché il
procedimento è quasi compiuto, è quasi portato a termine, tant'è
che per questo lo Stato ha finanziato circa 55 milioni in cui
naturalmente noi non ci siamo, qui siamo fuori perché, non essendo
statizzati, non siamo parte di questa ripartizione, ci sono due o
tre Conservatori che stanno completando questo percorso di
statizzazione e gli altri ormai lo hanno già completato. Come
abbiamo già detto in altre occasioni e in questa sede, rimarremo
gli unici in Italia, allora forse a questo punto un interrogativo
sulle modalità di finanziamento, sull'entità di finanziamento e
sulla possibilità di avere delle somme certe è abbastanza
importante. Inoltre proponiamo anche la domanda relativa al fatto
che, siccome lei Assessore nello scorso Consiglio a
un'interpellanza, se non erro, del collega Baccega aveva risposto
che la Regione spende circa 2.410.000 euro negli ultimi anni
annualmente per la gestione del Conservatorio, vorremmo sapere se
all'interno di questa somma sono compresi anche quei 400 mila euro
di cui parlavamo prima nell'ambito della ripartizione dei fondi
statali.
Presidente -
Risponde l'assessore Caveri.
Caveri (AV-VdA Unie) -
Non so se a quest'ora possiamo
anche un po' scherzare, per cui io non vorrei rubare il mestiere al
collega Distort, che è un noto grecista per dire che la nostalgia
viene dal greco, ritorno:
nóstos
",
?lgos
: sofferenza.
È una cosa struggente, in portoghese si dice
saudade.
Allora
la sua interpellanza è piena di
saudade
nel senso che i
primi cinque punti sono: "porco cane, non ci hanno statizzato". Non
ci hanno statizzato, io non c'ero, facevo un altro mestiere, non
siamo statizzati.
Peraltro le devo dire che siamo in buona compagnia perché, dalle
informazioni in nostro possesso, quattro Istituti pareggiati che
avevano fatto domanda per essere statizzati non sono stati ritenuti
idonei, però la ministra Messa, che ho avuto il piacere di
incontrare, in occasione di un recente incontro con il senatore
Lanièce, ha sottolineato il fatto che il nostro
Conservatoire
costituisce in ogni caso un
unicum
nel
panorama delle istituzioni di alta formazione musicale in virtù
della delega attribuita all'Assessore all'istruzione in materia di
alta formazione. Diciamo che ci considerano, esistiamo e chi dal
Conservatorio, anche tramite lei, continua a insistere sulla
statizzazione, io non sono San Sebastiano... come dire? Bisogna
rassegnarsi. Io non so perché non è stato statizzato, malgrado la
richiesta degli insegnanti non siamo statizzati. Successivamente
all'avvio, alla fine del 2019, del processo di statizzazione, lo
Stato ha erogato, a favore del
Conservatoire
, con appositi
decreti questa somma che lei ha detto: 400 mila euro sia nel 2020
che nel 2021. Queste somme sono state assegnate nella
considerazione che il nostro Conservatorio non ha presentato
l'istanza di statizzazione e non è pertanto destinatario di altre
risorse. In particolare il Ministero dell'università ha ritenuto di
riconoscere conservatorio questo specifico contributo in misura
pari all'assegnazione conseguita nel 2016 ai sensi di un articolo,
lei mi chiedeva dov'è il
busillis
, è l'articolo 19, comma 5,
del decreto-legge n. 104/2013 convertito nella legge n. 128/2013.
Il comma in questione prevede la ripartizione delle risorse statali
sulla base di criteri che devono tener conto anche della spesa di
ciascun Istituto nell'ultimo triennio delle unità di personale
assunte secondo le disposizioni contrattuali. Si può ritenere che,
poiché le situazioni individuate dai suddetti criteri si sono
stabilizzate nel tempo, il contributo in questione dovrebbe essere
e rimanere inalterato, evidentemente sempre nei limiti della
disponibilità del bilancio statale.
La decisione dello Stato di riferire l'ammontare del contributo
all'anno 2016 è risultata comunque positiva per il nostro
Conservatorio in quanto la somma di 400 mila euro è
significativamente superiore anche a più del doppio a quella
erogata in altri periodi. Negli anni 2020-2021 il contributo
riconosciuto al nostro Conservatorio è nettamente superiore a
quello attribuito ad altri istituti di studi musicali non statali:
Bergamo ha preso 203 mila, Livorno 165 mila, Siena 177 mila,
Taranto 246 mila, quindi in definitiva le cose, nei rapporti con il
Ministero, non vanno così male. Il contributo statale nella cifra
che lei ha citato: 2.410.000 non è incluso; preciso che il bilancio
del Conservatorio della Valle d'Aosta pareggia annualmente su una
cifra di all'incirca 3.594.225 euro.
"Se sia intenzione del Governo regionale studiare una norma di
attuazione per rivedere i criteri di finanziamento statale a favore
del nostro Conservatorio": l'attuale norma di attuazione, contenuta
nel decreto legislativo n. 136/2007 al comma 5, prevede già che i
contributi dello Stato, ove dovuti secondo la normativa vigente,
sono determinati annualmente con decreto del Ministero
dell'Università e della ricerca e c'è un passaggio che è stato
infilato nella norma di attuazione che è importante: " previa
intesa con la Regione", tenendo conto dei parametri utilizzati per
il finanziamento delle analoghe istituzioni operanti sul territorio
italiano. Tenendo conto quindi del fatto che in un'eventuale norma
di attuazione, così come nel caso di modifica dell'attuale, non può
essere evidentemente inserita una cifra a titolo di contributo per
il rango di principio quindi superiore della norma stessa,
conseguentemente la determinazione del contributo statale verrebbe
comunque rimandata a provvedimenti attuativi... un contributo
annuale fissato in 400 mila euro viene erogato in applicazione
della normativa vigente, secondo quanto chiarito nella risposta
alla prima domanda... il contributo di 400 mila euro in questione
rappresenta per lo Stato un ammontare assai inferiore a quello che
esso avrebbe dovuto riconoscere per il funzionamento del
Conservatorio della Valle d'Aosta se, maledizione, ci fosse stata
la statizzazione così agognata da alcuni insegnanti del
Conservatorio. Non si ritiene quindi in questo momento di dover
aggiungere qualche cosa rispetto alla norma di attuazione. Diversa
è la questione dell'altra norma di attuazione, cioè quella che
riguarda il personale. Stiamo con il senatore Lanièce monitorando
la situazione, può darsi che una parte della norma di attuazione
possa essere già contenuta in un regolamento che sta per uscire,
quindi questo potrebbe semplificare la situazione. Quando vedremo
questo regolamento, si andrà avanti con il contenuto residuo della
norma di attuazione, quindi è un cantiere aperto. Io l'unica cosa
che le posso assicurare è che oggi, nel momento in cui si
risolvesse questa maledetta questione della mobilità degli
insegnanti che riguarda e interessa soprattutto quel gruppo di
insegnanti, che oggi sono veramente dei pendolari rispetto alla
Valle d'Aosta, e quando si risolvesse finalmente la questione di
poter assumere al Conservatorio una serie di risorse attraverso
procedura concorsuale - questo dovrebbe essere contenuto nel
regolamento - , credo che la situazione del nostro
Conservatoire
potrà in qualche maniera stabilizzarsi e
quindi vorrei assolutamente tranquillizzarla e sono pronto ai
prossimi
round
sul
Conservatoire
.
Presidente -
Per la replica, ha chiesto la parola il
consigliere Sammaritani.
Sammaritani (LEGA VDA) -
Grazie Assessore. Apprezzo anche
sempre una certa leggerezza a volte anche nel trattare temi che poi
alla fine leggeri non sono perché, quando si parla di soldi, come
mi insegna il mio collega Aggravi, è sempre meglio stare attenti,
quindi va benissimo. In effetti più o meno avevo inquadrato, avevo
premesso che c'era stata una certa incertezza nella redazione
perché era proprio frettolosa, proprio questione di minuti prima
della scadenza dei termini e poi ero andato a vedere appunto questo
decreto più nel dettaglio.
Quella questione del finanziamento e dei criteri attraverso i
quali si arriva al finanziamento che evidentemente emerge
chiaramente dal fatto che i 400 mila euro non sono una percentuale
corrispondente al peso che il nostro Conservatorio ha, e va
benissimo perché, in base al peso, ne avremmo presi forse la metà o
neanche, lei ha fatto l'esempio degli altri Conservatori, io mi
sono letto tutta la tabella e le percentuali sono evidenti, però,
siccome il comma 5 dell'articolo 1 del decreto n. 136/2007 dice
appunto che si arriva al finanziamento attraverso un accordo,
un'intesa con la Regione, però tenendo conto dei parametri
utilizzati - leggo testualmente -: "per il finanziamento delle
analoghe istituzioni operanti nel territorio della Repubblica", non
vorrei mai che siccome analoghe ormai non ce ne sono più, se
rimaniamo soli... salvo che quei quattro... che però da altre fonti
sembrerebbe che stiano mettendo in quadro, non è credo finito il
procedimento, può darsi che quelli se risolvono anche loro le loro
criticità, che non so quali siano tecnicamente, probabilmente
saranno piuttosto complesse, arriveranno probabilmente forse, a
quanto pare da notizie, alla statizzazione, rimarremmo davvero un
unicum
. Come abbiamo già detto altre volte in questa sede
non è mica detto che sia male, per carità, essere i soli a volte;
non vorrei soltanto che, con i chiari di luna che ci sono, prima o
poi lo Stato ci dicesse: "però, attenzione, siete ormai rimasti
soli, i criteri non sono così ben determinati", forse va a finire
che ci tagliano quei fondi. Siccome il Conservatorio costa, e qui
ecco che mi sono un po' fatto parte diligente e, senza voler
togliere il lavoro al collega Aggravi, ho cercato di capire un
pochino i costi, se, come mi dice lei, il Conservatorio pareggia
sui 3 milioni e mezzo all'anno, considerato che abbiamo 227
iscritti, fa la bellezza di 15.400 euro per ogni iscritto, quando,
per esempio, l'Università, che ha un bilancio di circa 7.125.000
con mille iscritti ha un costo pro capite di 7.125.000.
Praticamente quindi uno studente del Conservatorio costa il
doppio di uno studente dell'Università, a spanne...
(
intervento fuori microfono)
...appunto, probabilmente poteva capitare anche questo, che lo
Stato ci dicesse: " costate un po' troppo", ma non vorrei mai che
anche a proposito di questo contributo, ci accadesse il contrario.
Visto che lei mi diceva che il cantiere è aperto, utilizziamolo,
magari cerchiamo di stabilire dei criteri un po' più fissi, un po'
più certi perché questo è un
déjà-vu
, l'abbiamo già visto su
temi anche molto più delicati se vogliamo, con tutto il rispetto
per il Conservatorio, dove appunto poi si creano dei contenziosi
con lo Stato perché lo Stato magari ti dice: " sai che c'è? Ti
riduco il finanziamento perché costi troppo". Stiamo attenti, il
cantiere è aperto, lei sicuramente è sul pezzo evidentemente ma
magari qualche monito anche da parte nostra ogni tanto credo essere
di sprone e di aiuto.
Presidente -
Mancano poco più di dieci minuti alle ore
20:00, abbiamo due punti da affrontare congiuntamente, propongo
all'assemblea di aggiornarci a domani mattina alle ore 09:00.
Chiudiamo i lavori per oggi.
---
La seduta termina alle ore 19:48.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK