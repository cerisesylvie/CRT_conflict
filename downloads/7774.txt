Consiglio Regionale della Valle d'Aosta - Oggetto del Consiglio n. 2174 del 10 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2174 del 10 luglio 1986 - Resoconto
OGGETTO N. 2174/VIII - NECESSITÀ DI ADEGUAMENTO DELL'ORGANICO
DEL PERSONALE ENEL IN VALLE D'AOSTA. - APPROVAZIONE DI ORDINE DEL
GIORNO.
PRESIDENTE
: È stato presentato da tutti i capigruppo
consiliari un ordine del giorno di cui è stata chiesta l'iscrizione
immediata all'ordine del giorno. Ai sensi del 2° comma dell'art. 50
del Regolamento interno del Consiglio pongo in votazione
l'immediata iscrizione all'ordine del giorno dell'ordine del giorno
presentato:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
IL CONSIGLIO
- ai sensi del 2° comma dell'art. 50 del Regolamento interno
del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Necessità di adeguamento dell'organico del
personale ENEL in Valle d'Aosta".
PRESIDENTE
: Do lettura dell'ordine del giorno in
oggetto:
ORDINE DEL GIORNO
RICORDATO che l'ENEL in Valle d'Aosta occupa circa 915
addetti rispetto ad un totale complessivo di circa 113.000
addetti;
AVUTA NOTIZIA che il piano assunzioni 1986, predisposto dalla
Direzione Personale dell'ENEL, prevede soltanto
5
assunzioni
per la Valle d'Aosta rispetto ad una previsione di 2.661 unità in
campo nazionale, cioè una percentuale molto inferiore a quella
rappresentata dal personale operante in Valle rispetto a quello
totale;
RICORDATO che l'organico della distribu
zione
in Valle
presenta attualmente una carenza di circa
50
addetti e che
tale carenza provoca sia disagi ai servizi di allacciamento e posa
contatori che vanno ormai da un minimo di un mese ad un massimo di
cinque, nonchè lunghe attese presso gli sportelli ENEL per la
riscossione delle bollette;
SOTTOLINEATO la necessità di avere in Valle un organico
sufficiente ad evitare disagi per il personale e per i cittadini,
soprattutto in considerazione della particolare orografia della
Valle e delle soppressioni di recapiti decentrati in prossimità di
Valli laterali del servizio commerciale.
Il Consiglio regionale della Valle d'Aosta
INVITA
il Consiglio di Amministrazione e la Direzione del Personale
dell'ENEL a tener conto del ruolo che la Regione Valle d'Aosta ha
nella produzione di energia idroelettrica, risolvendo i problemi
posti dalle attuali carenze di organico ed attribuendo al distretto
ENEL regionale percentuali di nuove assunzioni adeguate alla
consistenza dell'organico ENEL in Valle d'Aosta, soprattutto in
considerazione di una continua diminuzione di personale nel breve
periodo, a causa di quiescenza.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
Non ritengo necessario illustrare
l'ordine del giorno, perché il suo testo è abbastanza chiaro.
Poiché si sta raggiungendo un'intesa tra le Organizzazioni
sindacali e l'ENEL sulle assunzioni di nuovo personale presso
l'Azienda elettrica di Stato, che potrà interessare anche il
settore dell'occupazione in campo regionale, si ritiene opportuno
approvare questo ordine del giorno che auspica che quell'intesa
tenga presenti le esigenze della nostra Regione ed i disagi che la
popolazione e gli stessi dipendenti dell'ENEL subiscono per la
carenza di personale. L'ordine del giorno va in questa direzione e
ci si augura che possa essere preso in considerazione nelle
prossime trattative tra Organizzazioni sindacali e ENEL.
PRESIDENTE
: Se nessuno chiede la parola, metto in
votazione l'ordine del giorno in oggetto:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK