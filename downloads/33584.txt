Consiglio Regionale della Valle d'Aosta - Oggetto del Consiglio n. 1697 del 23 marzo 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1697 del 23 marzo 2011 - Resoconto
OGGETTO N. 1697/XIII - Interrogazione a risposta immediata:
"Sistema di monitoraggio e di previsione degli eventi franosi sul
territorio regionale".
Interrogazione a risposta immediata
Premesso che, in data 16 marzo scorso, una frana avvenuta
sulla strada comunale tra Villeneuve e Aymavilles ha causato un
grave incidente in cui sono rimasti feriti un automobilista ed uno
dei vigili del fuoco accorso in soccorso di questi;
Considerato che, a causa del maltempo, lo stesso 16 marzo
2011 sono state chiuse al traffico due strade regionali e tre
comunali e che, in data 18 marzo 2011, a seguito di una frana
caduta nella notte, è stata chiusa al transito la strada regionale
per Valpelline;
Riconosciuto che esiste sempre un margine di incertezza nella
previsione di eventi di questo tipo, determinati da condizioni
meteo sfavorevoli;
i sottoscritti Consiglieri regionali
Interrogano
l'Assessore competente per conoscere quale sistema di
coordinamento esista tra le strutture regionali e quelle dei
singoli Comuni della Valle al fine di monitorare, individuare e
prevedere eventi franosi, sul territorio della nostra
regione.
F.to: Carmela Fontana - Rigo - Donzel
Président
- La parole à la Conseillère Carmela
Fontana.
Fontana (PD)
- Grazie Presidente.
Con questa interrogazione abbiamo voluto porre l'attenzione
sulla sicurezza per quanto riguarda le frane o la caduta di massi
sulle strade della nostra regione. Pur riconoscendo l'impegno
regionale comunale nell'aumentare i livelli di sicurezza sul
territorio, ritengo molto importante un coordinamento fra le
Regioni e i Comuni che rilevi le zone più esposte a rischio per
poter intervenire preventivamente con apposite protezioni, onde
evitare ulteriori incidenti. Nella risposta ad una nostra
interpellanza del 26 gennaio 2011 sempre sulla sicurezza stradale,
l'Assessore sosteneva che non si può avere il rischio zero, perché
si tratta di una zona di montagna e ci sono molte difficoltà.
Capisco che i problemi non sono molto facili da risolvere ma, di
fronte a quello che è successo negli ultimi tre mesi, bisogna fare
l'impossibile e garantire una maggiore sicurezza a tutti i nostri
cittadini.
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Come diceva la collega Fontana,
questo è un argomento che è già approdato alcune volte in
quest'aula. Volevo solo ricordare che, se nel passato sugli eventi
naturali era assodato che non si poteva far altro che subire, oggi
c'è al contrario la diffusa ed errata convinzione che tutto sia
prevedibile, che tutto possa essere sempre risolto e che si trovi
un responsabile comunque, pensando che per ogni situazione esista
un rimedio, ma la stessa giurisprudenza ormai correttamente
conviene che esiste un margine di incertezza che non può essere
eliminato, io dico purtroppo, ma sta nei fatti.
Da un punto di vista sia normativo, sia tecnico, oggi la difesa
dei rischi idrogeologici si compone di attività di previsione e
prevenzione delle diverse ipotesi di rischio, da attuarsi
attraverso la programmazione e la pianificazione, funzioni che
devono essere completamente realizzate dai diversi soggetti
competenti in materia: oltre allo Stato, la Regione e i Comuni. La
legge regionale n. 5/2001 ha definito i diversi livelli di
competenza e coordinamento fra i due livelli - quello che chiedeva
la Fontana - che è quello determinato dall'applicazione del
principio di sussidiarietà; in base a tale principio, le funzioni
politiche ed amministrative vengono attribuite al livello superiore
di governo solo nell'ipotesi in cui al livello inferiore non si
riesca a curare gli interessi affidati.
Nella nostra regione, come riconosciuto dallo stesso
Dipartimento nazionale della Protezione civile, opera un efficiente
sistema di previsione di eventi calamitosi determinati da avverse
condizioni meteo; bisogna però essere consapevoli che non è
possibile prevedere qualsiasi tipo di dissesto e soprattutto non è
possibile prevedere con precisione e puntualità dove e quando
potrebbe accadere un evento. Le previsioni sono di natura
probabilistica, le frane di crollo come quella del 16 marzo cui
faceva riferimento la collega, non sono purtroppo direttamente
correlabili alle condizioni meteo e non sono quindi prevedibili, se
vi ricordate, non ha piovuto tantissimo. Oggi è riconosciuto che la
nostra Regione ha raggiunto anche un livello elevato sulla gestione
dei dissesti; individuare le criticità, valutarne il livello di
rischio e intervenire per migliorare la sicurezza del territorio è
quanto fanno le strutture regionali, sia quelle dell'Assessorato
delle opere pubbliche, che quelle dell'Assessorato dell'agricoltura
che il Corpo forestale, che i Comuni direttamente per le situazioni
rilevabili come pericolose. La Regione cura poi il sistema di
monitoraggio di cinque grandi fenomeni franosi regionali ai fini
dell'attivazione del sistema di protezione civile. Possiamo quindi
rilevare che esiste una sostanziale integrazione nelle scelte
tecnico-operative fra il livello comunale e quello regionale e
credo che la nostra è una delle regioni che su questo tema è
all'avanguardia.
Devo aggiungere che si sta lavorando affinché la conoscenza
delle situazioni di pericolo venga sempre più diffusa e comunicata
ai cittadini in modo adeguato e comprensibile, voglio ringraziare
anche gli organi di informazione che ci stanno dando una mano in
tal senso, per far sì che i cittadini possano meglio impegnarsi a
divenire più responsabili sia nella gestione del proprio
territorio, sia nel corso delle emergenze che avvengono, purtroppo,
in maniera quasi puntuale.
Président
- La parole à la Conseillère Carmela
Fontana.
Fontana (PD)
- Grazie Presidente.
Al di là di tutti questi problemi che l'Assessore mi espone, che
posso condividere perché non possiamo prevedere... però è stato un
giorno di pioggia con la chiusura di diverse strade, non solo
quella dove è successo l'incidente. Per me questa è una grande
preoccupazione, perché, se ogni cittadino che esce di casa per
andare a lavorare in un giorno di pioggia deve avere paura di
finire schiacciato in macchina, come questo povero ragazzo di 37
anni, padre di una bambina... mi sembra che non sia una cosa bella!
Dobbiamo fare il possibile in coordinamento con i Comuni, vedere
dove ci sono quelle zone a rischio se si può prevenire, si deve
prevenire, poi può succedere, ma bisogna dare una maggiore
attenzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK