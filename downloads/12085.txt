Consiglio Regionale della Valle d'Aosta - Oggetto del Consiglio n. 2959 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2959 del 8 gennaio 1992 - Resoconto
OGGETTO N. 2959/IX Comunicazioni del Presidente della
Giunta.
Presidente
Ha chiesto la parola il Presidente della
Giunta, ne ha facoltà.
Bondaz (DC)
Vorrei innanzitutto associarmi al
Presidente del Consiglio, anche a nome del governo regionale, per
il grave episodio avvenuto in Croazia.
In relazione al documento sottoscritto dai dipendenti e
familiari delle aziende della bassa Valle, facenti capo ai gruppi
Follioley, Freydoz e Bertino, di cui ha dato lettura il Presidente
del Consiglio e nel quale si esprime preoccupazione per il
mantenimento del livello occupazionale presso le imprese in
questione, a seguito delle note vicende giudiziarie che le ha
coinvolte, intendo far presente che la Giunta sta seguendo con
particolare attenzione la situazione nell'ottica della salvaguardia
dei posti di lavoro.
A seguito dell'ordinanza dell'ufficio regionale del referendum
costituito presso il Tribunale di Aosta, con la quale si dichiara
la legittimità e quindi l'ammissibilità della richiesta di
referendum popolare per l'abrogazione della legge regionale 68 del
12 novembre 1990, recante l'intervento della Regione autonoma Valle
d'Aosta a sostegno della candidatura per l'organizzazione dei
giochi olimpici invernali del 1998, comunico che con decreto 7
gennaio 1992 è stata indetta la consultazione referendaria per
domenica 14 e lunedì 15 giugno 1992.
Domenica 5 gennaio scorso ho partecipato all'eccezionale
"Arbre de Noel"
organizzato dall'U.V. di Lione, che ha
registrato una massiccia presenza di emigrati valdostani.
L'incontro è stato un'occasione per rafforzare i legami tra i
Valdostani residenti all'estero e i Valdostani rimasti al
Paese.
In data 2 gennaio 1992 ho ricevuto, in qualità di Presidente
della Giunta regionale, un decreto di citazione in giudizio da
parte del Procuratore della Repubblica presso la Pretura
circondariale di Aosta. Il reato per cui sono stato citato insieme
agli altri coimputati, Lucchini Claudio, Gomiero Aroldo e Diego,
Ventura Mario Ulderico, De Bernardi Gianbattista, Rollandin
Augusto, da-vanti al Pretore di Aosta per il giorno 20 marzo,
riguarda alcune imputazioni per i reati connessi con i lavori di
costruzione delle opere per l'istituenda biblioteca regionale
attraverso il recupero funzionale del fabbricato denominato "ex
Ospizio de la charité".
Non appena ricevuto tale avviso, ne ho dato notizia alle forze
politiche di maggioranza, con l'intendimento di rimettere il mio
mandato di Presidente della Giunta regionale. Le forze di
maggioranza, unanimemente, hanno respinto il mio proposito
invitandomi a proseguire nel mio mandato.
Presidente
Sulle dichiarazioni e sulle comunicazioni
del Presidente della Giunta qualcuno chiede la parola? Ha chiesto
la parola il Consigliere Riccarand, ne ha facoltà.
Riccarand (VA)
In merito alle comunicazioni del
Presidente della Giunta sul referendum relativo alle olimpiadi, io
credo sia opportuno, intanto, sottolineare l'importanza di questo
avvenimento. Si tratta della prima volta da quando esiste la
Regione autonoma, da quando esiste lo strumento referendario nella
nostra Regione, che viene positivamente attivato questo strumento,
molto importante in democrazia popolare.
Era compito del Presidente della Giunta fissare la data del
referendum: ho sentito oggi che è stata fissata nella domenica 14 e
lunedì 15 giugno. Sarebbe forse stata opportuna una consultazione
in questo senso, anche con i gruppi consiliari e le forze
politiche, rispetto alla data; comunque noi prendiamo atto che
questo adempimento è stato fatto e ci auguriamo che tutto quanto
venga predisposto nel modo migliore, affinché questo referendum
possa svolgersi regolarmente e possa permettere, finalmente, alla
popolazione valdostana di esprimersi in modo chiaro rispetto ad una
questione molto controversa, su cui si è andati avanti soltanto a
colpi di voti di maggioranza e con decisioni molto discutibili.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK