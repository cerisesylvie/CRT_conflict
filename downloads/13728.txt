Consiglio Regionale della Valle d'Aosta - Oggetto del Consiglio n. 217 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 217 del 27 ottobre 1993 - Resoconto
OGGETTO N. 217/X - Interventi per il ripristino dei terreni
danneggiati dalla recente alluvione. (Interpellanza)
Interpellanza - Visti gli ingenti danni verificatisi a seguito
dell'alluvione del 23 e 24 settembre scorso;
Considerato che deve essere intendimento dell'Amministrazione
regionale soddisfare al meglio le richieste di intervento dei
cit­tadini valdostani le cui proprietà sono state danneggiate
dall'inondazione;
Tenuto conto della necessità di ripristinare al più presto i
terre­ni inondati in modo da permettere il ripianto delle
colture
il sottoscritto Consigliere regionale
Interpella
gli Assessori competenti per sapere se non sarebbe opportuno,
per il ripristino dei terreni inondati, fare effettuare
direttamente da parte della Regione la pulizia, l'aratura e
l'eventuale semina dei prativi e per chiedere quali sono gli altri
intendimenti della Giunta al riguardo.
F.to André Lanièce.
Presidente -
La parola al Consigliere Lanièce.
Lanièce (DC) -
Non voglio dilungarmi troppo
nell'introduzione di questa inter­pellanza anche perché la ritengo
abbastanza chiara e com­prensibile. Si tratta in effetti di
considerare il problema allu­vione e i conseguenti danni dal punto
di vista pratico e non più burocratico. A mio avviso sarebbe
nell'interesse degli agricolto­ri, che hanno visto danneggiati i
propri terreni, procedere con lo stesso sistema attuato per
l'alluvione del 1957-1958 quando la Regione si prese carico di
pulire e arare i terreni esondati. Si tratta di un problema pratico
che consentirebbe senz'altro un risparmio di tempo e anche
economico da parte degli stessi agricoltori, basti pensare alle
domande di contributi che sarà necessario presentare da parte loro
e poi ovviamente al tempo che intercorrerà tra la domanda e la
risposta da parte dell'Amministrazione. Questo penso che sia un
provvedimento che la Regione, con i mezzi a sua disposizione, possa
accogliere proprio per venire incontro alla gente così da
dimostrare effet­tivamente che la Giunta regionale ha preso a cuore
il problema e vuole dare una soluzione immediata evitando una lunga
trafi­la burocratica.
Presidente -
La parola all'Assessore
dell'agricoltura, forestazione e risorse naturali Vallet.
Vallet (UV) -
Ringrazio i consiglieri che hanno
presentato questa interpel­lanza perché mi danno l'occasione di
illustrare e di spiegare an­cora una volta, al di là delle
iniziative, delle circolari e dei co­municati stampa che abbiamo
fatto, come intende muoversi l'Amministrazione e quindi quali sono
gli strumenti ai quali devono ricorrere i cittadini che sono stati
danneggiati dall'evento alluvionale.
Mi pare però che la proposta dei consiglieri si inquadri in una
visione un pochino semplicistica e populistica di quelle che
pos­sono essere le possibilità "illimitate" dell'Amministrazione;
una visione che ha contraddistinto, per altro, la gestione
dell'Am­ministrazione regionale per almeno un biennio, dal giugno
'90 al giugno '92, e che ha toccato in modo particolare
l'Assessorato dell'agricoltura. Deve essere chiaro che
l'Amministrazione ha degli strumenti a disposizione e di questi
strumenti l'Ammini­strazione intende servirsi e se ne servirà fino
in fondo. Questi strumenti che non c'erano negli anni '57 e '58
sono la legge n.37 del 1986 che prevede interventi in caso di
eventi calamitosi, che prevede per il settore agricolo la
possibilità di intervenire con altre possibilità previste da altri
strumenti legislativi nel caso specifico la legge n.30 del 1984 e
la normativa statale in mate­ria. In questo senso abbiamo
provveduto ad informare la popo­lazione, abbiamo scritto ai Sindaci
dei comuni della Valle d'Aosta e abbiamo detto che operando
all'interno di questi strumenti le linee da seguire per il rimborso
dei danni erano: per i danni alle strutture e quindi fabbricati
rurali o altro, dove evidentemente la dimensione del danno si
rivela essere consi­stente, le domande devono essere presentate
alla Presidenza della Giunta che le istruirà ai sensi della legge
n.37 e qui, nel caso specifico dei fabbricati rurali, è previsto il
contributo a fondo perso fino al 60 percento e la possibilità di
attivare dei mutui. Per quanto riguarda il caso specifico della
rimessa a coltura dei terreni la misura che si rivela essere più
interessan­te per i singoli proprietari è quella prevista dalla
legge n.30 e quindi il rimborso del 50 percento del danno
sostenuto. Abbia­mo detto e l'abbiamo scritto, considerato che il
problema si pone in certi ambiti a livello di comprensorio e di
ampia superficie è opportuno che del ripristino si preoccupino i
consorzi di miglio­ramento fondiario, questo perché ai sensi della
legge 30 è pos­sibile intervenire a favore dei consorzi di
miglioramento fon­diario non al 50 percento, ma al 70 percento.
Lo stesso dicasi per la ricostituzione di scorte aziendali e per
la parziale copertura dei danni subiti per mancato raccolto; anche
in questo senso è più favorevole la legge 30, che tra l'altro
pre­vede procedure più semplici, procedure che si limitano alla
compilazione di un facsimile che abbiamo già messo a disposi­zione
e per la compilazione del quale e per la stima dei danni gli
agricoltori possono rivolgersi ai nostri uffici periferici che
forniranno l'assistenza dovuta. Stiamo provvedendo ad istruire le
pratiche presso il nuovo Ministero dell'agricoltura, pratiche che
riguardano gli interventi previsti dallo Stato ai sensi della legge
185; abbiamo già anticipato con un telegramma le nostre intenzioni,
funzionari dell'Assessorato hanno già provveduto a fare tutti i
sopraluoghi e a rendicontare la situazione, stiamo definendo le
pratiche da inoltrare al Ministero. Concludo riba­dendo che
l'amministrazione ha gli strumenti per intervenire al di là di ogni
logica semplicistica.
Si dà atto che alle ore 11,38 assume la Presidenza il
Presidente Stévenin.
Presidente -
La parola al Consigliere Lanièce.
Lanièce (DC) -
Ringrazio l'Assessore anche se
ribadisco che bisogna separare la burocrazia dalla praticità quindi
mi rammarico che la mia ri­chiesta non sia accolta. Gli agricoltori
possono agevolarsi più facilmente con l'intervento diretto della
Regione piuttosto che con la trafile delle domande alle varie ditte
o consorzi e aspet­tare i contributi. Comunque prendo atto della
soluzione adotta­ta dalla Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK