Consiglio Regionale della Valle d'Aosta - Oggetto del Consiglio n. 305 del 24 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 305 del 24 novembre 1993 - Resoconto
OGGETTO N. 305/X - Costituzione di diritti reali a favore
dell'E.N.E.L. per l'installazione di una cabina di trasformazione
su un'area di proprietà regionale sita in Comune di Aosta. Introito
di somma.
Deliberazione - Il Consiglio
Considerato che:
L'E.N.E.L. con nota in data 24 ottobre 1991 ha richiesto
all'Amministrazione regionale la disponibilità di un'area sita in
Comune di Aosta, adiacente alla Piazza Chanoux, per la
realiz­zazione di una cabina elettrica di trasformazione.
In particolare l'E.N.E.L. ha richiesto la costituzione di un
dirit­to di superficie sull'area strettamente necessaria alla
costru­zione, con servitù di sporto, stillicidio, presa d'aria e di
apertu­ra della porta di accesso, di luce, oltre alla costituzione
di una servitù di passaggio pedonale e carraio e di elettrodotto
per le linee a media e bassa tensione in cavo sotterraneo.
L'Assessorato del Bilancio e delle Finanze con note in data 30
ottobre 1991 e 10 dicembre 1991 ha determinato in complessive Lire
200.000= il corrispettivo per la costituzione di detti diritti
reali, di cui Lire 150.000= per il diritto di superficie, Lire
25.000= per la servitù di passaggio e Lire 25.000= per quella di
elettrodotto.
Visto il parere favorevole rilasciato dal Dirigente del Servizio
Affari generali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione
Visto il parere della II Commissione consiliare permanente;
Delibera
1) di approvare la costituzione a favore dell'E.N.E.L. del
diritto di costruire e mantenere, con servitù di sporto,
stillicidio, presa d'aria e di apertura di porta di accesso e di
luce, una cabina elettrica di trasformazione in muratura, sul
terreno di proprie­tà regionale sito in Comune di Aosta, distinto
al Catasto Ter­reni del detto Comune al F. 42 con il n. 406 (ex
241/b) di mq. 21;
2) di autorizzare la costituzione del suddetto diritto di
superfi­cie a tempo indeterminato, fino a quando l'E.N.E.L.
utilizzerà la cabina costruita, ponendo a carico dell'E.N.E.L.,
all'even­tuale termine del detto diritto, la rimessa in pristino
dell'area;
3) di approvare la costituzione di una servitù di passaggio
pe­donale e carraio per accedere alla cabina e di una servitù di
elettrodotto per linee a media e bassa tensione in cavo
sotter­raneo a favore del fondo sul quale è stato costituito il
diritto di superficie, a carico del terreno di proprietà regionale,
censito al N.C.T. al F. 42 con il n. 241 (ex 241/a), da esercitarsi
sulla por­zione compresa tra la cabina stessa e la strada comunale
Via G. Charrey, della larghezza di circa metri 0,20, secondo il
tracciato evidenziato nella planimetria allegata che costituisce
parte in­tegrante della presente;
4) di determinare il corrispettivo per la costituzione dei
diritti reali di cui ai precedenti punti 1), 2) e 3) in complessive
Lire 200.000 (duecentomila), di cui Lire 150.000=
(centocinquantamila) per la costituzione del diritto di
superfi­cie, Lire 25.000= (venticinquemila) per la costituzione
della servitù di passaggio pedonale e carraio e Lire 25.000=
(venticinquemila) per la costituzione della servitù di
elettrodot­to;
5) di introitare la somma complessiva di Lire 200.000=
(duecentomila) al capitolo 8600 del bilancio di previsione della
Regione per l'anno 1993 ("Canoni di locazione di terreni e
fab­bricati");
6) di conferire al Presidente della Giunta regionale ed
even­tualmente, in caso di delega, all'Assessore che interverrà
alla stipulazione dell'atto conseguente al presente provvedimento,
la facoltà di autorizzare l'inserzione nell'atto stesso delle
preci­sazioni, rettifiche ed aggiunte che il Notaio rogante riterrà
ne­cessarie per il perfezionamento della costituzione dei diritti
di cui si tratta;
7) di onerare l'E.N.E.L. delle spese di stipulazione,
registrazio­ne e trascrizione del contratto conseguente al presente
provve­dimento ed ogni altra accessoria;
8) di dichiarare la presente deliberazione soggetta al controllo
della Com-missione di Coordinamento per la Valle d'Aosta, ai sensi
e per gli effetti dell'articolo 1, lettera e), del decreto
legi­slativo 13 febbraio 1993, n. 40.
Presidente -
Pongo in votazione la delibera in
oggetto.
Esito della votazione
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK