Consiglio Regionale della Valle d'Aosta - Oggetto del Consiglio n. 726 del 23 giugno 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Università
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 726 del 23 giugno 2021 - Resoconto
OGGETTO N. 726/XVI - Interpellanza: "Ripristino delle risorse
finanziarie per il finanziamento delle agevolazioni sui mezzi di
trasporto pubblico a favore degli studenti universitari".
Bertin (Presidente) -
Punto n. 23. Illustra il
consigliere Carrel, ne ha facoltà.
Carrel (PA) -
Visto diverse segnalazioni fatte dagli
studenti, questa interpellanza ha proprio il fine di comprendere se
sia intenzione dell'Amministrazione prevedere ulteriori risorse per
finanziare quello che è il fine della legge 29/97, la quale
all'articolo 24 comma 6 prevede che l'Amministrazione, o meglio la
Giunta, possa farsi carico dell'onere, o meglio del 75% dell'onere,
legato al trasporto degli studenti residenti in Valle d'Aosta che
studiano con sede fuori dalla Regione Valle d'Aosta.
La delibera di Giunta regionale 484 prevede poi tutti i paletti
e i requisiti necessari per aderire a questo bonus e sono dei
paletti che sono legati sì all'Isee che poi però può essere
aumentato al raggiungimento di determinati parametri meritocratici
legati alla carriera universitaria o comunque dello studente,
perché non si parla solamente di costi legati all'Università,
tant'è che nella stessa delibera sono previsti 80 mila euro sul
capitolo legato agli studenti universitari e 3 mila euro per quanto
riguarda gli studenti di istituti appartenenti al sistema
dell'istituzione, formazione tecnica superiore.
Purtroppo, come ho anticipato, ci sono diverse segnalazioni di
ragazzi che scrivono e procedono alla compilazione della domanda
sul portale e, alla fine dell'iter, si trovano il messaggio in cui
"Si informa che la sua domanda non può essere istituita per
indisponibilità di risorse finanziarie. La domanda presentata
conserva tuttavia validità e potrà essere istituita nel caso di
ripristino delle risorse".
Quindi con questa interpellanza vogliamo appunto chiederle
quante siano le domande di rimborso evase sino a oggi nel 2021,
quante siano le domande che sono in coda, e quindi stanno
aspettando di essere erogate, e se sia intenzione
dell'Amministrazione di ripristinare queste risorse e ovviamente
anche se è possibile conoscere l'importo necessario per coprire
tutte le domande della domanda 2.
Presidente -
Risponde il presidente della Regione
Lavevaz, ne ha facoltà.
Lavevaz (UV) -
Grazie, collega Carrel e collega
Rollandin, per questa interpellanza che permette di fare un po' di
chiarezza.
Il collega Carrel richiama in maniera puntuale la legge 29/97,
che ha aiutato e che aiuta gli studenti valdostani e anche molti di
noi - io ci sono rientrato per pochi anni - hanno beneficiato di
questi aiuti importanti per il trasporto, per i nostri studenti
universitari.
Sono stati richiamati in maniera puntuale sia il contributo sia
la tipologia di erogazione sia anche, in ultimo, l'ultima delibera
attuativa che è la 484 del 3 maggio. Il chiarimento va fatto in
quanto, in realtà, la dotazione finanziaria di questa legge è
attualmente capiente, nel senso che ci sono ancora dei fondi su
questa legge.
Il messaggio della piattaforma cui lei fa riferimento è relativo
invece agli aiuti che erano stati previsti dalla legge regionale
8/2020 di assestamento al bilancio dell'anno scorso, in cui avevamo
nell'ambito anche lì delle misure Covid l'articolo 69 che nello
specifico aveva previsto il rimborso completo, quindi il 100% del
rimborso, per tutti i residenti valdostani sostanzialmente con gli
stessi beneficiari della legge 29, quindi gli studenti universitari
fuori Valle eccetera, quindi in questo caso non un contributo del
75, ma un rimborso del 100% delle spese.
Sostanzialmente un po' tutti hanno attinto o cercato di
attingere a questa misura perché più favorevole rispetto a quanto
previsto dalla legge 29/97.
Vengo alle risposte puntuali delle domande che sono state fatte
che sono relative però agli aiuti della legge 8. Le domande che
sono state evase sino a questo momento sono state 1.715.
La seconda domanda invece "Quante sono state le domande a cui
non è stato possibile far fronte" sono 350, al momento. Il numero
preciso non ce l'abbiamo perché si stanno concludendo in questi
giorni, la scadenza è in questi giorni, quindi aspettiamo di avere
le ultime domande per avere il quadro complessivo e quindi anche
per venire all'ultima domanda, cioè "Se sia intenzione
dell'Amministrazione ripristinare risorse su questo capitolo" la
risposta è sì, appena avremo il quadro complessivo delle domande
non erogate con l'assestamento andremo a mettere questi importi -
che comunque sono importi relativamente bassi - per completare
comunque e dare la risposta a tutti gli studenti valdostani ai
sensi della legge 8/2020, fermo restando che gli aiuti previsti
dalla legge 29 rimangono in vigore e rimarranno in vigore e
rimarranno finanziati nei prossimi anni.
Presidente -
Per la replica, il consigliere Carrel.
Carrel (PA) -
Grazie, presidente Lavevaz, per la
risposta. Sì, forse a chi ci faceva la segnalazione era poco chiara
la distinzione tra la legge 29/97 e quella che invece era la legge
8/20, erano convinti di chiedere un contributo e invece ne
chiedevano un altro, ma comunque la materia era sempre la stessa,
la legge 8 era più ampia e quindi giustamente tutti hanno fatto la
domanda in questo senso.
Aspettiamo di fatto di chiudere tutte le domande e poi ben venga
che ci sia la volontà dell'Amministrazione di reinserire le risorse
così da poter dare delle risposte a tutti, proprio perché questo
settore, come ha ben ricordato, è sicuramente un vantaggio
importante, soprattutto per gli studenti valdostani, che permette
appunto anche un ritorno a casa nei week end e comunque una
continuità della frequenza sia universitaria ma anche della nostra
regione che è sicuramente ben gradita da ambo le parti. Quindi bene
che ci sia questa volontà.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK