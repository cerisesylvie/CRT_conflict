Consiglio Regionale della Valle d'Aosta - Oggetto del Consiglio n. 2777 del 6 giugno 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NORME DI ATTUAZIONE
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2777 del 6 giugno 2007 - Resoconto
OGGETTO N. 2777/XII - Parere sullo schema di decreto
legislativo recante norme di attuazione dello Statuto speciale
della Regione Valle d'Aosta/Vallée d'Aoste in materia di
motorizzazione civile e di tasse automobilistiche.
Il Consiglio
Considerato che l'articolo 48 bis dello Statuto speciale per
la Valle d'Aosta dispone che il Governo è delegato ad emanare uno o
più decreti legislativi recanti le disposizioni di attuazione dello
Statuto stesso e le disposizioni per armonizzare la legislazione
nazionale con l'ordinamento della Regione Valle d'Aosta, tenendo
conto delle particolari condizioni di autonomia attribuita alla
Regione, e che gli schemi dei decreti legislativi sono elaborati da
una commissione paritetica composta da sei membri nominati,
rispettivamente, tre dal Governo e tre dal Consiglio regionale
della Valle d'Aosta e sono sottoposti al parere del Consiglio
stesso;
Rilevato che con nota in data 30 aprile 2007, il Ministro per
gli Affari regionali ha trasmesso, ai fini dell'acquisizione del
parere di cui all'articolo 48 bis dello Statuto speciale, lo schema
di norme di attuazione in materia di motorizzazione civile e di
tasse automobilistiche, approvato dalla Commissione paritetica in
data 30 marzo 2007;
Visto l'articolo 48bis dello Statuto speciale per la Valle
d'Aosta;
Visto il parere della I Commissione consiliare
permanente;
Esprime
parere favorevole sullo schema di decreto legislativo recante
norme di attuazione dello Statuto speciale della Regione Valle
d'Aosta/Vallée d'Aoste in materia di motorizzazione civile e di
tasse automobilistiche.
Allegato
(Omissis)
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Il Consiglio regionale è nuovamente
chiamato ad esprimersi sullo schema di norme di attuazione in
materia di motorizzazione civile, di tasse automobilistiche a più
di un anno dal proprio parere favorevole espresso il 5 aprile 2006.
Le modifiche attengono alla misura dell'attribuzione del decimo di
tasse automobilistiche attualmente di competenza dello Stato quale
compensazione per gli oneri derivanti alla Regione dall'esercizio
delle funzioni trasferende. Mentre nella precedente versione,
quella licenziata dalla Paritetica il 10 marzo 2006, si prevedeva
che l'intero decimo sarebbe stato attribuito alla Regione, in
seguito alla rettifica richiesta dal Governo, gli attuali 9/10
percepiti dalla Regione verrebbero incrementati solo nella misura
necessaria alla copertura delle spese necessarie all'esercizio
delle funzioni trasferende, al netto dei proventi derivanti dalle
operazioni svolte dall'Ufficio competente in materia di
motorizzazione civile. Al riguardo va sottolineato come questi
proventi risentiranno della riserva allo stato delle entrate
derivanti dalle operazioni svolte mediante utilizzo del
collegamento telematico con il Dipartimento dei trasporti terrestri
del Ministero dei trasporti, il che vale a dire per la quasi
totalità delle operazioni. Resta fermo invece il termine di
decorrenza dell'esercizio delle funzioni da parte della Regione,
fissato dalla data della consegna alla Regione medesima da parte
del Dipartimento dei trasporti terrestri dei beni immobili
registrati e degli altri beni immobili di proprietà, che dovrà
avvenire entro 6 mesi dall'entrata in vigore della norma di
attuazione. Non resta che auspicare che, attese le concessioni di
procedura e di merito, a cui la Regione si è prestata, il Governo
finalmente approvi, a distanza di oltre un anno dalla prima
approvazione, il testo di una norma di attuazione che ha quali
destinatari i cittadini valdostani, ai quali la Regione intende
offrire servizi migliori rispetto a quelli di cui lo Stato è oggi
capace.
Président
- La discussion générale est ouverte.
La parole au Conseiller Bortot.
Bortot (Arc-VA)
- Non mi ricordo se avevo sollevato il
problema in Commissione. All'articolo 2 abbiamo il personale che
passa alla Regione, ma non è tutelato il personale che vuole
rimanere allo Stato. Non so se questo farà parte del... perché so
che ci sono delle persone che vogliono rimanere allo Stato, so che,
per quanto riguarda il Presidente dei vigili del fuoco, vi è stata
una grande discussione.
Président
- Je soumets au vote l'objet n° 30:
Conseillers présents et votants: 26
Pour: 26
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK