Consiglio Regionale della Valle d'Aosta - Oggetto del Consiglio n. 3889 del 25 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3889 del 25 luglio 2024 - Resoconto
OGGETTO N. 3889/XVI - Ritiro di mozione: "Impegno a
verificare le condizioni di manutenzione e percorribilità degli
itinerari di interesse turistico regionale al fine di valorizzare
l'offerta outdoor della Regione".
Sammaritani (Presidente) -
Passiamo quindi alla mozione
n. 68 all'ordine del giorno. Per l'illustrazione, la parola al
Consigliere Brunod.
Brunod (RV) -
Preso atto che vi sono dei tratti di
importanti itinerari escursionistici in bassa Valle che presentano
delle condizioni non ottimali a livello di pulizia e manutenzione
per un loro buon stato di percorribilità e quindi anche per
condizioni ottimali di sicurezza a favore gli amanti del
trekking
, rimarchiamo che su tali sentieri transitano
diversi itinerari di interesse turistico regionale come il Cammino
Balteo, la Via Francigena, le Chemin des Vignobles e la Via della
Gallie. Ricordiamo quanto previsto dalla legge regionale 26 aprile
1993, n. 21 (Interventi voti a promuovere lo sviluppo alpinistico
ed escursionistico), dove all'articolo n. 1 (Finalità e natura
degli interventi) si dice che la Regione Valle d'Aosta, al fine di
promuovere lo sviluppo del turismo alpinistico ed escursionistico,
attua e favorisce interventi che seguono la realizzazione e
manutenzione di puntuali opere che migliorino la percorribilità e
il grado di sicurezza degli itinerari; all'articolo 4 (Elenco degli
itinerari escursionistici) la Regione prova a individuare gli
itinerari escursionistici che possono formare oggetto degli
interventi di cui all'articolo 1. A tale scopo l'Assessorato
regionale del turismo, sport e beni culturali redige un elenco
degli itinerari ritenuti più idonei a promuovere lo sviluppo del
turismo escursionistico in Valle d'Aosta, gli itinerari devono
essere riportati su una cartografia in scala 1/10.000. Nell'ambito
dell'elenco di cui al comma 2, devono essere distinte le seguenti
categorie di itinerari: regionali o Alte Vie, comprensoriali o
intervallivi, locali normalmente circoscritti al territorio o in un
singolo comune o di comuni contermini.
La redazione dell'elenco di cui al comma 2 è affidato
all'Ufficio regionale per il turismo, Servizio infrastrutture
ricreativo-sportive, che ne cura altresì le modifiche e gli
aggiornamenti.
L'Assessorato del turismo, sport e beni culturali provvede alla
realizzazione e alla diffusione di materiale informativo a
carattere cartografico, atto a pubblicizzare adeguatamente gli
itinerari oggetto di interventi di cui alla presente legge. La
Regione, oltre a eseguire direttamente gli interventi di cui
all'articolo 1, comma 1, può erogare contributi a favore di enti,
associazioni e privati residenti in Valle d'Aosta.
Tenuto conto che in questi anni, come Regione, sono state
giustamente investite risorse economiche per campagne
pubblicitarie,
spot
televisivi, presenze a fiere e saloni
specifici per promuovere e valorizzare al meglio le attività
outdoor
presenti in Valle d'Aosta e i relativi itinerari di
interesse regionale; richiamate anche le diverse iniziative
presentate nel corso della legislatura relative alle potenzialità
del progetto "Cammino Balteo VdA" anche per quanto riguarda delle
possibili integrazioni e varianti dell'attuale percorso che
potrebbero renderlo ancor più attraente per i potenziali fruitori
dei percorsi outdoor, oltre al fatto di poter rappresentare in
maniera ancor più completa le bellezze eccellenti presenti sul
nostro territorio; rilevato che sul sito di riferimento, per quanto
riguarda la promozione turistica regionale, www.lovevda.it,
all'interno della sezione "Sport trekking" vengono messi in
evidenza i seguenti itinerari di interesse regionale: il Cammino
Balteo, la Via Francigena, le Alte Vie, il Giro dei Giganti, i Tour
internazionali, altri itinerari di più giorni e, infine, escursioni
di un giorno; tenuto conto che la competenza in materia di rete
sentieristica fa riferimento all'Assessorato dell'agricoltura e
risorse naturali; ricordato anche che nel mese di agosto 2022 è
stato messo
on-line
il nuovo catasto dei sentieri della
Valle d'Aosta, un portale dal quale è possibile accedere a diversi
servizi con l'obiettivo di permettere ai frequentatori della
montagna di disporre di dati affidabili, mantenere anche aggiornato
il sistema con l'ausilio dei frequentatori della montagna; tenuto
conto che sul sito regione.vda.it all'interno della sezione
"Risorse naturali-sentieristica" dove si illustrano i contenuti
relativi al nuovo catasto dei sentieri della Valle d'Aosta vengono
riportate le seguenti informazioni: "La rete è formata da circa 5
mila chilometri di sentieri su cui l'Amministrazione regionale, i
Comuni e le Comunità montane effettuano periodiche manutenzioni...
dopo queste premesse il Consiglio regionale impegna gli Assessori
competenti a verificare quanto prima, insieme ai Comuni e alle
Unités
interessate, le condizioni di manutenzione e
percorribilità dei vari itinerari di interesse regionale
sopracitati e a prevedere gli interventi necessari di manutenzione,
al fine di promuovere e valorizzare al meglio l'offerta del settore
outdoor presente sul nostro territorio; a prevedere, in
collaborazione sempre con i Comuni e le
Unités
interessate
dall'attraversamento di questi importanti itinerari
escursionistici, una pianificazione annuale e di sensibilizzazione
affinché lo svolgimento dei lavori di manutenzione ordinaria
garantiscano nei vari mesi dell'anno un ottimo stato di
presentazione e percorribilità della rete sentieristica
interessata, con l'obiettivo di rendere sempre più competitiva e
attraente la nostra Regione dal punto di vista della sua offerta
outdoor.
Presidente -
Grazie per l'illustrazione. Dichiaro aperta
la discussione generale. Se non ci sono prenotazioni, replica per
il Governo l'assessore Carrel.
Carrel (PA) -
Giustamente il collega Brunod ha ben
rappresentato la situazione dei sentieri andando a parlare sia di
promozione che di gestione e manutenzione, che sono due aree
completamente distinte che ovviamente interloquiscono per la
promozione della Valle d'Aosta ma sulla gestione sulla manutenzione
ovviamente entrerò più nel dettaglio in questa mozione in quanto
quello lei chiede nell'impegnativa riguarda principalmente la
gestione della manutenzione.
Precisiamo innanzitutto che tra gli itinerari promossi sul sito
www.lovevda.it, nell'ambito dell'offerta turistica regionale sono
ad oggi classificati come regionali solamente l'Alta Via n. 1,
l'Alta Via n. 2, gli intervallivi 102 e 105, il Tour de Combin, il
Tour des Combin, il Tour du Mont-Blanc e il Tour du Mont-Rose.
Tutti i restanti itinerari promossi a livello turistico sono di
competenza dei Comuni per quanto riguarda la loro gestione e
manutenzione.
La percorribilità degli itinerari escursionistici regionali,
come peraltro anche il Cammino Balteo e la Via Francigena, è
verificata dal personale delle stazioni forestali.
Come specificato, in risposta a un'interrogazione lo scorso
Consiglio, relativamente agli itinerari inseriti nella promozione
turistica regionale, come anche per tutti i sentieri inseriti nel
catasto dei sentieri di competenza comunale, l'Assessorato
dell'agricoltura e risorse naturali collabora da decenni
all'esecuzione degli interventi, richiedendo ogni autunno ai Comuni
di formulare le proprie proposte di intervento sulla rete
sentieristica di loro competenza. Dei singoli interventi viene data
comunicazione formale di avvio e di fine dei lavori,
sensibilizzando inoltre i Comuni a provvedere alla gestione e
manutenzione futura degli itinerari.
Visto l'evento calamitoso che ha colpito di recente la nostra
Regione, le strutture dell'Assessorato dell'agricoltura e risorse
naturali stanno effettuando diversi sopralluoghi al fine di dare
priorità agli interventi di ripristino necessari. Credo che in
questo momento questa sia l'azione prioritaria da svolgere,
pertanto la invito a ritirare la mozione, in caso contrario
proponiamo l'astensione.
Presidente -
Grazie Assessore. Sempre in replica, la
parola al consigliere Brunod.
Brunod (RV) -
Ringrazio l'Assessore per la risposta e
diciamo che è giusto fare qualche chiarimento in merito prima di
arrivare al punto finale.
Lei ha detto che tutti gli itinerari che io ho detto sono in
modo particolare di interesse e competenza regionale. Nella
documentazione sul sito regionale, all'interno di "Risorse
naturali, cantieri forestali e sentieristica", vi è questo
passaggio: "I cantieri forestali della sentieristica si occupano
della manutenzione dei sentieri di interesse regionali, quali a
titolo esemplificativo le Alte Vie n. 1 e 2, gli Intervallivi e la
Via Francigena, così come gli interventi straordinari su itinerari
locali su richiesta delle Amministrazioni comunali in relazione
alle priorità di azione". Infatti qui dice: "Nel 2019 sono stati
realizzati lavori di ripristino della percorribilità, con pulizia
della vegetazione erbacea e rimozione di detriti e ramaglie, oltre
per garantire una funzione agevolata e sicura degli
escursionisti".
Da ultimo occorre ricordare il coinvolgimento delle squadre di
amministrazione diretta nella manutenzione sia ordinaria che
straordinaria dell'itinerario Cammino Balteo, un tracciato pedonale
ad anello cofinanziato dal programma di investimento per la
crescita occupazionale, FESR, nell'ambito del progetto Bassa Via
Valle d'Aosta.
Questo è per dire che probabilmente c'è da fare un po' di
chiarezza in merito perché su dei documenti ufficiali della Regione
si parla chiaramente che quegli itinerari, giustamente di interesse
regionale, come vengono ben promossi per quanto riguarda la parte
turistica all'interno di fiere e, tanto per elencarne alcune, il 17
marzo del 2023 la Valle d'Aosta era alla 19esima fiera "Fa la cosa
giusta"... si dice: "L'Assessore sarà presente con uno
stand
istituzionale e sarà l'occasione per presentare l'offerta relativa
al trekking, ai grandi itinerari come il Cammino Balteo, la Via
Francigena, senza dimenticare le Alte Vie, i Tour internazionali",
oppure, sempre a marzo 2023, la Valle d'Aosta parteciperà al Salon
du Randonneur di Lione e anche qui si ribadisce sempre l'importanza
di questi grandi itinerari come le Alte Vie, il Cammino Balteo e la
Via Francigena. Il 17 marzo 2024 "La Valle d'Aosta, meta da sogno
anche in estate", la Regione ha partecipato alla borsa mediterranea
del turismo sempre investendo risorse e mettendo molto in evidenza
questi aspetti che siamo i primi a condividerli fortemente e
pienamente. In ultimo è giusto anche ricordare l'evento patrocinato
e sostenuto dal Consiglio regionale della Valle d'Aosta "Note dal
Cammino Balteo", un'importante iniziativa che va a promuovere e
valorizzare attraverso questo progetto quest'importante
itinerario.
Quello che noi chiediamo attraverso quest'impegnativa, e non
c'era nulla di così complicato ma era un discorso di verifica,
insieme ai Comuni, perché, come abbiamo detto più volte, quando si
tratta più che altro di uno sfalcio, di una pulizia di erba che è
diventata con tutte queste piogge alta un metro e mezzo... qua
stiamo parlando di un'iniziativa presentata il 28 giugno, al 20 di
luglio era ancora nel medesimo stato, quindi noi con questa mozione
cerchiamo che quello che noi proponiamo attraverso degli
spot
televisivi per promuovere... e mai come in questo
periodo è così importante la nostra Regione... che poi
concretamente corrisponda anche sul campo quello che noi vogliamo
vendere.
Per noi non c'è nessun problema a ritirare la mozione a patto
che lei e l'Assessore competente al turismo in quest'aula vi
prendiate l'impegno, voi o le vostre strutture, di sentire questi
Comuni e sensibilizzarli nel portare avanti quest'attività di
manutenzione ordinaria di pulizia, nient'altro. Se voi quindi
verbalmente dichiarate questa cosa, per noi non c'è nessun problema
a ritirare la mozione, perché tanto l'obiettivo comune è di
presentare la più bella Valle d'Aosta che riusciamo.
Presidente -
Mi sembra che vi sia un impegno per il
ritiro... quindi sentiamo il Governo. Vi è un'accettazione di
concerto fra i due Assessori, quindi dobbiamo ritenere ritirata la
mozione.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK