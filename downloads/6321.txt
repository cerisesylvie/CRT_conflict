Consiglio Regionale della Valle d'Aosta - Oggetto del Consiglio n. 784 del 20 settembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 784 del 20 settembre 1984 - Resoconto
OGGETTO N. 784/VIII - RELAZIONE DELL'ASSEMBLEA GENERALE
SPORTIVA AI SENSI DELL'ART. 7 DELLA LEGGE REGIONALE 26 AGOSTO 1974
N. 35, E SUCCESSIVE MODIFICAZIONI CONCERNENTE: "INTERVENTI A FAVORE
DELLO SPORT" RELATIVI ALL'ANNO 1983.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Comme on a clairement proposé dans
cette nouvelle relation, il y a aussi, à l'intérieur, des
suggestions pour le programme des prochaines années, surtout
vis-à-vis de certaines activités sportives.
PRESIDENTE:
Ha chiesto la parola il Consigliere
Pollicini; ne ha facoltà.
POLLICINI (A.D.P.):
Colgo l'occasione per raccomandare
alla Giunta di seguire quanto, durante il periodo in cui sono stato
nominato Assessore al Turismo, non sono riuscito a portare a
termine il piano di infrastrutture turistico sportive che è andato
avanti molto lentamente, con finanziamenti ridotti. Penso che ora
sia opportuno valutare la necessità di accelerare questo piano che
doveva essere triennale ma che, riteniamo tutti, potrebbe essere
poliennale, così da non porre limite al tempo.
Leggendo la relazione ci sono due o tre proposte che meritano di
essere guardate con particolare attenzione; per esempio, quella del
Palazzo dello sport (una città come Aosta non ha un palazzetto
dello sport!)
Penso che sia necessario prenderla in seria considerazione
perché ovvierebbe ad una carenza notevole, specialmente per quelle
manifestazioni che non sono solo di carattere sportivo ma di grande
richiamo turistico.
L'altra proposta è il campo di golf. I miei ex colleghi di
Giunta sanno che avevamo già avuto una serie di trattative con il
comune di Fénis e assemblee con i proprietari. L'ubicazione del
terreno per il campo di golf era stata individuata fra l'autostrada
e la ferrovia; è un terreno incolto e quindi sostanzialmente
improduttivo. Si era già abbozzata una convenzione Comune di
Fénis-Regione ed un'altra bozza di convenzione riguardava la
gestione. Bisogna tener conto che questo tipo di attività turistico
sportiva qualifica notevolmente il turismo e non si deve
dimenticare che può dare lavoro normalmente a 25-30 persone. A
questo proposito ricordo che abbiamo portato 45 proprietari dei
terreni su cui dovrebbe sorgere il campo di golf, a vedere il campo
di golf dei Roveri e quello delle Betulle e pare che ci fossero
state favorevoli impressioni.
Abbiamo avuto riunioni anche con il Presidente della Giunta di
allora, l'Avv. Andrione, proprio a Fénis. Vorrei raccomandare di
non fermare questa iniziativa con il cambio della legislatura,
perché queste strutture possono qualificare notevolmente il nostro
turismo e rappresentano una grande attrattiva. Noi abbiamo due
piccoli campi da golf a nove buche, a Courmayeur e a Cervinia, ma
sono decentrati. A Fénis, all'uscita dell'autostrada gli utenti
godrebbero dello scenario del castello e di un campo a diciotto
buche su un terreno idoneo.
Si tratta quindi di continuare questa operazione. Mi spiace che
non ci sia l'Assessore preposto, ma mi pare interessante riproporre
questo discorso.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Troppo spesso la relazione che presenta
l'Assemblea generale sportiva cade nel vuoto. Oltre alle questioni
che ha sollevato il Consigliere Pollicini, che noi condividiamo,
vorrei concentrare l'attenzione della Giunta su altri problemi.
Io faccio parte dell'Assemblea sportiva da qualche anno e mi
ricordo che, ogni anno, si è riproposta la necessità di rivedere la
legge regionale sullo sport che, come dice la relazione, ha ormai
dieci anni di vita, salvo le modeste modifiche inserite nel '76. A
questo proposito l'Assemblea generale sportiva propone una
commissione composta da tecnici e politici per vedere quali sono le
modifiche da apportare e, più in generale, se è possibile
organizzare anche una giornata di dibattito sul bome riformare
questa legge regionale. Mi sembra una questione importante e
sarebbe opportuno conoscere l'opinione della Giunta. Potrebbe
essere anche un'iniziativa presa dallo stesso Consiglio regionale e
dalla stessa Assemblea sportiva o da una commissione del
Consiglio.
Per quanto riguarda le attrezzature, oltre alle questioni
sollevate dal Consigliere Pollicini, vale la pena sottolineare
quanto viene riportato a conclusione della relazione e cioè che non
si tratta soltanto di attrezzature importanti per il mondo dello
sport ma importantissime per una Regione a vocazione turistica.
Alcune strutture rilevanti sono state indicate dal Consigliere
Pollicini nel suo intervento e tutte le indicazioni fornite nella
relazione, per quanto riguarda le attrezzature, sono degne di
rilievo. Essendo il piano triennale scaduto l'anno scorso, sarebbe
bene che la Giunta provvedesse a stendere un piano straordinario di
intervento in questo settore, in collaborazione anche con le
stazioni turistiche, in modo da aumentare le attrezzature sportive
della nostra Regione.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je ne veux pas entrer dans les détails
de la relation, car je pense qu'elle est assez claire. Je veux
quand même dire à M. Pollicini que l'Assesseur Borbey s'est déjà
intéressé pour la réalisation du champ de golf. On a eu des
pourparlers pour poursuivre cette initiative que la Junte a
toujours soutenue, en tenant compte des considérations faites par
M. Pollicini quand il avait présenté le projet même.
Quant aux autres questions, se rapportant soit aux sports qu'ici
on a rappelés soit aux autres sports, les populaires, je vous
annonce que nous sommes en train de prédisposer un plan spécial qui
sera présenté à l'attention du Conseil et financé dans le bilan
pour l'année prochaine.
Je pense que, selon ce que M. Tonino a dit, on aura la
possibilité d'en discuter davantage par la suite, vu que la Junte
partage les suggestions données par la relation. C'est normal que
la Junte s'exprime à cet égard; elle n'a pas seulement apprécié
cette relation, mais elle pense se baser sur le contenu de la
relation même pour prédisposer des actions futures, que le Conseil
sera invité à examiner avec attention.
PRESIDENTE:
Se nessuno chiede la parola il Consiglio
prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK