Consiglio Regionale della Valle d'Aosta - Oggetto del Consiglio n. 1555 del 4 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1555 del 4 novembre 2015 - Resoconto
OGGETTO N. 1555/XIV - Interpellanza: "Assunzione di
iniziative per la creazione di nuovi posti di lavoro a favore dei
giovani".
Presidente
- La parola alla collega Certan.
Certan (ALPE)
- Sì, grazie Presidente.
In realtà la nostra interpellanza sollecita un po' riguardo a
due piani, in particolare il piano dei giovani e il piano della
politica del lavoro. Se i dati nazionali sono un po' più ottimisti
rispetto al passato riguardo a questa crisi, una crisi non solo
economica, ma soprattutto una crisi nel settore lavorativo e quindi
con un aumento della disoccupazione...ripeto: se i dati nazionali
sembrano essere un po' più ottimistici, quelli della Valle d'Aosta
sono ancora di crisi nera, soprattutto per quanto riguarda la
disoccupazione giovanile, che è una delle più alte a livello
nazionale. È chiaro quindi che non possiamo non essere preoccupati
per il fatto che, nonostante la Giunta regionale abbia nel 2013
fatto una proroga del piano della politica del lavoro 2012, ma poi
nel 2013 ci sono state delle integrazioni...lo scorso anno, quando
noi in commissione abbiamo sollecitato l'allora suo collega
Assessore Marquis ad attivarsi per, diciamo, portare avanti questi
piani, mi pare di ricordare - non ho cercato l'audizione ma mi pare
di ricordare abbastanza bene - che le considerazioni che vennero
fatte furono: "abbiamo in sede di approvazione a livello europeo i
piani FESR, FSE riguardanti appunto anche l'occupazione e tutto,
aspettiamo, abbiamo prolungato di un anno, dall'anno 2014 fino alla
fine 31 dicembre 2015 il piano della politica del lavoro, vediamo
come vengono fatti i passaggi a livello europeo e poi li
adatteremo".
Ora, Assessore Donzel, sempre di più penso di averla conosciuta
pochissimo, però sull'argomento...avrei pensato che lei si sarebbe
attivato immediatamente sulla politica del lavoro, perché era -
almeno così pareva - uno veramente dei suoi punti chiave e cavalli
di forza: che senza una politica del lavoro adeguata al momento non
avremmo potuto sicuramente dare una risposta a questo problema
della disoccupazione giovanile. Non abbiamo visto nulla finora,
però sicuramente, entro il 31 dicembre, lei farà sicuramente di
tutto e di più, quindi vorremmo sapere quali sono stati i risultati
ottenuti, i risultati concreti e non quelli che si scrivono,
perché, se devo dire la verità, sono stata un po' delusa dal sito
della Regione. Ogni tanto vado a leggere perché faccio finta...anzi
non faccio finta, sono un'utente come tutti e quindi vado anch'io a
leggere le informazioni sul sito della Regione.
Per quanto riguarda il piano di politica del lavoro, c'è
scritto: "
il piano di politica del lavoro 2012-2014, approvato
con deliberazione del Consiglio...prorogato fino al 31 dicembre
2015 con legge regionale
... - eccetera -
è il principale
strumento delle politiche regionali in materia di lavoro. Gli
strumenti in esso previsti intendono contrastare la grave crisi
occupazionale e contemporaneamente creare sviluppo e innovazione
sul territorio attraverso un'integrazione delle politiche
dell'istruzione, della formazione professionale...
", eccetera.
Sono tutti vari obiettivi che, ad esempio, sono contenuti nel piano
dei giovani, ce li ho qua, non vado a leggerli, però sono i vari
punti che vengono richiamati e sono anche andata a leggere quello
che prevedeva il piano 2007-2014 e devo dire che erano abbastanza
un copia e incolla. Se un piano di politica del lavoro deve essere
uno strumento per contrastare la crisi occupazionale, oppure la
situazione lavorativa dei giovani, mi chiedo come possa essere
quasi un copia e incolla dal 2007...che comunque pochissime azioni
concrete...che si vedano sul territorio, perlomeno si vedano...o
comunque abbiano una ricaduta sul territorio. Io sarò ben lieta,
anzi noi, come gruppo, saremmo ben lieti di essere smentiti,
purtroppo non vediamo in questo momento nulla di concreto e di
realizzato, quindi le chiediamo quali sono state le azioni che, da
quando è Assessore, lei ha messo in campo e quali siano soprattutto
le azioni e gli obiettivi che intende mettere in campo a breve e
medio termine, proprio per andare incontro a quello che è uno degli
obiettivi principali, cioè affrontare questa situazione. Abbiamo
chiesto obiettivi a breve e medio termine perché immaginiamo che
non si andrà più ad una proroga, ma ci sarà un piano nuovo, che a
questo punto riprenderà anche tutti gli assi del piano europeo, del
FESR e del FSE, che ci ricordiamo andavano tra le altre cose anche
a toccare dei punti...oltre che l'alternanza scuola-lavoro, che è
anche, diciamo, elemento principale nella Buona scuola, ma lo era
anche nei vari assi di questi piani europei. Ricordo che, ad
esempio, lì uno degli obiettivi principali era, diciamo, combattere
la dispersione e l'abbandono scolastico. Le chiediamo quindi,
riguardo a questo, quali sono le sue azioni. Grazie.
Presidente
- Grazie. La parola all'Assessore Donzel.
Donzel (PD-SIN.VDA)
- Grazie Presidente.
Ringrazio sentitamente la collega nonostante il tentativo di
disinformazione che ha cercato di fare, perché ci consente di
informare più correttamente i cittadini...
(interruzione della Consigliera Certan, fuori
microfono)
...sì, disinformazione perché ha citato tantissimi dati
profondamente errati e quindi, visto che l'argomento è estremamente
delicato e va affrontato anche con una certa serietà, va bene pure
la polemica politica, però poi i numeri, i dati bisogna anche dire
quelli che sono, magari se prova a citare in aula...non sto citando
io...ma la prossima volta viene col dato della disoccupazione
nazionale con la regionale, il dato della disoccupazione nazionale
giovanile, quella regionale...magari parliamo di dati veri e non di
sue supposizioni, perché lei ha detto delle inesattezze abbastanza
macroscopiche che non aiutano nessuno in questa fase. La ringrazio
invece per avere evidenziato come in Italia, grazie alle misure
messe in campo dal Governo Renzi, alcuni dati non entusiasmanti, ma
cominciano a segnare un segno positivo.
Per quanto riguarda le azioni messe in campo sul piano giovani,
per essere concreti, sono state impegnate circa 4.100.000 euro di
risorse e pochi giorni fa abbiamo approvato una delibera da
2.440.000 euro per lanciare gli altri progetti da Fondo sociale
europeo, questi già 2014-2020. Le iniziative che si rifanno a 36
progetti di formazione riguardano intanto formazione e orientamento
rivolti a giovani dai 16 ai 20 anni. Sette di queste con priorità
16-20 anni...con priorità per i giovani minorenni in quanto sono
iniziative utili anche all'assorbimento del diritto/dovere di
istruzione e formazione...sono rivolti a circa 113 ragazzi. Vi sono
poi due progetti che prevedono la realizzazione di azioni di
orientamento destinati a giovani tra 16 e 20 anni con obbligo
invece scolastico assunto, questi coinvolgono all'incirca 30
ragazzi. Procedo sinteticamente perché vorrei poi rispondere a
tutte le altre questioni che lei ha aperto in questa sua
introduzione. Vi sono poi iniziative rivolte ai giovani in possesso
di qualifica, diploma o laurea; ci sono due percorsi di
orientamento per giovani in possesso di qualifica, diploma che
favoriscono la transizione tra scuola e il mondo di lavoro, si
rivolgono a circa 16 giovani e tredici percorsi formativi rivolti a
giovani tra i 18 e i 30 anni in possesso di diploma o di laurea,
questi coinvolgono su sei progetti di specializzazione della durata
di 200 ore circa 68 giovani, sono legati alla specializzazione in
settori legati alla montagna, all'ambiente, sostenibilità
ambientale, sistemi di gestione ambientale, legati
all'installazione di sistemi domotici, nel settore anche
amministrativo e nel
marketing
tramite il
web
. Vi
sono poi altri sette progetti che prevedono la realizzazione di
percorsi formativi al cui esito è previsto il rilascio di una
qualifica professionale, durata compresa fra 400 e 1.000 ore, sono
previsti per un totale di 92 posti. Vi è poi un terzo ciclo legato
ad attività formativa per giovani maggiorenni non legati al
possesso del titolo di studio. Ci sono due percorsi annuali di
qualifica nei settori della pasticceria e della lavorazione delle
carni per 10 giovani e un percorso formativo per imprenditore
agricolo rivolto a giovani tra 18 e 30 anni che svolgono
un'attività nel settore agricolo e che sono intenzionati a
svolgerla, questo è rivolto a circa 25 giovani. Vi è poi un
percorso formativo di avvicinamento alle professioni turistiche
della montagna: guide alpine, guide escursionistiche,
naturalistiche, rivolto a 12 giovani. Vi è poi un altro percorso
formativo per giovani iscritti all'elenco unico regionale degli
assistenti personali per un totale di altri 25 giovani; otto corsi
anche di lingue straniere. Vi sono poi percorsi di orientamento e
formazione specifici per i ragazzi in situazioni di svantaggio e
qui abbiamo un progetto con la realizzazione di quattro percorsi
formativi mirati proprio ai giovani svantaggiati. Vi sono poi altri
due progetti che prevedono la realizzazione di percorsi
individuali...di orientamento per giovani disabili in situazione di
svantaggio sociale che si rivolgono a circa 50 giovani e poi altri
due progetti, sempre per i giovani con disabilità o iscritti al
collocamento mirato, per la fascia di età 18-30 anni, un'iniziativa
che fa capo a
Trait d'union
, destinata a 10 persone. Come le
dicevo all'inizio, poi per circa un altro centinaio di ragazzi
saranno aperti nuovi corsi di orientamento biennale. Questo per
quanto riguarda soltanto il pezzetto della formazione.
Ovviamente poi bisognerà mettere in campo delle attività che
riguardano il settore industriale di cui mi occupo io, ma
ovviamente sulle politiche del lavoro devono essere coinvolti tutti
gli Assessorati, cioè ci sarà l'Assessorato del turismo che dovrà
promuovere il turismo, perché se non c'è uno sviluppo economico
complessivo della regione, è chiaro che non si creano i posti di
lavoro, bisogna creare nuovi posti di lavoro. Una spinta importante
in questa direzione è arrivata dalle nuove iniziative fatte a
livello governativo, in particolare il
Jobs Act
, che ha
previsto, peraltro, la defiscalizzazione delle assunzioni a tempo
indeterminato e il fatto che i decreti del
Jobs Act
siano
arrivati leggermente in ritardo spiega perché i miei predecessori -
molto saggiamente devo dire da questo punto di vista -, il collega
Marquis e altri, hanno aspettato a fare un nuovo piano delle
politiche del lavoro: perché aspettavano il nuovo quadro normativo
su cui fondare il nuovo piano delle politiche del lavoro. Allora,
io sono stato nominato a luglio, solo perché lei sappia, siccome ha
detto che non ho fatto nulla, e nel mese di luglio ho già convocato
i sindacati per avviare le procedure concertate per il nuovo piano
delle politiche del lavoro. Siccome - si vada a vedere - c'è una
procedura concertata, non è che l'Assessore fa un nuovo piano delle
politiche del lavoro, lo concerta con le parti sociali, con tutti
gli attori sociali, quindi con gli attori dell'impresa, con i
rappresentanti artigiani, sindacati e hanno chiesto e mi hanno
ringraziato per la prima volta di essere coinvolti non solo come un
singolo rappresentante, ma come tutte le associazioni anche i
soggetti disabili, che rincontreremo, perché proprio ai più deboli
vogliamo dare una particolare attenzione, perché proprio quando il
mercato del lavoro diventa più duro e più cattivo, come in questo
momento, sono i più deboli quelli che stanno più indietro, quindi,
rispetto a questo, faremo anche delle misure specifiche legate...e
su questo già una delibera regionale anticipa il mantenimento delle
borse lavoro per i disabili per il 2016. Abbiamo in qualche modo
cercato di anticipare quello che è il piano delle politiche del
lavoro, quindi il piano delle politiche del lavoro, che ha già
avuto un primo
step
per quanto riguarda l'analisi di
contesto, che, come ho sempre detto in questi anni, è grave perché
noi abbiamo un
trend
peggiorativo molto alto della nostra
disoccupazione, però non diciamo che abbiamo...il
trend
non
vuole dire il numero assoluto, non abbiamo il dato peggiore
d'Italia, abbiamo un
trend
molto negativo.
Allora, cerchiamo di parlare, anche di avere chiarezza rispetto
ai numeri assoluti, cioè la nostra disoccupazione oggi che sfiora
il 9 percento, per fortuna, non è ancora quella
nazionale...purtroppo il nostro
trend
è molto negativo
perché venivamo da una situazione consolidata dove lei sa che il
maggior datore di lavoro era l'Amministrazione regionale. Ora, non
è che è così facile riconvertire una società che viveva di lavoro
pubblico in una società che vive di lavoro privato, perché qui
dobbiamo anche creare l'imprenditore, oltre che il lavoratore
singolo, e formare i nostri giovani a tornare a certi lavori. Le
faccio un esempio: abbiamo fatto la
Journée des métiers du
tourisme
, c'erano con un successo inaspettato 80 posti a
disposizione, abbiamo selezionato 200 giovani, se ne sono
presentati 150. Probabilmente dobbiamo lavorare con orientamento,
attività culturale perché i nostri giovani ancora si avvicinano con
qualche difficoltà alle professioni stagionali e questo è un
problema anche culturale che tutta questa formazione che le dicevo
prima andrà in qualche modo a correggere, quindi i miei
predecessori non è che non hanno fatto niente, molto di tutto
questo lavoro del piano giovani è tutto in azione.
Concludo Presidente. A breve, entro la fine dell'anno, verrà
portato in Consiglio regionale il piano di sviluppo industriale,
che sarà coordinato col piano delle politiche del lavoro, che, per
questi passaggi di concertazione, probabilmente richiederà un po'
di tempo in più e magari arriveremo a gennaio, ma lo faremo
comunque con la coincidenza del triennio e a breve...stiamo
rivedendo la n. 922 sull'insediamento delle imprese, che dimezzerà
il tempo di insediamento nelle aree di VdA Structure per essere più
adeguati ai tempi...anche su una serie di questioni che
affronteremo meglio quando parleremo nello specifico del piano di
sviluppo industriale...
Presidente -
Assessore...
Donzel (PD-SIN.VDA)
- ...chiudo dicendo che a brevissimo
lanceremo un piano di investimenti nella zona ex ILSSA Viola dove
andremo a fare delle nuove compartimentazioni dell'ex Xerox, perché
stiamo esaurendo gli spazi disponibili, poi capisco che si può fare
sempre di più.
Presidente
- Grazie Assessore. La parola alla collega
Certan.
Certan (ALPE)
- Vede, Assessore, l'ultimo passaggio, che
si può sempre fare di più, credo sia il più saggio di quelli che ha
fatto, su tutto il resto...io le chiedo scusa se non sono proprio
informata su tutto...come prima motivazione le do questa: delle
delibere che voi avete fatto venerdì, che avete appena approvato
qualche giorno fa, noi purtroppo non ne possiamo prendere atto e io
mi rifiuto il giorno che ho Consiglio il mattino di andarmi a
cercare le delibere, perché vengono pubblicate al mercoledì
mattina, e lei questo problema lo sa. Se quindi avete pubblicato
qualcosa venerdì, anche perché oggi c'era la nostra interpellanza,
le chiedo scusa se non ho preso visione di quest'atto che avete
deliberato qualche giorno fa, che noi non possiamo mai vedere
perché, come ben sapete, noi vediamo le delibere dopo. Me ne scuso
se non ho letto questa mattina...alle 6 di mattina, o alle 8, o
alle 8,45 le delibere che avete pubblicato venerdì e che non ci
fate mai avere, se non il titolo, che vuol dire niente, prima, e su
questo chiusa parentesi.
Su tutti i dati...certo che i dati della Valle d'Aosta non
saranno quelli più alti d'Italia, parlavamo di un
trend
, di
una percentuale, è chiaro che, essendo una regione di 110.000
abitanti, non avremo certo i disoccupati più alti di altre Regioni
come la Lombardia, scusi, ma non prendiamoci in giro! Su questo
quindi...il
trend
per la disoccupazione è uno dei più alti,
perché il 20 percento di disoccupazione giovanile in Valle d'Aosta
è fra...
(interruzione dell'Assessore Donzel, fuori microfono)
...e l'altro del 9 percento, in aumento tra le altre cose, non
in diminuzione...beh, a me non farebbe passare tanto per la testa
di dire che sono dei dati che lei ha preso per caso...
(nuova interruzione dell'Assessore Donzel, fuori
microfono)
...comunque dico quelli giusti. Mi dia lei i dati che ha così li
confrontiamo, senz'altro, sicuramente io non ho i dati da
Assessore, ho solo quelli da Consigliere o da cittadino
normale...sta di fatto che il problema non è assolutamente risolto.
Prendo atto e mi fa piacere che lei abbia già fatto tutto
un...sappiamo che ci sono delle procedure per i piani, quindi che
lei abbia già fatto tutta la concertazione con i sindacati per
poter dare poi corso a tutto il resto, credo che comunque su
questo, come ha detto lei, si poteva...e adesso mi fa piacere che
dica che i suoi predecessori hanno operato in modo saggio, andremo
a cercare le audizioni quando non era certo di quell'avviso,
comunque chiudiamo questo capitolo e prenda per buona l'ultima
frase: "si può fare di meglio".
Lascio la parola al collega Chatrian che ha firmato
l'interpellanza.
Presidente
- La parola al collega Chatrian.
Chatrian (ALPE)
- Grazie Presidente.
È proprio vero che la politica è curiosa, è curiosa e
soprattutto le bugie hanno le gambe corte. Non voglio tediare i
colleghi del Consiglio leggendo le dichiarazioni che il collega
Donzel ha fatto l'anno scorso, che faceva fino a pochi mesi fa: non
voglio proprio perché non ci interessano le polemiche sterili,
l'obiettivo di questa nostra iniziativa, collega Donzel e colleghi
tutti, andava un po' oltre. Non ci dica che cosa dobbiamo fare noi,
ci dica cosa vuole fare lei, lei ha un altro ruolo! Non venga a
chiederci i numeri, noi un po' di posizionamenti...e i
trend
li conosciamo, tant'è vero che nella nostra iniziativa lo abbiamo
scritto nero su bianco tranquillamente, talmente nero su bianco che
più tardi affronteremo una proposta di legge, prima firmataria la
collega Fontana. Noi non avremo magari tutte
les données
ad
oggi del sistema Valle d'Aosta, ma neppure nella relazione, dove si
affronta comunque la situazione Valle d'Aosta, c'è uno straccio di
documento, di numero, di dato...
(interruzione dell'Assessore Donzel, fuori microfono)
...cosa c'entra lo dico io eventualmente, lei, se vuole prendere
di nuovo la parola, chieda sinceramente al Presidente del Consiglio
di riprendere di nuovo la parola. Collega Donzel, nella relazione -
cito questo dato, perché altrimenti qui si gioca un po' al gioco
delle tre carte - noi abbiamo scritto nelle premesse che c'è un
trend
a livello nazionale, lo sappiamo che abbiamo
altri...il delta è diverso rispetto a quello della Regione Sicilia,
noi abbiamo parlato di
trend
: il
trend
è che in
Italia il Governo Renzi, il Governo Renzi, va da una parte, il
trend
invece in Valle d'Aosta va ancora dalla parte opposta
e noi siamo preoccupati, talmente preoccupati che anche la collega
nella sua relazione, giustamente, ha detto: "ferma tutti, il dato
in regione è preoccupante" e la disoccupazione, soprattutto quella
giovanile, è allarmante, è talmente allarmante che noi l'abbiamo
scritto nero su bianco...
Presidente
- Assessore Donzel...
Chatrian (ALPE)
- ...seconda considerazione: purtroppo -e
rubo solo quest'ultimo concetto, Presidente Marco Viérin - sovente
con il Presidente ci siamo confrontati sul piano delle politiche
del lavoro e
Garanzia giovani
. Al di là dei bla-bla - dato
che dei colleghi oggi utilizzano direttamente sulle proposte di
legge il termine -, poi sono i numeri che fanno la differenza,
cioè, quando si inverte la rotta, quando la disoccupazione va
dall'altra parte, cioè è occupazione...ma oggi, purtroppo,
nonostante tutta la sua...quello che ci ha declinato in
maniera...giustamente lei è a fare il suo ruolo...
Presidente
- Prego collega...
Chatrian (ALPE)
- ...noi abbiamo un altro ruolo, le
diciamo che però noi siamo un po' preoccupati e siamo interessati a
conoscere, a sapere nel dettaglio quali sono le intenzioni che si
metteranno in campo, ma quali risultati...se ci saranno dei
risultati e se ad oggi ci sono dei risultati...nessuna polemica
sterile, non ci interessano le polemiche sterili, noi vogliamo
risultati...
Presidente
- Prego collega...
Chatrian (ALPE)
- ...e finisco e, se lei, come nuovo
Assessore, ha già impegnato 4 milioni di euro...impegniamoli
bene...
(interruzione dell'Assessore Donzel, fuori microfono)
...utilizziamoli bene e cerchiamo di invertire la rotta sulla
disoccupazione creando...
Presidente
- Grazie collega.
Chatrian (ALPE)
- ...io termino, Presidente Viérin, ma
non vorrei essere disturbato dal collega che continua ad urlare
fuori microfono...
Presidente
- Assessore, per cortesia!
Chatrian (ALPE)
- ...se gentilmente vuole prendere la
parola, che prenda la parola e se eventualmente qualcuno forse è
andato troppo oltre nel rispondere...prenda la parola e dica al
Consiglio cosa intende fare. Grazie.
Presidente
- Grazie collega. Punto 28 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK