Consiglio Regionale della Valle d'Aosta - Oggetto del Consiglio n. 1688 del 13 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1688 del 13 luglio 2022 - Resoconto
OBJET N° 1688/XVI - Communications du Président du
Conseil.
Bertin (Presidente) -
Alla presenza di 35 Consiglieri,
possiamo dare avvio ai lavori del Consiglio regionale. Punto n. 1
all'ordine del giorno.
In apertura di questo Consiglio, desidero rinnovare il cordoglio
dell'assemblea alle famiglie delle vittime della tragedia della
Marmolada, così come la nostra vicinanza alle comunità coinvolte e
il nostro ringraziamento ai soccorritori.
Propongo di osservare un minuto di silenzio in ricordo delle
vittime.
L'Aula osserva un minuto di silenzio.
Bertin (Presidente) -
Vi comunico che il 29 giugno la
Giunta regionale ha depositato il disegno di legge che contiene
"Disposizioni in materia di attività della Regione nell'ambito
delle politiche promosse dall'Unione Europea e dei rapporti
internazionali". L'atto è stato assegnato alle Commissioni I e
II.
Il primo luglio la Giunta ha presentato un disegno di legge
assegnato alla V Commissione e al Comitato paritetico che reca
"Disposizioni urgenti in materia di organizzazione del servizio
sanitario regionale".
L'8 luglio sempre la Giunta regionale ha presentato una proposta
di regolamento che contiene le istruzioni generali sulla gestione
amministrativa contabile delle istituzioni scolastiche, ai sensi
della legge regionale 18/2016. L'atto è stato assegnato alle
Commissioni II e V.
Infine, nella mattinata di ieri, il Governo ha depositato
l'assestamento di bilancio di previsione 2022 della Regione e il
secondo provvedimento di variazione al bilancio di previsione per
il triennio 2022-2024. Il disegno di legge è stato assegnato alla
II Commissione.
Dalla riunione della Conferenza dei Capigruppo che si è tenuta
ieri, è stato deciso l'accorpamento dei seguenti punti all'ordine
del giorno: il punto 22 con il 50, che riguarda la disabilità
psico-fisica, il punto 32 con il punto 33: percorsi relativi
all'uso delle biciclette e il punto 48 con il 49: ampliamento
dell'Ospedale regionale.
A partire da oggi le sedute consiliari non sono più trasmesse
sul digitale terrestre. Ieri è stata presentato la nuova App per
smart tv denominata "ConsiglioValle.tv"; in attesa della
registrazione che sarà disponibile a breve, comunque il Consiglio
sarà visibile sul sito Internet e sul canale Youtube del Consiglio
con la possibilità di ottenere la modalità
second screen
e
trasmettere da un altro dispositivo quale telefono o schermo della
Smart TV.
Je vous informe que, dans la semaine prochaine, trois jeunes
étudiants valdôtains participeront à différentes simulations
parlementaires organisées dans le cadre de la francophonie. En
particulier, Jacopo Jans représentera la Vallée d'Aoste au
Parlement Jeunesse du Maroc, qui, se réunira du 19 au 22 juillet.
Les autres jeunes étudiants participeront à la 9e édition du
Parlement de la Francophonie des Jeunes qui se tiendra à Tirana du
25 au 31 juillet, toujours dans le cadre des initiatives de l'APF,
il s'agit de Marlène Jorrioz et de Federico Borre.
Infine, evidenzio che abbiamo reintrodotto la buona pratica di
evitare l'uso delle bottiglie di plastica, grazie alla dotazione
delle borracce fornite da CVA. È un gesto di responsabilità sia per
ridurre il consumo di plastica che per un uso più razionale
dell'acqua.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK