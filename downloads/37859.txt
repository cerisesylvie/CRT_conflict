Consiglio Regionale della Valle d'Aosta - Oggetto del Consiglio n. 1521 del 21 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1521 del 21 ottobre 2015 - Resoconto
OGGETTO N. 1521/XIV - Approvazione di mozione: "Impegno per
la presentazione alla Commissione consiliare competente del piano
di riorganizzazione del servizio di controllo del Casino de la
Vallée".
Presidente
- Volevo solo ricordare che ieri era stato
chiesto di discutere insieme il punto 38 col punto 48, ed è stata
approvata questa proposta dai Capigruppo, e quindi discuteremo poi
il punto 38 insieme al 48. La votazione sarà comunque separata.
Proseguiamo e andiamo comunque col punto 37 all'ordine del
giorno. Per illustrare la parola al Consigliere...prego la parola
al Consigliere Bertschy.
Bertschy (UVP)
- Sì, grazie Presidente.
Assessore...grazie. No, no, ma so che ascolta, è una questione
di compostezza in aula, così, Presidente, partiamo precisi oggi. La
questione del controllo dei giornali l'abbiamo già posta in aula
con un'interpellanza a nome del collega Laurent Viérin. La sua
risposta era stata assolutamente precisa, ma c'era stato anche un
impegno da parte sua a considerare, una volta conosciuta, un po'
tutta l'organizzazione che sarebbe stata costruita con dei numeri
ridotti...a presentare il piano di riorganizzazione. Quindi la
mozione va nella direzione di essere coinvolti in questa scelta. In
un momento di razionalizzazione delle risorse, immaginiamo che
questo lavoro non si stia facendo solo con i dipendenti regionali
al Casinò di Saint-Vincent, ma si stia facendo in tutte le
strutture, perché abbiamo assessorati che sono passati da 90
milioni di euro a 10-15 milioni di euro di bilancio. Parlo
dell'agricoltura, per esempio, o di assessorati di altra natura
dove immagino che anche lì siano in corso attività di
riorganizzazione del personale, perché altrimenti sembrerebbe un
po' mirata questa attività di riorganizzazione.
Comunque la vedremo nella delibera di ricognizione che fate come
governo a inizio anno e verificheremo che non sia un intervento
puntuale, anche solo per dare un segnale politico di un certo tipo.
Per quello che ci riguarda, siamo, anche come amministratori, ben
consapevoli che quello che sta vivendo il Casinò è un momento di
difficoltà. Questo però non ci deve mettere in condizione di
smantellare un'organizzazione, un servizio che è di assoluto
interesse per l'Amministrazione regionale. Per l'Amministrazione
regionale che ha la fortuna di avere...oggi abbiamo una società
pubblica, quindi c'è un po' una commistione, forse si fa anche un
po' confusione, perché non è detto che questa rimarrà la scelta per
il futuro e quindi partire da un'organizzazione, da un controllo
del servizio all'interno dell'azienda che funziona è, credo,
l'obiettivo che rimane principe per voi. Smantellare
l'organizzazione attuale, passare dai 45 attuali ai 27, ci sembra
un numero importante. In ogni caso, credo, il dirigente che si sta
occupando della questione avrà considerato tutte le situazioni che
si trova ad affrontare e avrà preparato un piano che sarà un piano
che terrà conto di tutte le esigenze che l'amministrazione ha
ancora in quell'azienda. Quindi, oggi noi non vogliamo fare altro
che, appunto, sapere come stanno procedendo le cose. Sappiamo che
ci sono già stati dei primi incontri, delle richieste tra sindacati
e rappresentanti dei lavoratori, vogliamo sapere che cosa sta
succedendo e soprattutto essere coinvolti in commissione per capire
qual è il piano di riorganizzazione del servizio di controllo del
Casinò di Saint-Vincent. Grazie.
Presidente
- Grazie collega. Siamo in discussione
generale, qualcuno chiede la parola? Non c'è nessuno che chiede la
parola? La parola all'Assessore Perron.
Perron (UV)
- Sì, intervengo adesso. Grazie Presidente.
Come avevo già risposto puntualmente in un'iniziativa precedente,
avevamo chiesto al Direttore della struttura della Casa da gioco di
predisporre una revisione del servizio che cerca di ottimizzare
l'attività di controllo e, al tempo stesso, opera una riduzione
delle risorse lavorative. Avevo già spiegato quali sono le
motivazioni: sostanzialmente sono da ricondursi alla situazione
generale del calo delle presenze e degli incassi che caratterizzano
l'andamento del Casinò di Saint-Vincent. Certamente c'è un occhio
sempre attento a quello che riguarda la certificazione degli
introiti e il controllo sulla regolarità del gioco; un'attenzione
particolare viene sempre data ai pagamenti e alla corretta
applicazione di tutti i regolamenti che disciplinano i vari
passaggi all'interno della casa da gioco, quindi ovviamente si
lavora per mantenere la garanzia di tutte le operazioni di
certificazione e anche di una presenza in sala giochi.
Quindi, con la mozione si impegna il governo regionale - come
diceva lei collega - a presentare alla commissione competente
questo piano di riorganizzazione. Dal mio punto di vista non c'è
nessuna difficoltà ad accettare questa richiesta e ad avviare un
confronto più puntuale e più dettagliato, alla presenza anche del
direttore competente e della parte riguardante l'Ufficio personale
della Regione; ci troviamo quindi d'accordo con la mozione che lei
ha illustrato e con la richiesta che è avanzata al Governo
regionale.
Presidente
- Grazie Assessore. Collega Bertschy,
prego.
Bertschy (UVP)
- Ringraziamo...l'iniziativa, pur non
citandolo, intende anche coinvolgere il direttore dell'attuale
servizio di controllo ed evidentemente poi troveremo la formula per
approfondire tutto l'argomento. Se ci sono già documenti che
possono essere a disposizione le chiederemmo di inviarceli.
Grazie.
Presidente
- Non c'è nessun altro, quindi possiamo
procedere alla votazione? La votazione è aperta. La votazione è
chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Presidente
- Come ho detto ad inizio seduta, il punto 38
viene collegato al punto 48, quindi punto 39 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK