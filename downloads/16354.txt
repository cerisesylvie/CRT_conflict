Consiglio Regionale della Valle d'Aosta - Oggetto del Consiglio n. 2719 del 24 luglio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2719 del 24 luglio 1997 - Resoconto
SEDUTA POMERIDIANA DEL 24 LUGLIO 1997
OGGETTO N. 2719/X Solidarietà alle forze partigiane che hanno
contribuito alla lotta di liberazione. (Approvazione di
mozione)
Mozione Vista la decisione di respingere la richiesta di
archiviazione dell'attentato avvenuto a Roma in via Rasella del 23
marzo 1944;
Considerato che deve essere sempre salvaguardato il principio
legittimo e costituzionale della magistratura e, di conseguenza,
non entrando nel merito della vicenda giudiziaria;
Il Consiglio regionale della Valle d'Aosta
Visto che l'articolo 52 della Carta Costituzionale, nata dalla
Resistenza e dalla Lotta Partigiana contro l'oppressione fascista e
l'invasore nazista, recita che è sacro dovere di ogni cittadino
difendere il suolo della patria;
Considerato che la Corte di Cassazione il 9 maggio 1957 ha
sancito che l'attentato, attuato dai partigiani dei GAP "fu un atto
legittimo di guerra, e, come tale riferibile allo Stato e non ai
singoli autori di esso, nessun sindacato da parte dell'autorità
giudiziaria è ammissibile sull'atto medesimo";
Ricordato che il Corpo Volontari della Libertà (di cui i GAP
erano parte integrante) è stato riconosciuto come Corpo Militare
organizzato e inquadrato nelle Forze Armate dello Stato Italiano (e
per questo la bandiera del CVL è custodita assieme alle altre
bandiere di combattimento nel Museo Storico);
Rinnova la gratitudine e la piena solidarietà
a tutte le partigiane ed i partigiani del Corpo Volontario della
Libertà - di cui i GAP erano parte integrante - perché la Lotta di
Liberazione, attraverso la Resistenza, ha rappresentato l'apice
della lotta unitaria di tutto un popolo che ci ha permesso di
essere donne e uomini liberi.
F.to Chiarello
Président La parole au Conseiller Chiarello.
Chiarello (RC) Mi sembra in questo momento abbastanza importante
questa mozione visto che questo Consiglio è nato a seguito di una
lotta di liberazione partigiana e tante volte ce ne vantiamo: ieri
il Presidente ha ricordato la scomparsa di un ex Presidente del
Consiglio e Consigliere del primo Consiglio della Valle dopo la
Liberazione. Di questi Consiglieri ce ne sono ancora pochi in vita
forse perché è passato troppo tempo e la gente comincia a
dimenticare.
Non per partecipazione, ma proprio per formazione mentale queste
cose non sono abituato a dimenticarle; non sono abituato a
dimenticare che questa democrazia l'hanno costruita anche coloro i
cui nomi sono scritti sulle lapidi della nostra Valle d'Aosta e che
ricordiamo ogni tanto. In questi anni li abbiamo ricordati
abbastanza sovente perché ricorrevano gli anniversari di diversi
momenti della formazione di questo Consiglio regionale e della
nostra autonomia. Allora, ricordando queste cose, mi è venuto da
presentare questa mozione.
Qualcuno scherzando ha commentato dicendo che mi ero legato alle
mozioni dei partigiani. Non è vero. Questa mozione, come si vede
dalla data, l'ho presentata prima, non appena ho appreso dalla
televisione la notizia che un giudice romano si era preso la briga
di indagare di nuovo sui fatti di via Rasella. Questa è a mio
avviso una cosa significativa: ci sono delle forze in Italia che
vogliono di nuovo mettere in discussione, dopo 50 anni, quello che
è avvenuto.
Ritengo che non possa essere obiettivo dopo 50 anni valutare
quello che è avvenuto. Porto ad esempio di questo mio convincimento
il giudizio che è stato reso ieri in un tribunale italiano. Quello
che io ritengo un criminale nazista è stato condannato solo a pochi
anni, anche grazie all'assidua presenza al processo da parte dei
familiari delle vittime, che hanno anche mobilitato l'opinione
pubblica, altrimenti forse non sarebbe stato condannato a nessuna
pena. L'aria che tira in questo momento nella nostra Repubblica,
secondo me, è un'aria abbastanza cattiva.
Questo giudice ha ritenuto di procedere dopo che la Cassazione
aveva dichiarato questo un atto di guerra; non si capisce allora
perché un giudice possa andare a rispolverare queste cose se non
c'è una strategia diversa.
Ritengo che questo Consiglio - vorrei dire - sia obbligato a
votare questa mozione, a dare il suo sostegno e a riconoscere la
lotta dei partigiani. Adesso ci misureremo e sentiremo chi la pensa
diversamente. Non è una mozione strumentale, al contrario è un atto
da parte mia obbligato in questo momento.
Presidente È aperta la discussione generale. Ha chiesto la
parola il Consigliere Tibaldi.
Tibaldi (Ind) Penso che sia giusto portare rispetto a coloro che
sono caduti nell'attentato avvenuto a Roma in via Rasella il 23
marzo 1944, che sia giusto portare rispetto a queste persone che
sono cadute per la libertà, come d'altronde è giusto portare
rispetto per tutte quelle persone che sono cadute per la medesima
causa.
Tuttavia, Vittorino Chiarello io ritengo che questa mozione e
questa tipologia di mozione - e non è la prima volta che lo
sottolineiamo - abbiano un carattere squisitamente strumentale e
pretestuoso. Io l'ho già valutato quando hai presentato altre
mozioni di questo tipo, su questa lunghezza d'onda, dove chiedevi
che il Consiglio regionale si pronunciasse per la non condanna
all'esecuzione capitale di un detenuto in altro Stato che si era
macchiato di una serie di efferati delitti. E questo è un altro
caso: si rispolvera la memoria di sessant'anni fa, di quello che
conviene però rispolverare, dimenticando che comunque in questa
lotta di liberazione questo momento di liberazione è stato anche un
momento di vera e propria guerra civile in Italia dove c'erano
rappresaglie di comodo con giudizi sommari, dove anche sia i
partigiani sia i nazi-fascisti hanno partecipato ad efferati
delitti. Quindi, se vogliamo ricordare i caduti di quel periodo,
dobbiamo farlo in maniera equitativa senza strumentalizzazioni di
alcun tipo.
Sinceramente non mi sento di votare questo documento perché è un
documento che ha una squisita linea di carattere partitico. Se
questa mozione verrà modificata in un senso più equilibrato, penso
che si possa discuterne anche a livello di votazione per quanto mi
concerne, altrimenti mi asterrò.
Presidente Ha chiesto la parola il Consigliere Bavastro.
Bavastro (UV) Per una richiesta di chiarimenti. Non credo che il
Consigliere Tibaldi volesse andare oltre un certo limite, ma voglio
chiarire che onorare i caduti di via Rasella significa onorare le
33 SS che sono morte in via Rasella.
Presidente Ha chiesto la parola il Consigliere Aloisi.
Aloisi (Aut) Che ci sia un tentativo distorto di riscrivere
quella che è stata la lunga lotta di resistenza al regime fascista,
questo ormai è un fatto chiaro. Che specialmente questo tipo di
ragionamento per scopi e finalità ben precise sia anche partito da
una parte della Sinistra, questo lo si può anche comprendere...
(... Interruzione del Consigliere Chiarello, fuori
microfono...)
... Consigliere Chiarello, lei non è che può leggere solamente
Liberazione e poi venirci qua a propinare; io mi sto sforzando di
fare una valutazione storica. Alcuni esponenti - e anche autorevoli
- del Parlamento italiano in questi ultimi anni hanno cominciato a
vedere la lotta di resistenza sotto un'altra ottica, a torto,
perché se ci dobbiamo inchinare alle idealità e a chi per certi
aspetti anche dall'altra parte ha pagato un prezzo per un qualcosa
e verso qualcosa in cui credeva, questo non può mettere in
second'ordine la lunga lotta di resistenza che il popolo italiano
ha sostenuto in Italia.
E non è stata una lotta di resistenza che può essere riscritta
così perché abbiamo trovato l'equilibrio o perché abbiamo trovato
qualche altra cosa; tanto di cappello, merito e rispetto, però il
fatto che sia stato pagato un elevato prezzo di sangue questo non
bisogna dimenticarlo. Anche perché a riscrivere la storia e a non
riscriverla in modo oggettivo si rischia non solo di dare
interpretazioni, ma anche di risvegliare malesseri e malumori.
Credo che sancire il concetto che la lotta di resistenza sia
stato uno degli aspetti positivi in questo Stato sia un fatto che
non va a disconoscimento di nessuno, come credo anche che il popolo
italiano all'epoca e in quell'occasione si dimostrò un popolo di
alta civiltà. Non bisogna infatti dimenticare che alla caduta del
fascismo ci fu uno dei provvedimenti più salienti della Repubblica,
quello dell'amnistia. Poi peraltro tutti i crimini, tutte le azioni
che hanno offeso la dignità dell'uomo vanno comunque perseguite e
perseguitate, però riscrivere la storia confondendo questa parte
gloriosa della Repubblica italiana questo credo che non faccia
onore a nessuno. Personalmente voterò questa mozione.
Presidente Ha chiesto la parola il Presidente della Giunta,
Viérin Dino.
Viérin D. (UV) C'est pour exprimer mon adhésion à cette motion,
au-delà de ses contenus et des affirmations, sur lesquelles on
pourrait exprimer quelques réserves, mais surtout pour la
signification que la motion revêt et donc quant à sa valeur
politique.
En effet, il est nécessaire - surtout après toutes ces années -
de rappeler ces événements, qui ont donné naissance à la République
italienne, mais également au Statut spécial d'autonomie, et donc
également à nos institutions valdôtaines.
Il est important de ne pas oublier et de ne pas non plus
accepter que l'on veuille - je ne dis pas se confronter sur ces
événements -, mais récrire l'histoire de ces années, surtout parce
qu'il est important de réaffirmer encore aujourd'hui la validité de
certains principes et de certaines valeurs qui étaient à la base de
l'action des maquisards et de la lutte de libération: ces valeurs
de liberté, de démocratie et de paix qui ont encore aujourd'hui une
signification universelle.
Si cela est vrai d'un point de vue général, je crois qu'il est
d'autant plus vrai pour la Vallée d'Aoste: nous ne pouvons ni ne
voulons oublier les événements qui, pendant vingt ans, ont vu cette
Communauté subir lourdement les actions d'un régime, qui a voulu à
tout prix nier l'identité de cette Communauté et qui a tout fait
pour l'effacer non seulement de la carte géographique et politique,
mais également de l'histoire du Pays. C'est pour toutes ces raisons
que j'exprime un avis positif et déclare que je voterai pour la
motion présentée par Monsieur Chiarello.
Presidente Ha chiesto la parola il Consigliere Chiarello.
Chiarello (RC) Posso essere criticato per le mie posizioni, ma è
difficile che possa esserlo per la mia coerenza, quindi mi sento di
affermare che non ho nessun interesse politico in questa
vicenda.
In questa mozione ci credo perché ho certi principi; non vorrei
che fosse tirato fuori che sono uguali i 20 SS morti in via Rasella
ai partigiani che sono morti lì: secondo me gli scopi, gli
obiettivi erano diversi. Questa è la differenza fra quello che ho
detto io e quello che dice Tibaldi.
Presidente Collega Chiarello, nel secondo paragrafo manca la
parola "autonomia", oppure mettiamo "indipendenza"; poi mettiamo
"Considerando" invece che "Considerato". Pertanto si propone di
modificare il secondo paragrafo nel modo seguente:
Emendamento "Considerando che deve essere sempre salvaguardato
il principio legittimo e costituzionale dell'indipendenza della
magistratura e, di conseguenza, non entrando nel merito della
vicenda giudiziaria;"
Presidente Pongo in votazione la mozione nel testo così
modificato:
Mozione Vista la decisione di respingere la richiesta di
archiviazione dell'attentato avvenuto a Roma in via Rasella del 23
marzo 1944;
Considerando che deve essere sempre salvaguardato il principio
legittimo e costituzionale dell'indipendenza della magistratura e,
di conseguenza, non entrando nel merito della vicenda
giudiziaria;
Il Consiglio regionale della Valle d'Aosta
Visto che l'articolo 52 della Carta Costituzionale, nata dalla
Resistenza e dalla Lotta Partigiana contro l'oppressione fascista e
l'invasore nazista, recita che è sacro dovere di ogni cittadino
difendere il suolo della patria;
Considerato che la Corte di Cassazione il 9 maggio 1957 ha
sancito che l'attentato, attuato dai partigiani dei GAP "fu un atto
legittimo di guerra, e, come tale riferibile allo Stato e non ai
singoli autori di esso, nessun sindacato da parte dell'autorità
giudiziaria è ammissibile sull'atto medesimo";
Ricordato che il Corpo Volontari della Libertà (di cui i GAP
erano parte integrante) è stato riconosciuto come Corpo Militare
organizzato e inquadrato nelle Forze Armate dello Stato Italiano (e
per questo la bandiera del CVL è custodita assieme alle altre
bandiere di combattimento nel Museo Storico);
Rinnova la gratitudine e la piena solidarietà
a tutte le partigiane ed i partigiani del Corpo Volontario della
Libertà - di cui i GAP erano parte integrante - perché la Lotta di
Liberazione, attraverso la Resistenza, ha rappresentato l'apice
della lotta unitaria di tutto un popolo che ci ha permesso di
essere donne e uomini liberi.
Presenti: 30
Votanti e favorevoli: 29
Astenuti: 1 (Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK