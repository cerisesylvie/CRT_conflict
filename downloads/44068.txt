Consiglio Regionale della Valle d'Aosta - Oggetto del Consiglio n. 1134 del 12 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1134 del 12 gennaio 2022 - Resoconto
OGGETTO N. 1134/XVI -Interrogazione a risposta immediata:
"Monitoraggio della nuova misura dell'assegno unico e universale a
favore delle famiglie valdostane aventi diritto".
Bertin (Presidente) -
Punto n. 6.02 all'ordine del
giorno, per l'illustrazione il consigliere Baccega.
Baccega (GM) -
Com'è noto, il Family Act introduce il
nuovo assegno unico e universale e a decorrere dal 3 gennaio è
scattata la fase operativa di questa forma di ristoro alle famiglie
che prevede la presentazione all'INPS delle relative domande di
accesso alla nuova misura.
Secondo le proiezioni che abbiamo effettuato, sia attraverso
alcuni privati cittadini sia attraverso alcuni centri di assistenza
fiscale abilitati, abbiamo riscontrato che le risorse che saranno
erogate alle famiglie non vanno a integrare completamente i bonus
tipo il premio alla nascita, il bonus mamma, l'assegno ai nuclei
familiari con almeno tre figli, il bonus bebè eccetera
eccetera.
Noi interroghiamo l'Assessore per capire e conoscere se
attraverso gli uffici regionali preposti si è già attivato per
monitorare la situazione delle famiglie valdostane al riguardo,
anche sfruttando i dati già in possesso dell'Amministrazione
regionale, relativi alle misure di sostegno alla natalità e la
genitorialità, erogati in passato, in particolare i bonus asili
nido.
Presidente -
Per la risposta l'assessore Barmasse.
Barmasse (UV) -
L'assegno unico e universale per i figli
a carico è stato istituito con Decreto legislativo del 21 dicembre
2021 n. 230 in attuazione della delega conferita al Governo, ai
sensi della legge primo aprile 2021 n. 46.
L'assegno decorrerà dal primo marzo 2022 ed è determinato
dall'INPS sulla base principalmente dell'indicatore della
situazione economica equivalente - cioè dell'Isee - del nucleo
familiare del minore.
La domanda del beneficio all'INPS è annuale, mentre l'erogazione
è effettuata su base mensile per il periodo compreso tra il mese di
marzo di ciascun anno e il mese di febbraio dell'anno
successivo.
L'assegno sostituisce il premio alla nascita o all'adozione,
cioè il bonus "Mamma domani", l'assegno ai nuclei familiari con
almeno tre figli minori, gli assegni familiari ai nuclei familiari
con figli orfanili, l'assegno di natalità, il cosiddetto "Bonus
bebè", e le detrazioni fiscali per i figli fino a ventuno anni. La
presentazione non assorbe il bonus INPS "Asilo nido", è al di fuori
dell'assegno unico, per il pagamento di rette per la frequenza di
asili nido pubblici e privati autorizzati e di forme di assistenza
domiciliare in favore di bambini con meno di tre anni affetti da
gravi patologie croniche.
L'assegno unico è un sostegno alle famiglie erogato dallo Stato
per il tramite dell'INPS ed è compatibile con la fruizione di
eventuali altre misure in denaro a favore dei figli a carico
erogate dalle Regioni, dalle Province Autonome di Trento e di
Bolzano e dagli Enti locali.
Le preoccupazioni espresse dal consigliere Baccega sono
ovviamente note e condivise in quanto non è al momento ancora
possibile valutare i reali impatti della nuova misura di sostegno,
i cui benefici saranno molto diversi in funzione di tante variabili
quali: numerosità e composizione del nucleo, presenza di disabili,
età anagrafica dei figli, stato occupazionale dei figli maggiorenni
e ovviamente le condizioni economiche.
L'Amministrazione regionale non è in possesso dei dati di spesa
relativi alle misure statali abrogate e assorbite dall'assegno
unico, essendo l'ente erogatore lo Stato, né delle informazioni
relative ai requisiti per beneficiare dell'assegno e non è pertanto
al momento nelle condizioni di effettuare delle proiezioni sugli
importi che saranno percepiti dalle famiglie e sul reale vantaggio
in termini economici rispetto alla situazione esistente.
A seguito dell'erogazione dei primi assegni unici universali,
faremo le necessarie valutazioni al fine dell'introduzione di
eventuali misure correttive e integrative a favore delle
famiglie.
Presidente -
Per la replica, il consigliere Baccega.
Baccega (GM) -
La ringrazio, Assessore, per la risposta,
soprattutto per la parte conclusiva che evidenzia che sicuramente
ci saranno delle differenze da compensare e l'impegno che lei ha
messo a disposizione in questa fase e con la parte conclusiva della
risposta va nella direzione che noi auspicheremo, ovvero nella
prossima variazione di bilancio, comunque nella fase di
approvazione del rendiconto, di poter sostenere le famiglie
valdostane con le eventuali differenze che verranno meno rispetto
all'assegno unico universale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK