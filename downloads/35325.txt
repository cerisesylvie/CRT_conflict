Consiglio Regionale della Valle d'Aosta - Oggetto del Consiglio n. 2829 del 20 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2829 del 20 febbraio 2013 - Resoconto
OGGETTO N. 2829/XIII - Interrogazione a risposta immediata:
"Notizie dell'interesse manifestato da operatori cinesi a mantenere
attività di ricerca tecnologica nello stabilimento Olivetti I-Jet
di Arnad".
Président
- Pour l'illustration, la parole au collègue
Donzel.
Donzel (PD)
- Grazie Presidente.
Secondo una prassi che io spero in questi anni si sia un po'
superata, nei nostri villaggi era molto improbabile che qualcuno
cedesse la propria porzione di terreno o di abitazione al vicino,
piuttosto si vendeva ad uno straniero, o ad uno che veniva da
fuori: era una cosa così assurda dei rapporti di cattivo vicinato.
Ecco io su questa vicenda volevo un chiarimento sugli
approfondimenti che si stanno facendo rispetto all'interessamento
cinese, perché le priorità che noi abbiamo avuto sono state sempre
quelle: una, di salvaguardare quel prezioso patrimonio di ricerca e
di produzione che c'è ad Arnad, che è un bene non solo per la Valle
d'Aosta, ma per l'intero Paese Italia, che sta svendendo tutto il
settore manifatturiero nel nostro Paese e perché sappiamo che da un
centro di ricerca come quello potrà ripartire un domani una
produzione con la ripresa economica. Siccome abbiamo visto che,
insomma, alla cordata italiana sono state fatte "le pulci" fino in
fondo e ad un certo punto la si è dichiarata non idonea, pur avendo
io informazioni e contezza che la cordata italiana rimane in campo
e continua ad aspirare all'acquisizione di quello stabilimento, ma
c'è una strana procedura per cui, se arrivano i Cinesi, si ferma
tutto, gli Italiani devono mettersi in coda...
Presidente
- Scusate colleghi!
Donzel
(PD)
- ... allora è mio interesse capire se
si sta valutando anche dal punto di vista dell'Amministrazione
regionale che in quei siti ha investito e di quei siti è
proprietaria, se si sta cercando di capire se semplicemente la
cordata cinese è qui per spolpare un patrimonio di ricerca e di
capacità che noi abbiamo in quel territorio, oppure se anche ai
cinesi vengono poste chiare condizioni sul mantenimento della
ricerca e dell'attività produttiva nel sito di Arnad.
Président
- Pour la réponse, la parole à l'Assesseur
Pastoret.
Pastoret (UV)
- Grazie Presidente.
Naturalmente ci troviamo di fronte ad una situazione un po'
strana, perché da un lato si presenta un'iniziativa con delle
richieste, dopodiché, quando si viene a dibattere qui, è di
tutt'altro tenore e di tutt'altro contenuto; allora io cercherò di
rispondere a quanto è contenuto all'interno della...
(interruzione del Consigliere Donzel, fuori
microfono)
...ma io non ho detto che lei non può parlare...
(nuova
interruzione del Consigliere Donzel, fuori
microfono
)
...sì, ma questo glielo dico...no, ma le sue premesse sono
andate in un altro senso, comunque, adesso le do la risposta. Non
sto a ripercorrere tutto quanto è stato già detto sulla decisione
di Olivetti di uscire dal mercato dell'Ink-Jet, nei mesi scorsi io
ho già avuto modo di relazionare al Consiglio le iniziative
intraprese da Olivetti nell'ultimo semestre. Con l'azienda peraltro
noi manteniamo contatti costanti e ciò anche in osservanza e nel
rispetto della risoluzione del 12 luglio 2012 in cui si chiedeva
appunto al Presidente della Regione e all'Assessore alle attività
produttive di approfondire la situazione di Olivetti Ink-Jet nel
tentativo di recupero di tale importante polo tecnologico.
Come io ho già avuto modo di dire e illustrare in una precedente
adunanza del Consiglio, vi sono state diverse manifestazioni di
interesse nei confronti di Olivetti e già allora alcune cordate
erano state escluse, non erano più state prese in considerazione da
Olivetti; quindi questo non è un tema attuale, già allora questa
situazione era nota. Olivetti ci tiene regolarmente informati
sull'evolversi della situazione, e le cose sono avanzate per quanto
riguarda appunto l'interessamento di una società cinese per le
attività di Olivetti. Questo iniziale interessamento si sta ora
concretizzando attraverso analisi approfondite e visite allo
stabilimento di Arnad, difatti è attualmente in atto una
due
diligence
, che è condotta in condizioni di esclusività e
proseguirà ancora fino al mese di marzo; se essa si concluderà
positivamente, come tutti auspicano, gli interlocutori entreranno
nella fase definitiva della trattativa vera e propria.
Per quanto riguarda il cuore della sua questione, rispetto alla
collocazione dei lavoratori, il punto saliente che Olivetti
ribadisce e ha ribadito con i suoi interlocutori è quello di voler
vedere, in particolare, confermati nell'eventuale cessione la
stabilità e le prospettive del progetto industriale, il numero
delle persone interessate, che l'azienda vorrebbe vedere tutte
positivamente coinvolte. Detto tutto questo, poi noi sappiamo che
ci sono stati altri incontri, altre trattative rispetto alle quali
evidentemente noi non portiamo né responsabilità, né possibilità di
intervenire nel preferire una cordata rispetto ad un'altra, perché
questo rientra all'interno di una valutazione di un'azienda che,
quando deve cedere un suo ramo di attività, evidentemente fa i
conti, che sono legati a quelli che sono i suoi interessi come da
regole del mercato.
Président
- Merci. Pour la réplique, la parole au
collègue Donzel.
Donzel (PD)
- Grazie Presidente.
Premesso che le premesse erano assolutamente lecite e consone al
quesito della domanda, la sostanza è che lei, Assessore, si
dimostra il portavoce dell'azienda e non il portavoce delle istanze
del territorio, allora noi le abbiamo chiesto più volte di essere
portavoce delle istanze del territorio della Valle d'Aosta e non il
portavoce, di dire:
"è una trattativa che gestisce
l'Olivetti"
, ma come? noi l'abbiamo finanziata quell'azienda,
vogliamo dire la nostra e non dire:
"Olivetti tratta tu, decidi
tu quanti sono gli operai, quante..."
, ma sono condizioni in
cui anche la Valle d'Aosta, attraverso la Regione, deve in qualche
modo intervenire! Noi la pensiamo così, lo so che lei ha una
visione ultraliberale! L'alleanza con la destra ha portato l'Union
Valdôtaine ad immaginare che il mercato decide, noi pensiamo che
dove mettiamo denaro pubblico...abbiamo qualcosa da dire anche noi
in queste trattative e non bisogna lasciarle gestire soltanto
all'azienda Olivetti I-Jet.
Président
- Point 4 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK