Consiglio Regionale della Valle d'Aosta - Oggetto del Consiglio n. 184 del 12 novembre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 184 del 12 novembre 2008 - Resoconto
OGGETTO N. 184/XIII - Interpellanze: "Determinazioni assunte
a seguito dell'annullamento della presentazione dell'iniziativa
pubblicitaria on line relativa alla campagna turistica
2008/2009".
Interpellanza
Appreso dagli organi di informazione nazionali e locali che
la nuova campagna pubblicitaria on line della Valle d'Aosta per la
stagione turistica invernale 2008/2009, denominata "Pimp My
Valley", è stata ritirata;
Ricordata la deliberazione della Giunta regionale n. 3969 del
2007 che finanziava la campagna pubblicitaria in Italia a sostegno
delle stagioni estiva ed invernale 2008 per una spesa complessiva
di € 2.400.000,00 (duemilioniquattrocentomila);
Evidenziato che il sito riferito alla campagna "Pimp My
Valley" è stato presentato la prima volta l'8 ottobre a Milano e
immediatamente oscurato;
i sottoscritti Consiglieri regionali
Interpellano
l'Assessore competente per sapere:
1) chi e per quale ragione ha deciso di ritirare la campagna
pubblicitaria on line per la stagione turistica invernale
2008/2009;
2) se le campagne pubblicitarie contemplano un vaglio
preventivo da parte del committente;
3) qual è stata la spesa prevista per la campagna
pubblicitaria denominata "Pimp My Valley";
4) se
il contratto con l'agenzia SAATCHI & SAATCHI
di Roma sarà rinnovato.
F.to: Bertin - Cerise Giuseppe - Morelli Patrizia
Interpellanza
Appreso che, dopo l'anticipazione del sito "pimpmyvalley"
avvenuta a Milano il 7 ottobre scorso, il Presidente della Regione
ne ha ordinato l'oscuramento e ha annullato la presentazione
dell'iniziativa a Roma già prevista per il 20 ottobre;
Appreso altresì che il sito è stato concepito come strumento
pubblicitario on line della campagna turistica valdostana
2008-2009;
Considerato che l'iniziativa è stata realizzata da Saatchi
& Saatchi di Milano, advisor di fiducia dell'Assessorato
regionale del Turismo in materia di promozione e
comunicazione;
Constatato che è impossibile rintracciare
www.pimpmyvalley.com sul web;
ciò premesso, i sottoscritti Consiglieri regionali
Interpellano
il Presidente della Regione e/o l'Assessore delegato per
sapere:
1) quali valutazioni hanno determinato la censura del sito
www.pimpmyvalley.com e l'annullamento della sua presentazione a
Roma;
2) se intende sostituire l'iniziativa censurata con altra
analoga: in caso affermativo chi si accollerà gli oneri di quella
scartata e a quanto ammontano;
3) se la decisione del Presidente corrisponde a una revoca
della fiducia nei confronti di Saatchi & Saatchi;
4) se la decisione del Presidente implica l'avocazione della
materia alla sua diretta competenza.
F.to: Tibaldi - Benin
Presidente
- La parola al Consigliere Segretario
Tibaldi.
Tibaldi (PdL)
- Abbiamo saputo nei giorni scorsi
dell'esordio della campagna d'autunno turistica da parte
dell'Assessore in quel di Milano, campagna d'autunno che prevedeva
l'apertura di un sito dal nome inglese:
pimpmyvalley
- che
significa: esalta la Valle, se ho tradotto bene, ho fatto qualche
anno di inglese, forse l'Assessore ha più dimestichezza di me con
questa lingua -, avvenuta a Milano il 7 ottobre scorso. Questo
sito, secondo quello che abbiamo appeso, poi saranno gli
interlocutori politici a smentire o confermare, è stato
immediatamente oscurato o ne è stata inibita l'attivazione. Non
abbiamo purtroppo neanche avuto il piacere di vedere di cosa si
tratta, abbiamo colto alcuni spunti da articoli che sono stati
pubblicati: si parla di veline montanare, di musica
rap
, ma
evidentemente il soggetto non è piaciuto al committente, anzi in
particolare qui viene indicato il Presidente della Regione come
committente, che dice: "no, non va bene, stop all'iniziativa
presentata a Milano, stop all'iniziativa sulla capitale che era già
calendarizzata per il 20 ottobre"; quindi la curiosità di questa
iniziativa sul
web
che viene prima avviata a Milano e non fa
a tempo a decollare, che viene immediatamente stoppata. Allora o
era da censurare, perché il contenuto non andava bene, o non è
piaciuta a qualcuno che rappresenta in committente. Vorremmo sapere
quali sono le ragioni che hanno determinato l'oscuramento di questo
sito e l'annullamento della sua presentazione a Roma, anche perché
il sito porta la firma autorevole della Saatchi & Saatchi, che
è un'agenzia fiduciaria della Regione, la quale da anni e dietro
lauto compenso cerca di pubblicizzare l'immagine turistica della
Valle d'Aosta. Ho fatto una collezione di deliberazioni che sono
state adottate in questi anni dalla Giunta, devo dire che Saatchi
& Saatchi ha tutto un rispetto dal punto di vista professionale
da parte della Giunta e anche economico per quanto riguarda i
compensi.
Visto che la campagna
on line
è uno strumento
pubblicitario che è sempre più diffuso dal piccolo
bed &
breakfast
localizzato nei posti più disparati della nostra
penisola ad arrivare alla pubblicità istituzionale di una Regione,
il
web
sta crescendo come importanza - non a caso Obama ha
fatto una campagna
on line
e ha giocato anche al suo
risultato internet -, vorremmo sapere se questa iniziativa di
Saatchi & Saatchi,
advisor
di fiducia dell'Assessorato,
è stata bloccata per quale ragione, se sarà sostituita da altre
iniziative analoghe e chi si accollerà gli oneri di questa
dismissione e a quanto ammontano. Inoltre se questa decisione, che
porta la firma del Presidente della Regione, sulla base di quello
che abbiamo letto e saputo, corrisponde a revoca nei confronti di
Saatchi & Saatchi, ossia se il fiduciario che scelse a suo
tempo l'Assessore Caveri nel 2004 viene oggi cambiato e questo può
considerarsi uno scivolone...
(interruzione del Consigliere Caveri, fuori
microfono)
... ci sarà una gara d'appalto, certo, dove verrà scelta la
futura agenzia, naturalmente c'è anche una valutazione sulle
capacità professionali. Questo sito
pimpmyvalley
ci ha
incuriositi, forse le veline che vanno tanto di moda su scala
nazionale qui sono piaciute un po' meno.
Non andiamo avanti, termino qui l'illustrazione. Ci piacerebbe
sentire dall'Assessore qualche risposta alle domande, che non sono
solo del nostro gruppo, ma anche di un gruppo consiliare e, visto
che siamo in avvio di stagione turistica, l'Immacolata è alle porte
e la neve ci permette già di fruire di alcuni comprensori
sciistici, vorremmo sapere qualcosa di più su questo esordio non
sappiamo se con scivolata o meno di un sito che forse era stato
pensato come innovativo, ma in realtà non è piaciuto a qualcuno che
l'ha ordinato.
Presidente
- La parola al Consigliere Bertin.
Bertin (VdAV-R)
- Ho poco da aggiungere a quanto detto
dal collega Tibaldi, che ha ben illustrato l'interpellanza. È una
vicenda piuttosto strana, addirittura comica non fosse che su
queste cose si investono milioni, perché complessivamente tale
campagna è costata 2,5 milioni, pertanto sono cifre ragguardevoli,
poi l'immagine della Valle d'Aosta che con articoli a livello
nazionale è stata ripresa da diversi giornali...
In origine questa interpellanza era un'interrogazione, abbiamo
posto alcune domande precise alle quali vorremmo che l'Assessore ci
risponda altrettanto precisamente. Innanzitutto chi ha ritirato la
campagna pubblicitaria, perché non si capisce bene chi sia stato e
per quale ragione soprattutto; qual è stata la spesa prevista per
la campagna e quanto ci costerà il ritiro - se ci è costato
qualcosa - e, come diceva il collega Tibaldi, se all'Agenzia
incaricata verrà rinnovato il contratto in avvenire.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie, Presidente. Vi è una parte
comune nelle due interpellanze: nella prima domanda di una delle
due si chiede:
"quali valutazioni hanno determinato la censura
del sito www.pimpmyvalley.com e l'annullamento della sua
presentazione a Roma"
e nella prima domanda dell'altra
iniziativa si chiede:
"chi e per quale ragione ha deciso di
ritirare la compagna pubblicitaria on line per la stagione
turistica invernale 2008/2009"
. Credo che, anche negli articoli
di alcuni giornali, non sempre sia stato specificato, e poi
direttamente dall'Amministratore delegato della Saatchi &
Saatchi, che la campagna pubblicitaria denominata
Pimp My
Valley
non è stata ritirata: essa non è mai andata in linea,
così come non è stata censurata.
La questione si inserisce all'interno di tale processo, ossia
una deliberazione, come ricorda correttamente il collega Bertin,
nel 2007, concernente l'approvazione della campagna pubblicitaria
in Italia per il 2008, che prevedeva un'iniziativa
on line
che garantisse il coinvolgimento diretto e creativo degli utenti
più giovani. Da questa deliberazione l'Agenzia Saatchi &
Saatchi, ispirandosi ad uno dei programmi di maggior successo su
MTV:
Pimp My Ride
, elaborava già nel mese di giugno 2008 -
prima dell'insediamento di questo Consiglio - un progetto creativo
denominato
Pimp My Valley
, consistente in un
musical
rap
interattivo all'interno del quale poter personalizzare la
Valle d'Aosta giocando con i vari personaggi.
Durante i lavori di produzione del minisito internet sul quale
far vivere il gioco
Pimp My Valley
, l'Agenzia ha dovuto
provare sul futuro URL reale
www.pimpmyvalley.com
il
software
sviluppato per testarne i sistemi di viralità. In
occasione di tali test è stata utilizzata la versione prototipale
del prodotto rispetto alla quale l'Assessorato, in particolare i
Dirigenti dell'Assessorato avevano già manifestato le proprie
perplessità, richiedendo al fornitore alcune importanti modifiche
che erano in fase di implementazione. Al tradizionale incontro con
la stampa di Milano per la presentazione della stagione invernale
quindi l'incaricata dell'Agenzia Saatchi & Saatchi ha
illustrato in anteprima ai giornalisti attraverso una
demo
il progetto di comunicazione. Si trattava di un progetto di
comunicazione pensato per i giovani per attrarre e incuriosire il
pubblico
under
trenta frequentatore della rete internet e,
con un approccio interattivo, il pubblico frequentatore delle fiere
Skipass
di Modena,
Ski & Snowboard
di Londra,
alle quali era previsto che la Regione partecipasse per la
presentazione della propria stagione invernale. Ricordo che,
rispetto a questo tema, abbiamo due
Snowpark
: uno a Cervinia
e uno a Pila, dove c'è tale sensibilità. Il prodotto avrebbe avuto
una diffusione limitata, quindi non è la parte importante come
sembrerebbe dalla discussione, ma è un aspetto assolutamente
marginale e non era sicuramente la campagna pubblicitaria base
della Regione. Rispetto a questi temi, la campagna non è mai andata
in onda, non ha mai avuto una validazione, anzi i Dirigenti
dell'Assessorato avevano formalizzato una serie di richieste che
erano in fase di avvio, quindi l'incontro con i giornalisti era un
confronto che non era il lancio della campagna.
Adesso, dopo questa parte comune, inizio a rispondere alle
domande dell'interpellanza del gruppo Renouveau:
"
se le
campagne pubblicitarie contemplano un vaglio preventivo da parte
del committente"
, la risposta è affermativa, il vaglio
preventivo da parte del committente è sempre previsto, nel caso di
specie il prodotto intercettato in fase di
test
sfortunatamente visionato e divulgato nella sua versione era ancora
in fase di valutazione da parte dei competenti uffici. Gli uffici
avevano formalizzato delle richieste di modifica, queste richieste
non erano ancora effettuate e il prodotto intercettato era un
prodotto non ancora validato da parte dei Dirigenti
dell'Amministrazione, l'aspetto poi giornalistico prescinde dagli
atti.
Terza domanda:
"qual è stata la spesa prevista per la
campagna pubblicitaria denominata "Pimp My Valley""
,
complessivamente le spese sostenute dall'Agenzia Saatchi &
Saatchi per la produzione del sito internet interattivo ammontano a
circa 33mila euro, oltre alla commissione di agenzia. In tale
importo non rientrano le spese di realizzazione e di incisione del
testo della canzone, le spese di realizzazione delle riprese in
blue back
per la
videoclip
e le spese di sviluppo del
software
.
Quarta domanda:
"se il contratto con l'Agenzia Saatchi &
Saatchi di Roma sarà rinnovato"
, il contratto con tale Agenzia
è in scadenza alla fine dell'anno 2008. Durante il 2009, nelle more
dell'espletamento delle procedure per l'affidamento della nuova
campagna pubblicitaria in Italia e nelle more della definizione del
piano di
marketing
, sul quale stiamo lavorando per definire
meglio l'indirizzo della promozione, l'Assessorato verificherà la
disponibilità anche dell'Agenzia Saatchi & Saatchi a voler
fornire i servizi di adattamento per le creatività già sviluppate,
in particolare relativamente ai soggetti pubblicitari per la stampa
e ai
banner
per internet, per far fronte a delle necessità
specifiche.
Rispondo alle altre domande del gruppo PdL:
"
se
intende sostituire l'iniziativa censurata con altra analoga: in
caso affermativo chi si accollerà gli oneri di quella scartata e a
quanto ammontano"
, l'Assessorato d'intesa con l'Agenzia Saatchi
& Saatchi ha valutato che non fosse opportuno lanciare in
internet un prodotto di fatto già "bruciato". La versione
definitiva del minisito, modificata secondo le indicazioni
dell'Assessorato, non sarebbe stata all'altezza delle aspettative
generate dal "caso" costruito dalla stampa intorno a questa
campagna. L'operazione di comunicazione sarebbe risultata
sicuramente fallimentare. Considerato che la polemica innescatasi
non ha colpito solo il prodotto, ma l'intera idea progettuale a
partire dal nome stesso e che non c'erano i tempi tecnici per lo
sviluppo di una nuova creatività e la realizzazione di un nuovo
prodotto internet, la campagna pubblicitaria
banner
già
pianificata a sostegno del minisito è stata dirottata a sostegno
del portale turistico istituzionale:
lovevda.it,
sul quale è
stata attivata un'apposita sezione contenente le proposte e i
pacchetti di vacanza per la stagione invernale 2008-2009,
predisposti dai consorzi degli operatori e dai
tour operator
specializzati in
incoming
. Rispetto ai costi vivi di
produzione del prodotto in questione, ammontanti a circa 33mila
euro, l'Agenzia Saatchi & Saatchi, anche in virtù dei buoni
rapporti instauratisi nei 5 anni di collaborazione, si è dimostrata
disponibile a valutare e verificare al proprio interno la
possibilità di non fatturare alla Regione la suddetta spesa.
Presidente
- La parola al Consigliere Bertin.
Bertin (VdAV-R)
- Diciamo che è una vicenda piuttosto
curiosa, quella che viene fuori non è sicuramente un'immagine molto
positiva, insomma una certa improvvisazione, poca professionalità,
si è "bruciata" comunque una campagna pubblicitaria, speriamo non
sia l'inizio di altre disavventure. Grazie.
Presidente
- La parola al Consigliere Segretario
Tibaldi.
Tibaldi (PdL)
- Vi sono alcune doverose considerazioni da
fare sulla base della risposta, Assessore. Prima considerazione:
lei ha detto che l'iniziativa era un
demo
, un
demo
normalmente si fa vedere in famiglia, si fa vedere ad un CdA, ad un
gruppo di poche persone, mentre qui il
demo
ha trovato
spazio sulle colonne del "Corriere della Sera"; quindi mi sembra
che la questione sia sfuggita di controllo, completamente! Se un
demo
lo guardate un attimo in Giunta... ma in Giunta non lo
avete visto da quello che abbiamo compreso, perché la sua
iniziativa con l'Agenzia Saatchi & Saatchi è stata subito
bloccata dal Presidente Rollandin ed è grave perché l'avete
presentato il 7, adesso lo bollate come
demo
, ma in realtà
era sbagliato tutto, dall'idea in avanti! Lo ha detto lei:
"dall'idea in avanti non si poteva proporre", qui l'idea, qui i
contenuti... purtroppo è nata male ed è stata ritirata. Non
possiamo quindi dire che la diffusione è stata limitata: la
diffusione è stata pubblica, totale, perché se legge cosa ha
scritto il "Corriere della Sera" il 9 ottobre scorso... se vuole,
glielo ripeto:
"Quando il rapper ha finito di cantare, quando le
ragazze veline hanno smesso di ballare, quando sono passati i 2
minuti e 53 secondi di parole a raffica tipo "Valle d'Aosta",
"polenta concia", "slalom fuori pista", "Monte Bianco-Gran
Paradiso", "Casinò di Saint-Vincent", quando anche il bue ha finito
di muggire..."
- adesso qui enfatizzano un po'... -
"... a
quel punto Augusto Rollandin, Presidente della Regione Valle
d'Aosta, ha staccato gli occhi dallo schermo e ha scosso la testa:
"Ma che roba è?"..."
- è normale che lo faccia -
"... Un
minuto dopo la questione era già nelle mani dell'Assessore Aurelio
Marguerettaz..."
- che evidentemente è stato nuovamente
investito del problema -
"... "Non andremo davvero a Roma a
presentare questa sconceria per promuovere la nostra
Regione?"..."
. Evidentemente il Presidente si è preoccupato di
un'iniziativa così improvvisata, fuori dal comune, che la stessa
Saatchi & Saatchi ha ammesso essere un fallimento, perché
queste non sono parole nostre, ma sono parole sue.
Non può poi dire che Saatchi & Saatchi... ossia questa non
era un tassello di un'iniziativa della campagna di autunno
turistica, perché Saatchi & Saatchi dice chiaramente...:
"come spiegano alla Saatchi & Saatchi, la società milanese
che ha ideato quelle pagine internet a ritmo di rap... Pimp My
Valley fa parte della promozione della stagione turistica
valdostana 2008-2009..."
, questo è stato l'esordio della
stagione turistica valdostana 2008-2009. Qui allora qualcuno ha
sbagliato, o il committente... e immagino sia stato l'Assessore,
anche perché non ha risposto alla nostra terza e quarta domanda: se
l'interferenza del Presidente sia da considerare come una revoca di
fiducia nei confronti della Saatchi & Saatchi e se
l'interferenza del Presidente implichi un'avocazione della materia
turistica alle sue competenze, a questo non ha risposto, domanda
politica...
(interruzione dell'Assessore Marguerettaz, fuori
microfono)
... è stato silente, ha parlato lei; di conseguenza,
presupponiamo che lei sia tuttora titolare delle competenze, ma di
competenze che ovviamente non vengono svolte secondo una linea di
indirizzo che sia coerente con la volontà del suo Presidente,
perché le ha subito detto:
"Ma che roba è?"
, c'è scritto
qui. Di conseguenza, forse era opportuno vedere questa
dimostrazione prima in "casa", non dico in Consiglio o in IV
Commissione, ma come Giunta dateci un'occhiata!
Scandaloso poi che, quando facciamo delle domande precise - sia
da parte del collega Bertin, sia da parte nostra -, che le
chiediamo quanto è costato questo scherzo... non può dirci 33mila
euro più le commissioni di agenzia e c'è un punto interrogativo:
non sappiamo quanto sono, i diritti relativi alla canzone o alla
musica non sappiamo quanto sono, il costo per la produzione
audiovisiva non sappiamo quant'è, lei ha detto 33mila più, più,
più...
(nuova interruzione dell'Assessore Marguerettaz, fuori
microfono)
... se lei rilegge la risposta, e penso che mi possano
confortare non solo le mie orecchie, ma anche altre orecchie che
hanno sentito... non si può dire 33mila più, più, più... ci faccia
la somma e ci dica a quanto ammonta in totale questo errore...
Marguerettaz
(fuori microfono)
- ... 33.350 oltre
i diritti, punto...
Tibaldi (PdL)
- ... ha detto più voci, Assessore,
sentiamo la registrazione, lei ha detto più voci, ci sono più voci
di spesa... comunque chi si accollerà questi oneri? "La Saatchi
& Saatchi, vista la fiducia intercorsa, valuterà la possibilità
di non fatturare", come "la Saatchi & Saatchi valuta la
possibilità di non fatturare"? La Saatchi & Saatchi ci paga
tutto compresi i danni, si fa così! Non si dice: "gentilmente vedi
se puoi non fatturare", come "vedi se puoi non fatturare"? Hai
fatto un
flop
clamoroso, fai fare una figuraccia alla Valle
d'Aosta che sulle pagine del "Corriere della Sera" è stata portata
al pubblico ludibrio con tanto di Presidente Rollandin che dice:
"Ma che roba è?"
e non vado avanti a leggere il resto,
perché in alcuni passaggi.... a meno che non vi sia stata un'intesa
fra lei e la Saatchi & Saatchi, dove ora dovete trovare una
formula transattiva per "salvare capra e cavoli"... Questo indica
ancora una volta che c'è molta improvvisazione, "si va avanti a
tentoni, a buchi e rattoppi" e purtroppo, invece di avere una
campagna di immagine forte, decisa, determinata, si fanno
sperimentazioni con soldi pubblici e con danni di immagine, perché
questo alla fine si traduce in un danno di immagine.
Crediamo che forse la competenza dovrebbe essere trasferita a
qualcuno che in maniera più oculata se n'è accorto prima e meglio
di lei, perché non può dire che tale lancio
on line
era solo
per pochi intimi: questo lancio
on line
- le fornisco la
rassegna stampa, se i suoi uffici non lo hanno fatto - ha riempito
le colonne di molti organi di informazione e anche le videate di
diversi siti. Evidentemente deve tornare ad avere la padronanza di
questa materia, noi la invitiamo a farlo in fretta, anche perché le
risposte confermano le nostre preoccupazioni su una gestione molto
confusa della materia da lei dipendente: il turismo, con un esordio
di stagione che non poteva avvenire in una maniera peggiore. La
invitiamo quindi senz'altro a recuperare da Saatchi & Saatchi i
soldi che sono stati spesi malamente, perché l'idea - è stato detto
da lei ed è confermato dall'Amministratore delegato Fabrizio
Caprara di Saatchi & Saatchi - è stata assolutamente un "buco
nell'acqua".
Non possiamo essere soddisfatti quindi di questa risposta, anzi
è una risposta che ci preoccupa, che servirà a far meditare anche i
colleghi della IV Commissione che si occupano di turismo in maniera
direi massiccia per quanto riguarda le programmazioni sul
marketing
, sui soldi che vengono spesi, su questi affidi di
consulenza, perché Saatchi & Saatchi è un
advisor
di
fiducia! Saatchi & Saatchi è l'Agenzia alla quale si è rivolta,
dopo che questa ha vinto un appalto, perché evidentemente doveva
avere certe caratteristiche, ma se dopo cinque anni si arriva ad un
livello così deteriore, credo che anche le valutazioni dei
requisiti oggettivi e soggettivi per individuare l'agenzia che
promuove l'immagine turistica della Regione debbano essere riviste.
Forse il vecchio sistema fiduciario funzionava meglio, oppure
coloro che hanno valutato come Commissione hanno avuto qualche
problema. Assessore, questo le deve servire, perché lei è da
qualche mese che è al Turismo, ma è da anni che è reggente di un
Assessorato, ha condiviso in passato anche delle deliberazioni in
materia turistica insieme a dei suoi colleghi, crediamo che
Pimp
My Valley
forse poteva essere un'occasione per divulgare
on
line
il prodotto, magari in maniera anche originale, ma così
non è stato perché da qualche parte o il committente - e, quando
parlo di committente, parlo di lei, Assessore -, o l'agenzia ha
"toppato". Invitiamo a riflettere su una cosa: chi sbaglia paga,
questo è un principio che è stato sottolineato. Se ha sbagliato il
committente, paga il committente; se ha sbagliato l'Agenzia, paga
l'Agenzia, ma in questo caso non ci si può limitare alle spese
vive, dette sommariamente da lei in 33mila euro più..., qui ci sono
dei danni e i danni di immagine costano, specie per una Regione che
cerca con fatica di affermarsi su un mercato turistico sempre più
competitivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK