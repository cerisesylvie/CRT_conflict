Consiglio Regionale della Valle d'Aosta - Oggetto del Consiglio n. 1793 del 2 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Bonifica, miglioramenti e riordino fondiario
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1793 del 2 febbraio 2016 - Resoconto
OGGETTO N. 1793/XIV - Reiezione di risoluzione: "Impegno ad
aumentare i fondi per le spese di gestione dei consorzi di
miglioramento fondiario per l'anno 2016".
Viérin M. (Presidente) -
Punto n. 37.04 dell'ordine del
giorno. La parola al collega Nogara.
Nogara (UVP) -
Merci Monsieur le Président.
Sarò molto veloce perché ne abbiamo già parlato questa mattina,
avevo già anticipato questo fatto questa mattina, era solo per
ribadire. Se queste spese previste per i riordini fondiari sotto
l'aspetto fiscale verranno abbonate alla Regione, le chiediamo,
Assessore, che questi soldi, o nelle spese di gestione, o in altri
sistemi, vengano però impegnati sempre nell'ambito dei consorzi di
miglioramento fondiario, che vengano impegnati in questo settore
vista anche la mancanza di fondi per i problemi finanziari in cui
gravano tutti i nostri consorzi di miglioramento fondiario.
Grazie.
Presidente -
Grazie. Siamo ancora in discussione
generale, c'è qualcuno che vuole parlare? Non ci sono richieste, la
discussione generale è chiusa. Per la replica, la parola
all'Assessore Testolin.
Testolin (UV) -
Grazie Presidente.
Pur condividendo evidentemente un discorso già parzialmente
affrontato questa mattina, in realtà la risoluzione così com'è
impostata va un attimino analizzata per la norma che ha permesso di
finanziare l'ultimazione dei riordini fondiari. È una norma che era
già prevista nella finanziaria 2014 e che ha permesso di utilizzare
delle riserve di contributi che non erano state utilizzate in
precedenza per andare a finanziare le operazioni previste
dall'articolo 66 della norma regionale n. 32, che prevede
l'utilizzo di questi fondi per l'ultimazione o comunque
l'elaborazione dei riordini fondiari. Nella legge finanziaria di
quest'anno quest'opportunità è stata prorogata per tutto il 2016
per queste finalità e con la delibera del 8 gennaio sono state
prenotate queste risorse finanziarie da destinare all'ultimazione
dei lavori di riordino, quindi per le spese amministrative
tecniche, e anche avevamo previsto quelle per il passaggio di
proprietà relativo ai consorzi in una progressività che era quella
dettata dalla finanziaria.
Al momento attuale...evidentemente quando si appureranno con
l'Agenzia delle entrate le disposizioni normative
applicabili...bisogna però tenere presente anche che le fasi di
ultimazione della procedura di riordino fondiario prevederanno dei
tempi mediamente lunghi, con l'impegno delle eventuali risorse
necessarie per il pagamento delle imposte che sarà successivo
all'atto da parte del Presidente della Regione, che disporrà il
passaggio di proprietà in funzione del riordino. Questo quindi ci
impedisce in questo momento di accettare
tout court
questa
risoluzione, ma ci obbliga ad aspettare l'ultimazione della fase
amministrativa del riordino, in modo da capire alla fine di questa
fase se queste risorse saranno utilizzabili, perché nel frattempo
potrebbe anche cambiare la normativa, le norme di applicazione
sulle spese dei consorzi.
Quello che è pacifico è che, per quanto ci concerne e in
continuità con la norma finanziaria, se queste risorse verranno
risparmiate, potranno essere utilizzate poi per continuare a
finanziare i riordini che sono ancora in attesa di finanziamento e
sono ancora in graduatoria. Per questo motivo, che è un motivo
tecnico, ma anche di garanzia di poter arrivare alla conclusione
dei riordini che sono stati finanziati in maniera inequivocabile,
su questa specifica risoluzione ci asterremo.
Presidente -
Chi chiede la parola per dichiarazione di
voto? La parola al collega Nogara.
Nogara (UVP) -
Merci Monsieur le Président.
La ringrazio, Assessore, per la risposta. Non è certo una
risposta che mi soddisfa, ma capisco che questi soldi, bene o male,
servono comunque per i riordini fondiari e serviranno per il
prosieguo, anche perché non tutte le pratiche sono state chiuse e
serviranno per questo. Spero che lei ci terrà aggiornati su come
andrà a finire questa situazione per capire poi cosa si potrà fare.
Grazie.
Presidente -
Passiamo passare alla votazione? La
votazione è aperta. La votazione è chiusa.
Presenti: 34
Votanti: 14
Favorevoli: 14
Astenuti: 20 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, La Torre,
Marguerettaz, Marquis, Péaquin, Perron, Restano, Rini, Rollandin,
Testolin, Marco Viérin)
Il Consiglio non approva.
Con quest'ultimo oggetto si chiudono i lavori di questa
giornata. Grazie. Buona sera.
---
L'adunanza termina alle ore 21.04.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK