Consiglio Regionale della Valle d'Aosta - Oggetto del Consiglio n. 1060 del 16 dicembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Stoccaggio e smaltimento rifiuti
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 1060 del 16 dicembre 1999 - Resoconto
OGGETTO N. 1060/XI Approvazione del piano di finanziamento a
favore dei comuni in applicazione delle leggi regionali 16 agosto
1982, n. 37 e 16 giugno 1988, n. 44, per l'acquisto di attrezzature
per la raccolta e il trasporto dei rifiuti solidi urbani.
Deliberazione Il Consiglio
Vista la legge regionale 16 agosto 1982, n. 37 "Norme per lo
smaltimento dei rifiuti solidi";
Vista la legge regionale 16 giugno 1988, n. 44 "Disposizioni
urgenti in materia di raccolta e stoccaggio provvisorio di rifiuti
solidi urbani e per l’incenerimento dei rifiuti
speciali a base organica nonché degli animali o parti di animali da
distruggere" ed in particolare l’art. 2 che modifica
l’art. 24 della legge regionale n. 37/82 e
stabilisce, tra l’altro, che la Regione, per
l’acquisto delle attrezzature necessarie alla
raccolta ed al trasporto dei rifiuti solidi urbani concede ai
Comuni contributi in conto capitale secondo un apposito piano di
finanziamento approvato dal Consiglio regionale;
Richiamata la deliberazione della Giunta regionale n. 4261 del
13 giugno 1986 relativa all’approvazione di
indirizzi per l’elaborazione e la predisposizione di
piani comunali concernenti l’individuazione delle
zone di conferimento e di raccolta dei rifiuti urbani e delle
relative modalità;
Considerato che l’apposito gruppo tecnico di
lavoro costituito con D.P.G.R. n. 1597 del 5 novembre 1985 ha
esaminato i piani comunali presentati e li ha ritenuti idonei sulla
base della documentazione presentata;
Ritenuto pertanto di poter concedere ai Comuni il contributo
previsto dalle leggi regionali di cui sopra per
l’acquisto di attrezzature per la raccolta e
trasporto dei rifiuti solidi urbani, pari al 70% della spesa
ritenuta ammissibile indicata nei piani comunali stessi, secondo le
modalità di cui all’articolo 2 della legge regionale
16 giugno 1988, n. 44 e determinato secondo i seguenti criteri,
fissati dalla deliberazione della Giunta regionale n. 2158 del 3
marzo 1989:
a) attrezzature varie (cassonetti per la raccolta di rifiuti
solidi urbani, carta, vetro, metalli, pile, farmaci, batterie,
plastica, contenitori per il verde, piattaforme per deposito
materiali ingombranti e ferrosi): 70% della spesa già sostenuta,
appaltata o indicata nei progetti esecutivi;
b) chalets e/o nicchie: 70% della spesa ritenuta ammissibile,
già sostenuta, appaltata o indicata nei progetti esecutivi; il
contributo riferito a dette opere, rivalutato tenuto conto degli
indici del costo della vita al 30 giugno 1999, non sarà comunque
superiore ai seguenti importi:
TIPO
DI COSTRUZIONE
IMPORTO MASSIMO
AMMESSO A CONTRIBUTO
IMPORTO CONTRIBUTO
nicchie di tipo A)
6.213.000
4.349.100
nicchie di tipo B)
8.284.000
5.798.800
chalets di tipo A)
10.355.000
7.248.500
chalets di tipo B)
12.426.000
8.698.200
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Richiamata la deliberazione della Giunta regionale n. 2 in data
11 gennaio 1999 concernente l’approvazione del
bilancio di gestione per l’anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data 29
gennaio 1999;
Visto il parere favorevole rilasciato dal Capo del Servizio
sanità veterinaria, tutela sanitaria dell’ambiente e
del lavoro dell’Assessorato Sanità, Salute e
Politiche Sociali, ai sensi del combinato disposto degli articoli
13, comma 1, lettera e) e 59, comma 2 della legge regionale 23
ottobre 1995, n. 45, sulla legittimità della presente
deliberazione;
Precisato che il presente atto è da ritenersi correlato
all’obiettivo n. 102402 "Realizzazione e gestione di
impianti per lo smaltimento e la valorizzazione dei rifiuti"
attribuito alla propria struttura;
Visto il parere della III Commissione consiliare permanente;
Delibera
1) di approvare ai sensi delle leggi regionali 16 agosto 1982,
n. 37 e 16 giugno 1988, n. 44, il piano di finanziamento ai Comuni
per l’erogazione di contributi per
l’acquisto delle attrezzature per la raccolta e il
trasporto dei rifiuti solidi urbani così come riportato
nell’allegata tabella "A";
2) di stabilire che il contributo è concesso ai Comuni nella
misura del 70% della spesa di realizzazione dei piani comunali
ritenuta ammissibile, valutata secondo i seguenti criteri:
a) attrezzature varie (cassonetti per la raccolta di rifiuti
solidi urbani, carta, vetro, metalli, pile, farmaci, plastica,
contenitori per il verde, batterie, piattaforme per deposito
materiali ingombranti e ferrosi): 70% della spesa già sostenuta,
appaltata o indicata nei progetti esecutivi;
b) chalets e/o nicchie: 70% della spesa ritenuta ammissibile,
già sostenuta, appaltata o indicata nei progetti esecutivi; il
contributo riferito a dette opere, rivalutato tenuto conto degli
indici del costo della vita al 30 giugno 1999, non sarà comunque
superiore a:
TIPO
DI COSTRUZIONE
IMPORTO MASSIMO
AMMESSO A CONTRIBUTO
IMPORTO CONTRIBUTO
nicchie di tipo A)
6.213.000
4.349.100
nicchie di tipo B)
8.284.000
5.798.800
chalets di tipo A)
10.355.000
7.248.500
chalets di tipo B)
12.426.000
8.698.200
3) di impegnare la somma di lire 444.601.275
(quattrocentoquarantaquattromilioniseicentounomiladuecentosettantacinque)
con imputazione al capitolo 58560 del Bilancio di previsione della
Regione per l’anno 1999 "Contributi ai Comuni e
all’Associazione dei Comuni per acquisto delle
attrezzature necessarie alla raccolta, trasporto e costituzione
delle stazioni per lo smaltimento dei rifiuti solidi urbani" (Rich.
1482) che presenta la necessaria disponibilità.
Allegato
(Omissis)
Président
Ce plan a reçu l'avis favorable unanime de la
III
ème
Commission.
La parole à la Conseillère Squarzino Secondina.
Squarzino (PVA-cU) Volevo motivare il nostro voto favorevole. Si
tratta di un atto amministrativo che prevede il potenziamento delle
infrastrutture e delle attrezzature che consentono ai comuni di
potenziare la raccolta differenziata.
L'elemento che volevo sottolineare, che non riguarda quest'atto,
ma riguarda più complessivamente il problema, è che non è ancora
stato definito il livello di raccolta differenziata al quale tende
l'assessorato, cioè quale progetto ha? Perché continua in tutti gli
atti a dire:
"come il decreto Ronchi"
, ma non esiste nessuna
programmazione, finora almeno, e anche nelle ultime delibere che
danno le indicazioni di massima per quanto riguarda la
predisposizione futura del piano dei rifiuti non viene indicata
nessuna cifra, nessuna tempistica, ma si fa riferimento a quello
che dice la norma nazionale.
Se è norma bisogna rispettarla, ma qual è la tempistica, quali
sono le percentuali che si vogliono raggiungere ogni anno per
riuscire a raggiungere la percentuale prevista dal "decreto
Ronchi"?
Rispetto a questa tempistica non sappiamo nulla, allora è vero
che è importante il finanziamento ai cassonetti, è vero che è
importante il finanziamento ai comuni, ma questo finanziamento
dobbiamo farlo avendo ben presente dove vogliamo andare perché se
si volesse fare un'accelerazione della raccolta differenziata,
credo che ci sarebbe anche una tipologia d'investimenti
maggiore.
Aspetto dall'Assessore una risposta alla domanda che ho
posto.
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
A me pare che nell'ultima delibera della
Giunta si siano indicati dei tempi e delle percentuali entro le
quali i comuni e gli enti gestori devono assolutamente rientrare a
pena di penalizzazioni abbastanza forti anche sotto l'aspetto della
tariffa di conferimento al centro di trasferimento. È una delibera
che è in linea con il "decreto Ronchi", ma che comunque rinvia al
piano rifiuti che dovrebbe essere pronto entro la primavera e che
darà sicuramente indicazioni più puntuali e precise.
Président
Je soumets au vote le point n° 34.3:
Conseillers présents et votants: 32
Pour: 32
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK