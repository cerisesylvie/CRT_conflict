Consiglio Regionale della Valle d'Aosta - Oggetto del Consiglio n. 674 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Invalidi civili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 674 del 23 maggio 2019 - Resoconto
OGGETTO N. 674/XV - Interrogazione a risposta immediata:
"Pubblicazione dell'avviso di selezione per l'individuazione dei
componenti di commissioni medico-collegiali per l'accertamento
dell'invalidità civile".
Rini (Presidente) -
Punto n. 21 all'ordine del giorno. La
parola per l'illustrazione al collega Manfrin.
Manfrin (LEGA VDA)
- Avevamo presentato questa domanda di
attualità perché il 22 marzo con una delibera di Giunta si è deciso
di arrivare finalmente al rinnovo delle commissioni di invalidità
civile, un rinnovo che è atteso da tempo. Immaginate però la
sorpresa quando, uscita la delibera, ai numerosi professionisti
hanno riferito di aver cercato ma non aver trovato da nessuna parte
nel sito le indicazioni sull'avviso di pubblico di selezione e
l'ubicazione della stessa. Tale mancanza ha portato, appunto,
alcuni professionisti a rivolgersi nella giornata di venerdì,
quello ovviamente precedente alla presentazione, all'Ufficio
relazioni con il pubblico, che però non è riuscito a venire a capo
della questione, nemmeno l'Ufficio relazioni con il pubblico ha
potuto trovare il bando sul sito. Per questo motivo il lunedì
precedente appunto la presentazione di questa iniziativa mi sono
recato personalmente all'Ufficio relazioni con il pubblico e
abbiamo scoperto che era stato pubblicato sì un avviso, ma da pochi
giorni però, ma che non si capiva quando era stato pubblicato e
soprattutto che nella sezione dedicata, quella relativa appunto ai
bandi, non vi era alcuna menzione dello stesso.
Ancora più particolare è stato per i professionisti scoprire che
il proprio ordine non aveva trasmesso, come di consueto, l'avviso
in questione. Certo, non è un obbligo di legge trasmettere agli
ordini professionali il bando in oggetto, ma è un segnale che può
farci capire che nemmeno i professionisti, che sono proprio i
soggetti interessati da questo bando, hanno avuto sentore che lo
stesso fosse stato pubblicato. Per questo motivo, Assessore, le
chiediamo se, così come avete previsto nella delibera al punto 3,
dato atto che l'avviso sarebbe stato pubblicato sul sito
web
istituzionale della Regione e soprattutto se e quando avete
comunicato alle categorie interessate la pubblicazione di questo
bando, ad esempio, all'Ordine professionale dei medici.
Presidente -
Per la risposta, la parola all'Assessore
Baccega.
Baccega (UV)
- L'avviso pubblico di selezione per soli
titoli per l'individuazione dei componenti di commissione
medico-collegiali approvato con la delibera di Giunta regionale n.
355 è stato pubblicato per estratto sull'albo della Regione in data
10 aprile 2019 - ne abbiamo copia - determinando il termine
perentorio per la presentazione della domanda di partecipazione
alla selezione al trentesimo giorno successivo alla data di
pubblicazione dell'avviso stesso, come previsto dal punto 5 del
medesimo. L'avviso è rimasto in pubblicazione nell'albo fino al 25
aprile 2019, come previsto dal comma 2 dell'articolo 11 della legge
regionale 23 luglio 2010. Sempre il giorno 10 aprile 2019 l'avviso
integrale e lo schema di domanda sono stati pubblicati sulla
home page
della Regione e sulla sezione Politiche sociali e
invalidità civile con l'indicazione della scadenza ed è tutt'oggi
pubblicato. Credo che ci non sia più tutt'oggi perché questo era
riferito alla domanda della settimana scorsa. A partire dal giorno
successivo della pubblicazione si è provveduto a dare copia ai
medici componenti delle commissioni legali dell'avviso dello schema
di domanda e l'indicazione del
link
sul sito della Regione,
a inviare comunicazione della pubblicazione alla sezione Valle
d'Aosta dell'Ordine dei medici allegando copia dell'avviso. Hanno
risposto ben 44 medici e il 21 maggio la commissione di valutazione
si è riunita per l'attribuzione dei punteggi.
Presidente -
Per la replica, la parola al collega
Manfrin.
Manfrin (LEGA VDA)
- Sono lieto di apprendere che ci ha
detto al microfono queste sue dichiarazioni che rimangono quindi
agli atti e sono lieto anche di smentirle. Smentisco in primo luogo
perché quanto lei ha dichiarato non è stato pubblicato, tant'è vero
che - le ripeto - nemmeno l'Ufficio relazioni con il pubblico è
stato in grado di dirmi da quando era stato pubblicato l'avviso sul
sito, che era stato pubblicato peraltro poco dopo la visita di quel
professionista. È inutile che mi mostra le schermate, che in realtà
sono vecchie... perché sono recenti, il problema è da quando sono
state pubblicate. Guardi, la smentisco una volta di più con una
prova certa nella mia mano. Io ho presentato questa interrogazione
a risposta scritta in data 6 maggio chiedendole appunto se avevate
avvisato gli ordini professionali. Sa quando gli ordini
professionali hanno avvisato con una
mail
i loro iscritti?
L'8 maggio. Questa è la data. Sa che il bando scadeva il 9 maggio,
quindi gli ordini professionali avevano mandato una mail ai propri
iscritti il giorno prima della scadenza del bando. Il fatto quindi
che lei ci dica che è stato trasmesso regolarmente agli ordini
professionali è evidentemente una bugia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK