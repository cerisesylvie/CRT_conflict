Consiglio Regionale della Valle d'Aosta - Oggetto del Consiglio n. 3089 del 7 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3089 del 7 ottobre 1987 - Resoconto
OGGETTO N. 3089/VIII - CONFERIMENTO DI UN INCARICO DI
CONSULENZA ALL'ING. MANUELA ZUBLENA, DI SAINT-MARCEL - APPROVAZIONE
ED IMPEGNO DI SPESA - APPROVAZIONE DI BOZZA DI CONVENZIONE.
PRESIDENTE:
Do lettura della deliberazione in
oggetto:
IL CONSIGLIO
Premesso che è prevista, in tempi brevi, nell'ambito dei
compiti istituzionali dell'Ufficio regionale della Protezione
Civile, la realizzazione di una rete regionale combinata di
controllo dei livelli della radioattività ambientale,
dell'inquinamento atmosferico e della raccolta di dati
climatologici, finalizzata alla salvaguardia dell'incolumità delle
persone e alla preservazione dei beni dai pericoli derivanti dai
fenomeni di alterazione dell'ambiente;
Considerate le complesse problematiche ed esigenze derivanti
dalla necessità di studiare i fenomeni suddetti ai fini della
predisposizione di idonee misure di intervento;
Ritenuto di avvalersi, a tal fine, delle prestazioni
professionali di consulenza di un tecnico qualificato nel
settore;
DELIBERA
1)
di approvare il conferimento dell'incarico di cui
in premessa all'Ing. Manuela Zublena, di Saint-Marcel, per il
periodo di un anno a decorrere dal 1° ottobre 1987 per il
corrispettivo annuale di lire 48.000.000, oltre IVA;
2)
di approvare il sottoriportato schema di
convenzione relativo all'incarico di cui trattasi;
3)
di approvare ed impegnare la spesa complessiva di
lire 56.640.000 (cinquantaseimilioni seicentoquarantamila) quale
corrispettivo annuale derivante dalla stipulanda convenzione, con
imputazione, per quanto concerne la competenza dell'anno in corso,
al capitolo 23944 del bilancio preventivo della Regione per l'anno
1987 ("Spese per iniziative di stimolo e divulgazione,
organizzazione di esercitazioni e attuazione di interventi di
prevenzione, pronto soccorso ed emergenza in caso di calamità nel
settore della protezione civile") che presenta la necessaria
disponibilità (fondo di f. 158.000.000 impegnato con
deliberalizione G.R. n. 2264 del 20 marzo 1987), mentre la
differenza sarà imputata al corrispondente istituendo capitolo per
l'esercizio 1988;
4) di disporre che la somma venga liquidata in rate mensili,
su presentazione di regolare parcella vistata dal Presidente della
Giunta regionale, ai sensi dell'art.
57
della
legge
regionale 7 dicembre 1979, n. 68.
CONVENZIONE
T R A
La Regione Valle d'Aosta, codice fiscale 80002270074,
rappresentata dal Presidente della Giunta regionale, Dr. Augusto
Rollandin, a questo atto autorizzato con deliberazione del
Consiglio regionale n. , in data controllata senza osservazioni
dalla Commissione di Coordinamento al n. in data
E
l'Ing. Manuela Zublena, codice fiscale ZBL MNL 61E71 A326X,
nata ad Aosta il 31.5.1961, residente a Saint-Marcel, Via Prelaz
13;
Si conviene e si stipula quanto segue:
ART. 1
L'Amministrazione della Regione Valle d'Aosta conferisce
all'ing. Manuela Zublena di Saint-Marcel, l'incarico di prestare
ogni consulenza che abbia ad occorrere su problemi di rilevamento
di dati climatologici, di inquinamento atmosferico e di
radioattività ambientale.
ART. 2
L'incarico resta conferito per il periodo di un anno a decorrere
dal 1° ottobre 1987.
ART. 3
La consulente si impegna a garantire una disponibilità di lavoro
di 120 h /mese.
ART. 4
A compenso delle prestazioni professionali di consulenza verrà
corrisposto, a decorrere dal 1° ottobre 1987, e in rate mensili
posticipate, la somma annua di lire 48.000.000= oltre IVA, su
presentazione di regolari parcelle vistate dal Presidente della
Giunta regionale.
ART. 5
Le spese contrattuali e di registrazione della presente
convenzione saranno assunte dalla Regione Valle d'Aosta.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
A mio avviso, l'incarico previsto da
questa convenzione, relativo alla realizzazione di una rete
regionale per il rilevamento della radioattività ambientale,
dell'inquinamento atmosferico e per la raccolta di dati
climatologici, dovrebbe rientrare nell'ambito di un apposito
servizio da istituire all'interno dell'Amministrazione
regionale.
Vorrei sapere, pertanto, se questa consulenza, prevista per un
anno, rientri in una prima fase di carattere sperimentale, oppure
se la Giunta intenda mantenere all'esterno dell'Amministrazione
questo tipo di incarico.
Aggiungo che non mi è ben chiaro come sarà organizzata questa
rete di controllo, perché, pur avendo noi votato il relativo
finanziamento, non abbiamo avuto ulteriori informazioni sul tipo di
struttura per seguire questi dati, al di là del personale che già
esiste, e non so se il Presidente della Giunta sia, oggi, in grado
di fornirmi tali informazioni.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je veux avant tout féliciter M.lle
Zublena qui a été la première à connaître ce succès en Vallée
d'Aoste et même au niveau national. Je crois que les étudiants qui
ont eu la possibilité d'obtenir ces résultats sont rares. Etant
donné que l'on avait envisagé sa collaboration avec
l'Administration régionale et, partant, l'augmentation des
compétences de la protection civile, et puisque cette charge
n'était pas encore prévue, nous avons étudié cette formule de
convention. Nous pensons, petit à petit, pouvoir augmenter le
réseau de relèvement qui revient à la protection civile, sans avoir
l'exigence d'une personne de l'extérieur.
Nous avons pensé profiter de la disponibilité de M.lle Zublena
pour avoir déjà une collaboration de personnel qualifié.
PRESIDENTE:
Se nessuno chiede la parola, pongo in
votazione, per scrutinio segreto, la deliberazione in oggetto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 20
Votanti: 20
Favorevoli: 15
Contrari: 5
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK