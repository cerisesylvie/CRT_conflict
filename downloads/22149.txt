Consiglio Regionale della Valle d'Aosta - Oggetto del Consiglio n. 1818 del 8 marzo 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1818 del 8 marzo 2006 - Resoconto
OGGETTO N. 1818/XII - Problematiche concernenti l'innalzamento
dei livelli dell'offerta formativa nella scuola valdostana.
(Interpellanza)
Interpellanza
Vista la legge regionale n. 18/2005 con cui vengono normate
le modalità di recepimento della Riforma Moratti nella scuola
dell'infanzia, primaria, e secondaria di primo grado presente in
Valle d'Aosta;
Ricordato che nell'articolo 5 viene riaffermata la volontà di
puntare ad un innalzamento dei livelli dell'offerta formativa
"nella scuola valdostana" e vengono subordinati a tale finalità
generale i criteri annuali con cui determinare gli organici nella
scuola;
Atteso che, nel corso di una recente audizione in V
Commissione consiliare, i criteri indicati in un documento e
presentati dall'Assessorato all'Istruzione e dalla Sovrintendenza
agli studi riguardano, per il prossimo anno scolastico, soprattutto
la scuola primaria;
Considerato che anche per gli altri due ordini di scuola
andrebbero previste risorse, in termini di organici, per consentire
l'innalzamento dei livelli dell'offerta formativa fin dal prossimo
anno scolastico;
i sottoscritti Consiglieri regionali
Interpellano
l'Assessore competente per sapere:
1) in base a quale scelta politica si è deciso per il
prossimo anno scolastico di sostenere l'innalzamento dei livelli
dell'offerta formativa soprattutto per la scuola primaria;
2) se tale decisione è stata concordata, e quando, con le
organizzazioni sindacali della scuola;
3) se le scuole sono state informate di tale scelta, e quali
sono state le loro osservazioni;
4) se, alla luce delle osservazioni pervenute, si intendono
rivedere i criteri di predisposizione dell'organico per l'anno
scolastico 2006/2007.
F.to: Squarzino Secondina
Presidente - La parola alla Consigliera Squarzino Secondina.
Squarzino (Arc-VA) - Solo due parole per dare in po' il senso
della questione che stiamo affrontando. Ricordo che stiamo parlando
dell'applicazione concreta, della traduzione in atti amministrativi
della legge regionale n. 18/2005, con cui sono state recepite
alcune novità della "riforma Moratti" e con cui sono state
individuate le caratteristiche della scuola valdostana che devono
essere mantenute, garantite a tutti i livelli. Ricordo anche che
nella legge n. 18 era stata individuata una...
(interruzione di alcuni Consiglieri, fuori microfono)
...
"la culture valdôtaine c'est toujours l'intérêt
prioritaire de ce Conseil, au centre... c'est le centre..."
,
j'ai toujours présent le "PREFIN", Madame l'Assesseur...
(interruzione dell'Assesseur Charles Teresa, fuori
microfono)
... oui, je sais...
(nuova interruzione di alcuni Consiglieri, fuori
microfono)
Presidente - Lasciamo parlare la Consigliera Squarzino
Secondina. Illustri l'interpellanza. Grazie.
Squarzino (Arc-VA) - ... meno male che ci sono gli uomini che
insegnano alle donne come bisogna comportarsi, vi ringraziamo,
perché noi non lo sapevamo...
Dicevo, l'argomento che vogliamo affrontare con questa
interpellanza riguarda l'applicazione nel concreto dei principi
della legge n. 18 con cui il Consiglio regionale ha recepito novità
e ha in qualche modo corretto alcuni limiti della "riforma Moratti"
individuando le caratteristiche della scuola valdostana che vanno
mantenute. L'articolo 5 era molto chiaro, per offrire la
possibilità alla scuola valdostana di mantenere le proprie
specificità diceva...
Presidente - Colleghi, un po' di silenzio per cortesia!
Squarzino (Arc-VA) - ... la finalità... di questa legge è quella
di garantire non solo gli attuali livelli dell'offerta formativa,
ma anche di innalzarli, quasi a voler dire: "noi non vogliamo
fermarci ai livelli indicati dalla "riforma Moratti" ma, proprio
per la nostra specificità, per la storia della nostra scuola,
intendiamo lavorare affinché siano innalzati i livelli dell'offerta
formativa..." - e, per poter far questo, chiaramente vanno date
risorse a livello di organico e a livello economico-finanziario -
"... e vanno indicati anche una serie di settori della scuola da
"presiedere" in qualche modo", nel senso che tale scuola, per
riuscire a garantire buoni livelli formativi, deve poter mantenere
sia la possibilità per i docenti di essere contemporaneamente
presenti nella stessa classe proprio per offrire un servizio più
efficace agli alunni, sia la possibilità di insegnare la lingua
inglese fin dalla scuola primaria, sia la possibilità di
intervenire per coprire supplenze brevi nella scuola dell'infanzia
e primo ciclo di istruzione, sia la possibilità di realizzare
particolari progetti di innovazione, sia la possibilità di
mantenere il funzionamento delle scuole nei Comuni di montagna, e
ancora la possibilità di favorire l'integrazione degli alunni
diversamente abili e degli stranieri. Oltre a questo, vi sono le
caratteristiche tipiche che sono il bilinguismo, il plurilinguismo,
eccetera.
Nel momento in cui si arriva alla prima traduzione concreta di
questi orientamenti assistiamo - non so se qualcosa è cambiato
rispetto alla proposta che è stata illustrata in V Commissione -
alla proposta di concentrare le risorse sia a livello finanziario,
sia di organico prevalentemente nella scuola primaria, in
particolare nella scuola elementare. Chiediamo perché si sia fatta
tale scelta politica, perché si sia interpretato in questo modo
l'articolo 5 della legge, se tale scelta politica sia stata
concordata, non dico se si siano informate le organizzazioni
sindacali, ma se sia stata concordata con i sindacati della scuola.
Ancora: se è una scelta politica che le scuole conoscono - e,
quando parlo di "scuole", parlo di dirigenti, di insegnanti, di
consigli di istituto, di rappresentanze unitarie nelle scuole - e
se tutte queste varie categorie di soggetti che hanno interesse
alla scuola sono stati auditi e se hanno presentato delle
osservazioni. Ancora: se sono emerse delle osservazioni critiche
che l'Amministrazione intende prendere in esame e sulla base di
queste rivedere eventualmente quella prima proposta di criteri che
era stata illustrata in V Commissione.
Presidente - La parola all'Assessore all'istruzione e cultura,
Charles Teresa.
Charles (UV) - En réponse à la première question, je précise que
l'Administration est disposée à assigner des ressources
professionnelles additionnelles pour le rehaussement - vous l'avez
déjà dit - et l'élargissement de l'offre de formation à l'école
primaire, en particulier - un pas à la fois - pour affronter les
nouveautés les plus importantes prévues par la loi, comme le temps
de la cantine et la couverture des remplacements brefs, les
suppléances brèves (celles qui ne durent pas plus de 5 jours).
Cette première assignation additionnelle sera d'ailleurs suivie par
la révision des critères de répartition du personnel pour l'école
maternelle et secondaire de premier degré et pour ce dernier
segment il faudra vérifier la possibilité d'introduire le personnel
de fonction.
La proposition de l'Administration est le fruit d'une analyse
minutieuse et d'une évaluation des autres aspects de la loi
régionale n° 18/2005 tels que: la contemporanéité des enseignants:
institution dont la valeur doit être confirmée en garantissant,
dans les lignes générales, les niveaux actuels de temps;
l'enseignement de la langue anglaise à l'école primaire: il est
amplement répandu dans les classes à l'exception de quelques
classes de IIIe, dont l'enseignement arrive à 89%, et en IVe classe
de l'école primaire, où l'enseignement arrive à 95%, cet
enseignement est donné par des enseignants de l'école primaire et
secondaire de premier degré et seulement dans 15% des cas par des
experts; la réalisation de projets particuliers d'innovation, dont
la complexité peut prévoir que l'on trouve des financements au-delà
de la loi régionale n° 18/2005; l'intégration des élèves porteurs
de handicap: les modalités d'assignation du personnel et les
paramètres de calcul en relation aussi avec la définition des
profils professionnels des auxiliaires de vie scolaire, qui sont en
phase de concertation de la part des structures compétentes - et à
ce propos j'avais répondu je crois le dernier Conseil -;
l'intégration des élèves immigrés: les ressources nécessaires sont
prévues dans le domaine de la contemporanéité et, seulement si cela
est nécessaire, est prévue la collaboration des médiateurs
culturels dont la rémunération est prise dans les fonds que chaque
institution scolaire a à sa disposition.
En réponse à la deuxième question: "si cette décision a été
prise en accord, et quand, avec les organisations syndicales", je
précise que la proposition de l'Administration est au centre de la
confrontation avec les organisations syndicales depuis le mois de
novembre dernier. Les négociations sont actuellement ouvertes. Les
syndicats ont fait parvenir des différents documents de réflexion
et des propositions qui sont opportunément examinés par les
bureaux.
En réponse à la troisième question: "si les écoles ont été
informées de ce choix", je vous informe qu'à travers une Conférence
de service qui a eu lieu au mois de décembre dernier, les
dirigeants scolaires des institutions qui ont dans leur sein une
école maternelle, primaire et secondaire de premier cycle ont été
mis au courant des intentions de l'Administration. Ils ont été
aussi invités à formuler leurs observations et leurs réflexions sur
quelques-unes des simulations élaborées par les bureaux. Toutes les
observations ont été à ce propos recueillies et elles font l'objet
d'une étude et d'un temps de réflexion de la part des bureaux
compétents.
En réponse à la quatrième question, de revoir les critères, je
vous informe que les négociations pour la définition de nouveaux
critères pour la répartition et l'assignation du personnel pour
l'année scolaire 2006-2007 ne concerne, pour le moment, que les
écoles primaires.
Si dà atto che dalle ore 12,40 riassume la Presidenza il
Presidente Perron.
Presidente - La parola alla Consigliera Squarzino Secondina.
Squarzino (Arc-VA) - Mi spiace, Assessore, ma non posso che
dirmi non soddisfatta della sua risposta e le spiego perché. Lei
per rispondermi, mi ha riletto in francese il documento che era
stato presentato in V Commissione da lei e dalla Sovrintendente.
Partivo da questo documento per porre alcune domande relativamente
alle scelte presenti nello stesso... ma questo non è avvenuto... La
domanda principale era: come mai, quale scelta politica, oppure
quale scelta tecnica, se preferisce, quale scelta di opportunità,
in base a quali criteri... si é proceduto a limitare gli interventi
ad un solo ordine di scuola, come formulato nella prima domanda, in
cui si chiede perché si è scelto di
"sostenere l'innalzamento
dei livelli dell'offerta formativa soprattutto per la scuola
primaria"
. Lei, concludendo la sua esposizione, mi ha ribadito
che quest'anno le risorse sono per la scuola elementare, ma perché,
come mai? Non è cioè emerso niente. Poteva essere qualunque
criterio, speravo che vi fosse dietro una programmazione e si
dicesse: "quest'anno mettiamo questi soldi per la scuola
elementare, il prossimo anno ne mettiamo altrettanti..." - perché
sono sempre quelli, mi sembra 1,4 milioni di euro - "... o una
parte equivalente per la scuola materna e l'anno successivo
aggiungiamo le risorse della scuola elementare, più quelle per la
scuola materna, più le risorse per la scuola media". Almeno un
minimo di programmazione, che si sappia dove si vuole andare! Ma
lei mi dice: "abbiamo deciso così". In base a cosa? Questo lei non
lo ha detto, come non lo è stato detto in Commissione dalla
Sovrintendente. Mi sembrava di aver capito che si dicesse: "abbiamo
1,38 milioni di euro messi in finanziaria per la "riforma Moratti",
questo ci consente nel 2006 di pagare circa 35 docenti, quindi dove
mettiamo i docenti? Li mettiamo nella scuola elementare che ne ha
più bisogno, per la mensa e per le supplenze brevi", ma questo non
è un ragionamento politico, è un ragionamento ragionieristico! Con
quali prospettive di cambiamento negli altri ordini di scuola?
Nessuno! Mi sembra che questo sia un modo, non so come definirlo...
un modo per trattare le questioni della scuola come vengono, a
casaccio, la prima proposta che viene la si fa, ma qui non c'è una
programmazione nel tempo! Ripeto, rileggo quanto indicato
nell'articolo 5 e ricordato da lei quali sono gli elementi di
novità per le quali dovrebbero essere stanziate adeguate risorse.
Per gli alunni stranieri, lei dice che le risorse sono della
scuola, ma intanto non ci sono; poi, se vogliamo innalzare i
livelli, devo mettere risorse in termini di personale, non dire che
ogni scuola ci deve pensare con risorse proprie, perché allora non
c'era bisogno dell'articolo 5 della legge n. 18. La scuola
elementare, sì, questa è l'unica cosa positiva che vedo e
condivido, cioè il fatto che il calcolo dei docenti viene fatto non
più su un rapporto docente-classi, ma docente-alunni, perché questo
consente una maggiore flessibilità nel calcolo dei docenti e
consente di aumentare il numero dei docenti rapportandoli poi alle
classi effettive. Questo risponderebbe all'esigenza di mantenere
docenti nelle scuole di montagna, e questo va bene. Sarebbe
interessante - ma non ho capito se lo si vuole fare - applicare lo
stesso criterio anche nella scuola materna e nella scuola
elementare, allora sì che si danno strumenti di professionalità
alle scuole! Ancora: sempre l'articolo 5 dice che l'innalzamento
dell'offerta formativa deve riguardare l'integrazione degli alunni
diversamente abili, qui c'è la proposta di mettere alcuni docenti
di sostegno, ma anche qui solo in un ordine di scuola e negli altri
ordini di scuola come, in che modo?
Lei poi ha aggiunto due cose, senza dare nessuna tempistica; è
vero, non ho chiesto quando si giungerà ad avere un progetto
definitivo, ma mi sembrava implicito. Lei nella sua risposta dice
che si tratta di verificare la possibilità di un organico
funzionale. Certo, è una proposta interessante, ma quando si
intende fare questo? Quest'anno, il prossimo, fra 4 anni? O ci si
pone un obiettivo con un limite, altrimenti sono parole che non
hanno nessun riscontro nella realtà. Dice che il gruppo di lavoro
sta approfondendo le varie proposte, ma entro quando si trova una
risposta? Ricordo che ci sono le osservazioni dei sindacati che
sono abbastanza chiare su alcuni punti; forse ciascuna accentua un
elemento piuttosto che l'altro, ma ci sono alcuni punti su cui
tutti sono d'accordo. Tutti concordano nel chiedersi perché solo la
scuola elementare è oggetto di attenzione. E a questo non è stato
risposto né a noi, né ai sindacati; secondo, ancora tutti dicono
che le risorse messe non sono sufficienti, occorrono altre risorse,
ma quando noi qui, nel momento in cui si parlava della "riforma
Moratti" o del bilancio, dicevamo: "non ci sono risorse per la
scuola, come si fa a fare una riforma della scuola a costo
zero"...
(interruzione dell'Assessore Charles Teresa, fuori
microfono)
... bon, ce n'est pas à coût zéro, mais c'est un coût qui ne
peut pas garantir le niveau de l'instruction, Madame, c'est ainsi!
Rispetto all'integrazione degli alunni diversamente abili, manca un
progetto complessivo, lo abbiamo detto tante volte, lo hanno detto
gli stessi sindacati, non si può andare lì a "coprire un buco"
senza un progetto complessivo. Siamo molto preoccupati perché ci
sembra che, dopo le parole così importanti che sono state messe
nella legge n. 18, laddove si affermava con forza l'innalzamento e
l'ampliamento dell'offerta formativa, per l'anno scolastico
2006-2007 questo articolo 5 non sarà applicato o, se sarà
applicato, lo sarà in misura minima, settoriale e senza motivazioni
e senza programmazione su dove l'intera scuola vuole arrivare.
Président - Il me paraît judicieux - il manque 7 minutes à 13
heures - suspendre ici avec l'examen des points à l'ordre du jour.
Nous reprendrons le Conseil à 15 heures 30 avec la tractation de
l'objet n° 24bis.
La séance est levée.
---
La séance se termine à 12 heures 54.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK