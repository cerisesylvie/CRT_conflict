Consiglio Regionale della Valle d'Aosta - Oggetto del Consiglio n. 1774 del 4 maggio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1774 del 4 maggio 2011 - Resoconto
OGGETTO N. 1774/XIII - Interpellanza: "Motivazione
dell'inserimento di alcuni siti di interesse regionale nella
black-list del sistema informativo regionale".
Interpellanza
Appreso che il blog Patuasia News è stato inserito nella
black-list del sistema informativo regionale e dunque, diversamente
da molti altri siti e blog di informazione e satira ecc., non è più
accessibile dagli utilizzatori del sistema informativo
regionale;
i sottoscritti Consiglieri regionali
Interpellano
la Giunta
regionale per sapere:
1) se quanto riportato in premessa corrisponde al
vero;
2) se sì, quali ragioni hanno portato all'inserimento del
sopracitato blog nella black-list della Regione;
3) quali sono i criteri adottati dal sistema informativo
regionale nell'eseguire tali provvedimenti censori;
4) quali altri siti e blog di interesse regionale sono stati
inseriti nella sopracitata lista.
F.to: Bertin - Giuseppe Cerise
Président
- La parole au Conseiller Bertin.
Bertin (ALPE)
- Grazie Presidente.
Illustrare questa interpellanza da un certo punto di vista è
superfluo, visto che in questi giorni ha fatto oggetto di un
interesse generalizzato sia sulla stampa e soprattutto sui siti Web
della Regione e non solo suscitando devo dire un certo scalpore,
brevemente pertanto ritracciamo in modo schematico gli avvenimenti.
All'incirca dieci giorni fa il sito
Patuasia News
è stato
inserito nella
black-list
del sistema informativo regionale
- una
black-list
che personalmente non conoscevo e di cui
abbiamo appreso tutti l'esistenza anche grazie a questa notizia che
ha creato, ripeto, un certo scalpore - diversamente da molti altri
siti e
blog
che ancora oggi sono utilizzabili da tutti e
anche dai dipendenti dell'Amministrazione regionale. Il sito in
questione, che è uno fra i più conosciuti e cliccati
blog
valdostani, è in attività da diversi anni e si è caratterizzato per
fornire commenti, critiche, informazioni sulle varie vicende
riguardanti la Valle d'Aosta. Caratteristica principale di questo
sito è quella di essere un po' irriverente verso tutti, non solo
verso l'opposizione o la maggioranza, ma in generale, bisogna dire
che rispetta una certa
par condicio
anche in questo e
potrebbe essere preso ad esempio da certi uffici stampa, che non
sempre la rispettano. Al di là di questo, il sito è stato inserito
in questa
black-list
, impedendo l'utilizzo e la visione da
parte dei dipendenti regionali; è ovvio il fatto che un dipendente
regionale è pagato per lavorare e non navigare su internet a
visitare siti Web, questo mi sembra ovvio, ma è grave questo
messaggio che è stato dato di tale
black-list
, perché, se si
vuole, nelle pause diventa difficile impedire alle persone di
leggere un giornale, o di bere un caffè. O mettiamo su un sistema
di controllo totale sui dipendenti, altrimenti non capisco
francamente questo accanimento verso in particolar modo tale sito,
o perlomeno lo capisco, ma diventa un segnale negativo verso quei
pochi siti Web liberi anche un po' irriverenti.
Abbiamo presentato questa interpellanza per sapere se era vera
la notizia, perché riteniamo grave tale fatto, le ragioni che hanno
portato ad inserire questo e non altri
blog
in tale lista,
quali altri siti e
blog
di interesse regionale sono stati
inseriti in questa lista e quali criteri si adottano per eseguire
tali provvedimenti censori. Grazie.
Président
- La parole au Président de la Région,
Rollandin.
Rollandin (UV)
- Grazie Presidente.
Ringrazio il collega Bertin che mi dà l'opportunità di tornare
su un argomento che ha fatto rumore, molto rumore per nulla, perché
il discorso della
black-list
di cui si parla è solo un
sistema di ricognizione interno, in quanto quello che è scritto è
"accesso non consentito", non c'è nessuna
black-list
. Questo
è un sistema di catalogazione interno, che sicuramente è comparso,
ma si riferisce ad un'organizzazione del DIT.
Per quanto riguarda la prima e l'ultima domanda, dalla scorsa
settimana non è consentito dalle postazioni lavorative - sottolineo
"dalle postazioni lavorative" - facenti parte del sistema
informatico dell'Amministrazione regionale l'accesso non solo al
blog Patuasia News
, ma in linea generale ai
blog
regionali o nazionali; in ciò non vi è nessun intento censorio, né
vi è stato l'oscuramento di alcun sito, né tanto meno esistono
delle
black-list
. I siti sono perfettamente visibili,
nessuno ha oscurato nulla, basta che uno utilizzi o i mezzi a sua
disposizione...non quelli lavorativi e non nei momenti in cui si è,
come ricordava il collega, al lavoro, dove di fatto questo è il
comportamento che deve essere tenuto. Per venire alle ragioni e ai
criteri di tale iniziativa, si stanno progressivamente mettendo in
atto le misure necessarie per assicurare il rispetto delle regole
stabilite per il corretto utilizzo dalle postazioni di lavoro degli
strumenti informatici e telematici messi a disposizione
dall'Amministrazione regionale. Va riscontrato infatti che le
postazioni informatiche, le reti internet e la posta elettronica
dell'Amministrazione regionale sono strumenti di lavoro, il cui
utilizzo deve avere la finalità di agevolare lo svolgimento
dell'attività lavorativa e l'adempimento dei compiti istituzionali
della Regione. In particolare la rete internet è uno strumento
importante per finalità di documentazione, ricerca e studio
correlate all'attività lavorativa ed è per questo che è disponibile
per tutti i dipendenti. Sappiamo peraltro quali sono le
potenzialità e i rischi e le tentazioni in particolare di internet
e, proprio per evitare l'uso distorto di questo strumento, sono
state adottate delle regole per il corretto utilizzo degli
strumenti informatici da parte del personale regionale. Il
riferimento è la delibera n. 1246/2010 con cui è stato approvato il
verbale di concertazione sottoscritto con le organizzazioni
sindacali il 28 aprile 2010, che ha definito il disciplinare
recante le corrette modalità di utilizzo degli strumenti
informatici, della posta elettronica, della rete internet e delle
apparecchiature telefoniche, nonché le modalità con cui la Regione
può effettuare i relativi controlli. I verbali di concertazione e
il disciplinare sono stati portati a conoscenza di tutti i
dipendenti regionali con la circolare n. 29/2010. In applicazione
di queste regole, nelle quali si dice esplicitamente - ne darò
copia al collega se ritiene - qual è l'uso di questi mezzi e le
finalità...questo è il verbale firmato con i sindacati...in
applicazione di queste regole, che sono conformi a quanto previsto
dalle linee guida emanate in materia dal Garante per la protezione
dei dati personale, la Regione sta progressivamente implementando
un sistema di filtri che impedisce l'accesso a siti non pertinenti
con l'attività lavorativa, semplicemente quindi come adeguamento ad
una normativa nazionale recepita anche a livello regionale con un
accordo con i sindacati. Ad esempio, non è consentito scaricare e
installare
software
e scambiare materiale protetto dalla
normativa in materia di diritto d'autore, così come è impedito
l'accesso attraverso la rete internet dell'Amministrazione a siti
ludici, pornografici, o di altra natura non pertinente con
l'attività lavorativa, ivi compresi i cosiddetti "
social
network
" e i
blog
. E ciò non solo per tutelare
l'Amministrazione, ma anche nell'ottica preventiva di non dover
attuare controlli successivi sui dipendenti che, in caso di
utilizzo non corretto di questi strumenti, potrebbero portare
all'apertura di procedimenti disciplinari spiacevoli sia per
l'Amministrazione, sia per i dipendenti stessi. Spero di aver
chiarito che non c'è nessuna
black-list
, ma è l'attuazione
di quanto prevede il regolamento concertato con i sindacati.
Président
- La parole au Conseiller Bertin.
Bertin (ALPE)
- Devo dire che il Presidente non ha
chiarito molto, non si è capito molto al di là delle disquisizioni
sulla
black-list
o non
black-list
e, al di là del
nome, non cambia il fatto che questo
blog
non è accessibile.
Non capisco questa distinzione fra sito e
blog
, per cui i
siti sono tutti accessibili e i
blog
no, che mi ha fatto in
premessa, è una domanda alla quale non ha risposto; che differenza
c'è tra un sito e un
blog
? Non c'è nessuna differenza. Se
lei va su
La Stampa
, ha un sacco di
blog
, c'è
l'articolo giornaliero di Gramellini, è un
blog
...
La
Stampa
è stata bloccata...non credo che
l'
homepage
de
La Stampa
sia stato bloccato. Mi sembra
francamente un modo di intervenire piuttosto improvvisato e che,
oltre che produrre molta pubblicità al sito in questione, che ha
avuto picchi di visite in questi giorni, dà un messaggio - me lo
lasci dire -, oltre che di una certa stupidità, anche di un modo di
intervenire su queste cose da altri tempi. Fra l'altro, molti altri
siti o
blog
continuano ad essere accessibili, cito quello di
Caveri, Tibaldi, Zucchi, eccetera, non so perché questi sì e altri
no; questa, fra l'altro, era una domanda alla quale non ha
risposto. In generale credo sia stata una vicenda gestita male e
alla fine l'unico risultato è quello di dare un messaggio
estremamente sgradevole rispetto ad un sito soltanto e non rispetto
ad un sistema. È ovvio che al lavoro bisogna lavorare, ma i criteri
dovrebbero essere oggettivi per tutti e non fatti in questo modo!
Mi dichiaro estremamente insoddisfatto dalla risposta che conferma
certe considerazioni che si fanno sui siti su questo intervento...
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK