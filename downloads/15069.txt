Consiglio Regionale della Valle d'Aosta - Oggetto del Consiglio n. 1552 del 27 settembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Protezione civile
Precedente
Successivo
Resoconto integrale del dibattito dell'aula
Oggetto del Consiglio n. 1552 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1552/X Approvazione di un intervento della Regione
autonoma Valle d'Aosta in favore del Comune di Clavesana (CN),
colpito dall'alluvione del 5 e 6 novembre 1994. Liquidazione della
somma di lire 118.000.000. Revoca della deliberazione di Giunta n.
8873 dell'11 novembre 1994. Impegno di spesa.
Deliberazione Il Consiglio
Richiamata la deliberazione di Giunta n. 8873 in data 11
novembre 1994, assunta in via d'urgenza e ratificata dal Consiglio
regionale con atto 1044/X del 13 dicembre 1994, con la quale veniva
formalizzato l'intervento di solidarietà della Regione Valle
d'Aosta in favore delle popolazioni della Regione Piemonte colpite
dall'alluvione dei 5 e 6 novembre 1994.
Ricordato che la suddetta iniziativa si concretizzava nello
stanziamento della somma di lire 100.000.000, quale contributo
nelle spese per gli interventi di prima assistenza, da definirsi a
cura dell'apposito centro operativo istituito presso l'Ufficio
regionale della Protezione Civile in accordo con i rappresentanti
delle Comunità locali delle zone interessate.
Considerato che i fondi suddetti non sono stati successivamente
erogati in quanto i primi interventi sono stati assicurati dalle
locali Prefetture attraverso fondi all'uopo stanziati.
Rilevato che nel frattempo l'Amministrazione regionale ha
individuato, quale destinatario degli interventi di solidarietà
della Comunità Valdostana nei confronti della Regione Piemonte, il
Comune di Clavesana, in Provincia di Cuneo, risultante tra i Comuni
maggiormente colpiti dall'alluvione ed avente numerose affinità con
la realtà della Valle d'Aosta.
Ricordato che l'apposito Comitato "Pro-Clavesana", costituito
con deliberazione della Giunta regionale n. 2201 nel 17 marzo 1995,
a seguito di sopralluoghi e contatti avuti con le autorità dello
stesso Comune di Clavesana, ha individuato un intervento da
sostenere finanziariamente, consistente nell'acquisto di un'area su
cui ricostruire sei abitazioni distrutte dall'alluvione.
Ritenuto pertanto di destinare alla suddetta iniziativa una
somma pari a quella inizialmente stanziata, per un importo di Lire
100.000.000= cui si dovrà aggiungere la somma di Lire 18.000.000=
che la Regione si è impegnata a stanziare nell'ambito
dell'operazione raccolta fondi promossa tra i dipendenti regionali
e che corrisponde, tenuto conto dell'arrotondamento per difetto, a
quella versata dagli stessi dipendenti regionali, ammontante a Lire
18.067.810=.
Ritenuto altresì opportuno revocare la deliberazione di Giunta
n. 8873 dell'11 novembre 1994, ratificata dai Consiglio regionale
con atto n. 1044/X del 13 dicembre '94.
Visto il parere favorevole rilasciato dai Capo di Gabinetto, ai
sensi del combinato disposto dell'articolo 72 della legge regionale
n. 3/1956 e successive modificazioni, e dell'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione;
Delibera
1) di revocare, per i motivi di cui in premessa, la
deliberazione di Giunta n. 8873 dell'11 novembre 1994, ratificata
con atto del Consiglio regionale 1044/X del 13 dicembre 1994;
2) di approvare l'intervento della Regione Autonoma Valle
d'Aosta nei confronti del Comune di Clavesana (CN) attraverso lo
stanziamento della somma di Lire 118.000.000=
(centodiciottomilioni), da destinare all'acquisto di un'area dove
saranno ricostruite sei abitazioni distrutte dall'alluvione;
3) di approvare e di impegnare la spesa di Lire 118.000.000=
(centodiciottomilioni), con imputazione della spesa sul Capitolo
61160 ("Contributi, sovvenzioni e sussidi ad Enti, istituzioni e
Fondazioni assistenziali") del bilancio di previsione della Regione
per l'anno 1995, che presenta la necessaria disponibilità;
4) di disporre che la somma suddetta venga liquidata ai sensi
dell'articolo 58 della legge regionale 27 dicembre 1989, n. 90, e
secondo le modalità da definirsi a cura del Comitato
"Pro-Clavesana" in accordo con le autorità di Clavesana;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK