Consiglio Regionale della Valle d'Aosta - Oggetto del Consiglio n. 2395 del 5 febbraio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 2395 del 5 febbraio 1997 - Resoconto
SEDUTA POMERIDIANA DEL 5 FEBBRAIO 1997
OGGETTO N. 2395/X Nomina dei rappresentanti della Regione in
seno al Consiglio di amministrazione della Società Italiana Traforo
Gran San Bernardo S.p.A. - S.I.T.R.A.S.B..
Président On reprend les travaux en examinant le point n° 15 à
l'ordre du jour.
Avant de donner la parole au Conseiller Perron, je dois vous
informer que dans ces jours derniers est parvenue une lettre,
signée par les trois Syndics des Communes de Saint-Rhémy en Bosses,
Saint-Oyen, Etroubles et par le Président de la Communauté de
montagne du Grand Combin, ayant comme objet la nomination du
Conseil d'Administration dans la S.I.T.R.A.S.B. Je donne lecture de
la lettre:
"I sottoscritti Sindaci dei Comuni di Saint-Rhémy en Bosses,
Saint-Oyen, Etroubles e il Presidente della Comunità montana del
Grand Combin, in rappresentanza delle proprie amministrazioni,
segnalano con la presente l'importanza che riveste il Traforo del
Gran San Bernardo per le Comunità della vallata. Il Traforo sta
svolgendo sempre più un ruolo trainante nell'economia della
vallata, nei programmi e nelle aspettative delle comunità locali.
Questo ruolo nei prossimi anni assumerà un'importanza ancora più
rilevante. Per questa ragione, tenuto conto del fatto che alla
scadenza dell'ultimo mandato per un deprecabile errore non sono
state presentate candidature di rappresentanti della zona, i
sottoscritti chiedono che le Signorie Vostre verifichino
l'opportunità di permettere a dei rappresentanti della Comunità la
partecipazione nel Consiglio di Amministrazione della
S.I.T.R.A.S.B. Fiduciosi che a questa richiesta venga data la
giusta importanza, anticipatamente ringraziano e con l'occasione
porgono cordiali saluti."
Saint-Rhémy en Bosses, 27 gennaio 1997.
Président La parole au Conseiller Perron.
Perron (UV) Je propose à l'attention de cette Assemblée, pour ce
qui est du Conseil d'administration de la S.I.T.R.A.S.B., les
messieurs Accornero Alessandro, Charbonnier Paolo, D'Argenio
Giovanni, Vietti Paolo. Au-delà d'éviter d'incompréhensions avec
Monsieur Marguerettaz, je rappelle qu'un membre est de droit de la
minorité.
Président La parole au Conseiller Collé.
Collé (PpVA) Come avevo annunciato stamattina, ritengo giusto e
doveroso fare alcune considerazioni su quello che è stato un tema
dibattuto più volte non solo all'interno della Conferenza dei
Capigruppo. In quest'occasione mi preme ricordare alcuni passaggi
che reputo fondamentali per la storia del Traforo del Gran San
Bernardo, così come della vita stessa dell'alta valle del Gran San
Bernardo.
Dobbiamo ricordare che la maggioranza azionaria del Traforo,
dalla data di apertura fino al 1986, è appartenuta alla FIAT e
all'interno di quest'aula per tantissimo tempo si è discusso
dell'opportunità o meno di acquistare le azioni necessarie per
avere la maggioranza all'interno di questa società.
Tutto questo era dovuto ad una necessità impellente per quelle
che erano le esigenze di quella Comunità che il Consiglio regionale
di allora ha recepito. Nel 1986 la Regione Valle d'Aosta ha deciso
di acquistare le azioni di proprietà della FIAT.
Tutto questo andava in un'ottica ben precisa: quella di ridare
ad una comunità una parte di territorio. Quindi, questo è stato un
aspetto importante che al Consiglio dell'epoca va riconosciuto.
Va ricordato che il Traforo del Gran San Bernardo non è solo
un'arteria di comunicazione internazionale, bensì ricopre un ruolo
importante per quanto concerne l'economia della Valle. Credo che
questo, in questi ultimi anni (dal 1986 ad oggi), si possa
affermare con tranquillità perché sono stati fatti dei passi avanti
nei confronti di quella che è la popolazione residente, sono stati
portati avanti degli scambi culturali e questo va un po'
all'insegna di quanto viene detto ripetutamente in questo Consiglio
sui molteplici aspetti di vicinanza e di comunanza che ci
dovrebbero legare con gli amici del Vallese, così come con gli
amici dell'Alta Savoia.
Già allora, di conseguenza a questo acquisto effettuato dalla
Regione, le persone designate dal Consiglio a fare parte del
Consiglio di amministrazione, facevano parte di quel territorio, ne
conoscevano la realtà e avevano ben presente quella che era la
situazione.
Ricordo che quando c'è stato il Consiglio di amministrazione
della FIAT (fino al 1986), i problemi non sono stati pochi. A
livello politico venivano nominate a Torino 7-8 persone, forse
anche di più perché il Consiglio era composto da 15 membri, che
venivano a Saint-Rhémy en Bosses per fare una passeggiata mensile o
bimensile. Oltre a questo si aveva ben poco perché le decisioni
venivano prese a Torino quindi, è stato fatto un grosso passo
avanti.
Oggi ci troviamo di fronte ad una spiacevole situazione.
Riconoscendo che da parte di qualcuno c'è stato un errore
deprecabile, così come risulta dalla lettera scritta dai tre
Sindaci e dal Presidente della Comunità montana, il Consiglio
regionale oggi si trova di fronte a due possibilità: procedere alla
nomina del nuovo Consiglio di amministrazione tenendo conto del
bando scaduto nell'estate scorsa (la possibilità che la maggioranza
sembra indicare) o riaprire i termini.
Stamani il Consigliere Aloisi ha detto che si devono rispettare
le norme e il Consigliere Parisi ha sostenuto che non ci sono altre
possibilità. Credo che dobbiamo sgombrare il campo da qualsiasi
equivoco perché, se è giusto che qui dentro ognuno si prenda le
proprie responsabilità, è anche giusto che ci diciamo le cose come
stanno fino in fondo e che ci diciamo che da un punto di vista
tecnico è possibile riaprire i termini.
È bene che tutti sappiamo questo poi, se le scelte politiche,
così come ha detto oggi l'Assessore Riccarand, sono diverse, noi ne
prendiamo atto, ma si tratta di scelte politiche e di null'altro.
Non mi pare giusto attaccarci, così come è stato fatto nelle
riunioni che si sono succedute in questi mesi, a cavilli
burocratici o a cose di questo genere perché non sarebbe corretto.
Credo che in quest'aula ciascuna forza politica debba avere il
coraggio di esprimere la propria idea, il proprio indirizzo
rispetto a questa situazione.
È stato detto che nei confronti di quest'ipotesi ci poteva
essere il ricorso, che il Consiglio regionale avrebbe fatto una
magra figura, che i mesi necessari per arrivare ad un nuovo
Consiglio di amministrazione sono troppi (da ora fino al mese di
giugno-luglio) e che in quarant'anni di autonomia tutto questo non
è mai successo. Mi permetto di rispondere o perlomeno di dare le
risposte che ritengo essere plausibili.
Per quanto riguarda la figura, per tanto tempo tutte le forze
politiche, per quanto concerne i vari aspetti, hanno più volte
parlato di territorio sostenendo che il medesimo deve essere
attore, partecipe. Ci troviamo di fronte a questa situazione per un
errore, lo riconosco io e lo riconoscono coloro che avrebbero
dovuto fare domanda; noi ci nascondiamo dietro un qualcosa per non
voler fare questa brutta figura.
Credo che non si tratti di brutta figura, ma che chi è investito
di una carica politica, debba avere anche la capacità di prendersi
delle responsabilità. Non sto dicendo queste cose - come qualcuno
pensa - per fare campagna elettorale o cose di questo tipo, si
tratta di un discorso in cui credo profondamente. Per quanto
riguarda le società che vedono la partecipazione azionaria della
Regione, credo sia giusto che coloro che vivono quella realtà, ne
facciano parte.
Per quanto riguarda i ricorsi, tutto è possibile; è vero che ce
lo siamo detti in questo periodo, ma vorrei ricordare oggi
l'esempio più classico che tutti abbiamo a mente, quello della Casa
da gioco di Saint-Vincent. Ritengo che questa maggioranza non abbia
avuto paura dei ricorsi, ce ne sono stati e ce ne saranno ancora.
Si va avanti perché c'è la volontà politica di fare così quindi,
anche sull'argomento in questione evitiamo di dire che c'è la
preoccupazione di avere il ricorso.
Si è detto che non è mai successo. È vero, in questo caso non è
mai accaduto. Dobbiamo anche ricordare che questa legge non è
troppo vecchia, ha quattro-cinque anni di vita, ma è "nata" male,
come tutti abbiamo riconosciuto, e ha bisogno di correttivi tant'è
vero che il prossimo Consiglio regionale andrà ad azzerarla e a
"riportarne" una nuova. Questo è un motivo in più perchè questa è
l'ultima volta in cui il Consiglio regionale tratta queste nomine
pertanto, anche su questo mi pare che le motivazioni siano
abbastanza deboli.
Intendo presentare una risoluzione e chiedere al Consiglio
regionale di votarla perché, nonostante quanto ci siamo detti fino
ad oggi, mi auguro che ci sia un'ulteriore riflessione di fronte a
questa situazione spiacevole.
Ribadisco ancora una volta che siamo di fronte ad una scelta
politica. Credo che, qualora venga perseguito l'indirizzo che la
maggioranza si è data questa mattina, ancora una volta questa
Comunità, che da un po' di tempo con notevoli sacrifici cerca di
risorgere, sebbene per un aspetto diverso da altri, sarà
penalizzata.
Do lettura della risoluzione che poi presenterò al Presidente
del Consiglio:
Risoluzione
Il Consiglio regionale
Vista la proposta di designazione dei Rappresentanti della
Regione in seno al Consiglio di Amministrazione della Società
Italiana Traforo Gran San Bernardo;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 34 del 30 luglio 1996 dell'elenco delle nomine in scadenza nel
2° semestre dell'anno 1996, nella riunione del 28 novembre 1996, si
è espressa sulle candidature;
Preso atto della lettera inviata al Presidente del Consiglio e
al Presidente della Giunta regionale da parte dei Sindaci dei
Comuni dell'alta Valle del Gran San Bernardo in data 27 gennaio
1997 con la quale si reclamava la motivata necessità di avere
all'interno del Consiglio di Amministrazione della S.I.T.R.A.S.B.
almeno un rappresentante delle Comunità della Valle del Gran San
Bernardo;
Ritenuto di dover procedere alla nomina di persone eventualmente
diverse da quelle la cui candidatura è stata sottoposta al parere
della Commissione;
Decide
di rinviare la designazione di cui all'oggetto onde consentire,
ai sensi dell'articolo 7, comma 5 della legge regionale 21 marzo
1991, n. 12, la riapertura della procedura prevista dagli articoli
5 e 6 della legge stessa.
F.to: Collé - Viérin M. - Marguerettaz
Presidente Ha chiesto la parola il Consigliere Mostacchi.
Mostacchi (UV) Non entro nel merito della risoluzione. Ho
sentito l'intervento che l'Assessore Riccarand ha effettuato
stamattina e quello di poco fa del Consigliere Collé, molto
enfatizzato. Ho la chiara dimostrazione che ha ragione l'avvocato
che mi ha detto: " Di fronte alla legge ci sono due modi di
comportarsi: per i nemici si applica, per gli amici si
interpreta".
Presidente Ha chiesto la parola il Vicepresidente Aloisi.
Aloisi (RV) Richiamando il concetto testé espresso dal
Consigliere Mostacchi, resto sempre fedele al principio sacrosanto
che la legge si applica.
Presidente Ha chiesto la parola il Consigliere Tibaldi.
Tibaldi (Ind) Anch'io sono stato colpito dal discorso commovente
del Consigliere Ivo Collé che ha ripercorso l'importanza della
rappresentanza locale o delle rappresentanze locali in seno a
quest'organismo. Voglio solo dire alcune cose. È vero che, se
vogliamo ragionare in termini di federalismo e di rispetto delle
collettività locali, bisogna tenere in alta considerazione quelle
che sono le rappresentanze indicate nelle singole persone di questi
enti locali però, è altrettanto vero che - siccome in questa
risoluzione (penso che siano dati ottenuti ufficialmente dagli
organi competenti) c'è scritto che le nomine sono state pubblicate
sul Bollettino ufficiale del 30 luglio e che il 28 novembre si è
espressa la Commissione preposta alla valutazione delle nomine (le
candidature quindi, sono state esaminate e vagliate) - la
principale ammenda non deve farla questo Consiglio, ma gli
amministratori degli enti locali che in tempo utile non hanno
dimostrato interesse sufficiente di fronte ad un organismo che li
riguarda da vicino.
Mi pare di capire che ci sia una sorta di carenza di interesse
da parte degli amministratori degli enti locali di fronte al
problema. Se questo interesse non è stato manifestato nei termini
utili, non riesco a capire la difesa d'ufficio che viene portata
oggi dal Consigliere Collé, secondo me è più un discorso di vetrina
che in questo momento conviene portare avanti.
Ritengo poi che sia mortificante concedere la riapertura dei
termini per le candidature che già sono state vagliate. È vero che
la legge lo permette, ma è altrettanto vero che, secondo il dettato
di questa risoluzione, riaprire i termini vuol dire esplicitamente
scartarne 36 in blocco ed accettare le altre che verranno, e si sa
che verranno, e che saranno rappresentative di quelle
collettività.
Fermo restando che la presenza di una rappresentanza delle
collettività in seno a quest'organismo sarebbe stata giusta,
dobbiamo prendere atto in quest'aula che non sono state presentate
delle candidature da parte degli amministratori locali quindi,
questi amministratori dovrebbero fare ammenda per lo scarso
interesse dimostrato di fronte ad un organismo e ad una
problematica che è di interesse per la loro collettività. Mi
astengo.
Presidente Colleghi consiglieri c'è un piccolo problema tecnico:
è stata presentata una risoluzione dal collega Collé, l'articolo 64
prevede che, durante la discussione generale o prima del suo
inizio, possano essere presentati da ciascun Consigliere ordini del
giorno concernenti il contenuto e le disposizioni del disegno di
legge o del provvedimento amministrativo in esame che ne
determinino o ne specifichino il concetto.
È difficile interpretare il punto in questione come ordine del
giorno perché dovrebbe concernere il contenuto della disposizione.
Abbiamo accettato la risoluzione anche quando non si trattava di
temi pertinenti perché la Commissione per il regolamento del
Consiglio non ha ancora definito quest'aspetto.
Pongo in votazione la risoluzione presentata dal Consigliere
Collé:
Presenti: 28
Votanti: 6
Favorevoli: 5
Contrari: 1
Astenuti: 22 (Agnesod, Aloisi, Bavastro, Bionaz, Chenuil,
Chiarello, Ferraris, Lavoyer, Louvin, Mafrica, Parisi, Perrin G.
C., Perron, Piccolo, Riccarand, Rini, Squarzino Secondina,
Stévenin, Tibaldi, Vicquéry, Viérin D. e Voyat)
Il Consiglio non approva
Presidente Si passa adesso alla votazione dei rappresentanti nel
Consiglio di Amministrazione della S.I.T.R.A.S.B.
Ha chiesto la parola il Consigliere Marguerettaz.
Marguerettaz (PpVA) Come minoranza proponiamo l'Ing. Giuseppe
Bethaz.
Presidente Si procede alla votazione.
- Consiglieri presenti: 31
- Consiglieri votanti: 29
- Astenuti: 2 (Chiarello e Tibaldi)
- Schede nulle: 1
- Schede valide: 28
- Schede bianche: 4
Hanno riportato voti:
- D'Argenio Giovanni: 19
- Vietti Paolo: 19
- Charbonnier Paolo: 18
- Bethaz Giuseppe: 17
- Accornero Alessandro: 16
- Busso Bernardo: 1
- Coda Gianni: 1
- Demarie Ernesto: 1
Presidente In base all'esito della votazione risultano nominati,
ai sensi dell'articolo 2458 del Codice civile, quali rappresentanti
della Regione in seno al Consiglio di amministrazione della Società
Italiana Traforo Gran San Bernardo S.p.A., per il triennio
1997/1999 che scadrà il 31 dicembre 1999, i signori Accornero
Alessandro (residente in Aosta, Via Parigi, 42), Bethaz Giuseppe
(residente in Aosta, Via Monte Grivola, 20), Charbonnier Paolo
(residente in Aosta, Fraz. Excenex, 51), D'Argenio Giovanni
(residente in Aosta, Via Chevrères, 6) e Vietti Paolo (residente in
Aosta, Viale Partigiani, 8).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 22 maggio 1985, n. 38 è stato autorizzato
l'acquisto di partecipazione azionaria della Società S.I.T.R.A.S.B.
S.p.A.;
- l'articolo 18 dello Statuto della Società S.I.T.R.A.S.B.
S.p.A. riserva alla Regione la nomina, ai sensi dell'articolo 2458
del Codice Civile, di cinque membri nel Consiglio di
amministrazione;
- il succitato Consiglio di amministrazione scade il 31 dicembre
1996 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 34 del 30 luglio 1996 dell'elenco delle nomine in scadenza nel
secondo semestre dell'anno 1996, nella riunione del 28 novembre
1996 si è espressa sulle seguenti candidature:
1) Accornero Alessandro
2) Albertinelli Claudio
3) Bal Piero
4) Bethaz Giuseppe
5) Busso Bernardo
6) Campane Edgardo
7) Careri Anna Maria
8) Cascio Ignazio
9) Charbonnier Paolo
10) Chatrian Roberto
11) Chiabrera Elio
12) Coda Gianni
13) Colombati Ludovico
14) Coslovich Roberto
15) D'argenio Giovanni
16) Dalle Giorgio
17) Demarie Ernesto
18) Distilli Stefano
19) Fisanotti Gian Franco
20) Franco Antonio Carlo
21) Frassy Luciana
22) Galbiati Piero Luciano
23) Grisenti Sandro
24) Leonardi Andrea
25) Magro Giuseppe
26) Merlo Paolo
27) Ratto Luciano
28) Ricci Emilio
29) Safina Angelo
30) Trasino Corrado
31) Varallo Alberto
32) Ventura Giulia
33) Vicari Pierre Joseph
34) Vietti Paolo
35) Vitagliani Sergio Ignazio
36) Zani Loretta
Ritenuto necessario provvedere alla nomina, ai sensi
dell'articolo 2458 del Codice civile, di cinque rappresentanti
della Regione in seno al Consiglio di amministrazione della
summenzionata Società per il triennio 1997/1999 che scadrà il 31
dicembre 1999;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 22 maggio 1985, n. 38 e 27 marzo
1991, n. 12;
Delibera
1) di nominare, ai sensi dell'articolo 2458 del Codice civile,
quali rappresentanti della Regione in seno al Consiglio di
amministrazione della Società Italiana Traforo Gran San Bernardo
S.p.A., per il triennio 1997/1999 che scadrà il 31 dicembre 1999, i
signori Accornero Alessandro (residente in Aosta, Via Parigi, 42),
Bethaz Giuseppe (residente in Aosta, Via Monte Grivola, 20),
Charbonnier Paolo (residente in Aosta, Fraz. Excenex, 51),
D'Argenio Giovanni (residente in Aosta, Via Chevrères, 6) e Vietti
Paolo (residente in Aosta, Viale Partigiani, 8).
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK