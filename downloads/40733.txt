Consiglio Regionale della Valle d'Aosta - Oggetto del Consiglio n. 82 del 26 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 82 del 26 luglio 2018 - Resoconto
OGGETTO N. 82/XV - Approvazione di risoluzione: "Impegno per
il riavvio dei lavori riguardanti la variante sulla strada statale
n. 27 tra i comuni di Etroubles e Saint-Oyen".
Fosson (Presidente) -
Punto n. 42.02 dell'ordine del
giorno. La parola al Consigliere Bertin per l'illustrazione.
Bertin (IC) -
Sarò estremamente breve. Riprendo un
argomento già trattato questa mattina in occasione di
un'interpellanza, vale a dire i lavori sulla SS27, la variante tra
i comuni di Etroubles e Saint-Oyen. Questi lavori sono sospesi da
due anni e mezzo e vi è un evidente deterioramento dell'opera
realizzata, ora siamo al 78 percento, e vi è in termini generali
una preoccupazione sulla tempistica per chiudere questi lavori e
anche per le conseguenze che una mancata riattivazione a breve del
cantiere può avere anche sugli aspetti ideologici legati al
tracciato e alla pericolosità che può derivare da una mancata
ripresa dei lavori da più punti di vista. Per questo si impegnava
il Governo a "
organizzare tempestivamente un sopralluogo
coinvolgendo anche la commissione competente
- la IV
Commissione -
sul sito del cantiere...
", anche per rendersi
conto dello stato dei lavori realizzati sinora e anche il degrado
che si sta verificando e ovviamente ad attivarsi presso tutti gli
organi competenti, vale a dire innanzitutto il Governo e l'ANAS,
affinché al più presto questi lavori riprendano.
Presidente -
La parola all'Assessore Borrello.
Borrello (AC-SA-PNV) -
Io ringrazio i firmatari di questa
risoluzione. Come già detto all'interno delle due iniziative
presentate in questo Consiglio regionale dal collega Bertin, ma
anche da parte dei colleghi Cinque Stelle, c'è la massima
attenzione per quanto riguarda la risoluzione di queste
problematiche dal punto di vista dell'iter progettuale e dei lavori
sulle strade statali valdostane. Ovviamente non vi è alcun tipo di
elemento ostativo nell'accogliere questo tipo di risoluzione,
tant'è che abbiamo detto che c'è la massima attenzione e una
collaborazione continuativa per cercare di monitorare le
evoluzioni.
Proprio in virtù delle risposte che le ho fornito questa
mattina, in virtù del fatto che la responsabilità e la competenza
sono incardinate ad ANAS, io le chiederei di produrre una modifica
del testo per andare a definire la giusta competenza: intanto non
impegnare, perché non ci possiamo impegnare come Governo su una
competenza che non è diretta e primaria, le domanderei di
trasformare l'impegno in un invito al Governo regionale e quindi
sostituirei il primo punto dell'impegnativa con: "
a chiedere ad
ANAS la disponibilità di organizzare un rapido sopralluogo
", e
poi rimane quanto già scritto. Ovviamente approfitteremo anche di
questo passaggio di un eventuale sopralluogo per invitare anche il
Deputato e il Senatore, facendo leva anche a una linearità di
rappresentanza per quanto riguarda la linea politica tra il
Deputato e il Ministro delle infrastrutture, che sicuramente potrà
sensibilizzare in tal senso, perché è una tematica che riguarda
tutta la collettività valdostana per la quale in maniera
continuativa stiamo cercando di portare avanti il livello di
attenzione. Se questo tipo di modifica può andar bene, voteremo a
favore rispetto a questa risoluzione.
Presidente -
La parola al Consigliere Bertin.
Bertin (IC) -
Quello che conta è che si faccia un
sopralluogo per vedere cosa sta succedendo all'interno di questo
cantiere. Non avevo scritto volutamente il coinvolgimento del
Deputato e del Senatore ma, come accennavo già stamattina e ieri, è
essenziale una collaborazione anche da parte loro, come già
evidenziato in I Commissione, bisogna creare delle sinergie tra
tutti per raggiungere degli obiettivi - tra l'altro, avevo già
evidenziato questa problematica alla Deputata della Valle d'Aosta,
credo che il Senatore la conosca -; è importante che partecipino
anche loro, se ovviamente avranno il tempo in relazione alla loro
attività al Parlamento. Le modifiche proposte pertanto sono
accettate.
Presidente -
Pertanto posso porre in votazione la
risoluzione come emendata. La votazione è aperta. La votazione è
chiusa.
Presenti: 34
Votanti           
: 34
Favorevoli: 34
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK