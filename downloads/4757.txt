Consiglio Regionale della Valle d'Aosta - Oggetto del Consiglio n. 455 del 16 settembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 455 del 16 settembre 1982 - Resoconto
OGGETTO N. 455/VII - DISEGNO DI LEGGE CONCERNENTE:
"RIFINANZIAMENTO DELLA L.R. 8.10.1973, N. 33, CONCERNENTE LA
COSTITUZIONE DI FONDI DI ROTAZIONE REGIONALI PER LA PROMOZIONE DI
INIZIATIVE ECONOMICHE NEL TERRITORIO DELLA VALLE D'AOSTA".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali, Pollicini, ne ha facoltà.
POLLICINI - (D.P.):
Com'è noto, per mancanza di fondi la
Giunta regionale all'inizio del 1981 aveva sospeso l'accettazione
delle domande per fruire dei fondi di rotazione del capo I e del
capo II.
Poiché vi era uno scoperto di circa 5 miliardi per precedenti
domande accolte, nel corso del 1980 si è provveduto a pagare
completamente questa somma. La legge è rimasta congelata per un
anno e mezzo, fintanto che nel giugno 1981, in previsione del
riparto fiscale e comunque solo in questa funzione, è stata
riaperta la presentazione delle domande, in modo da avvicinare
quella che poteva essere una possibilità di istruire le pratiche in
maniera abbastanza rapida.
A riparto avvenuto, il bilancio del 1982 ha previsto 14 miliardi
e 400 milioni nei fondi di rotazione, di cui 5 miliardi per il capo
I, che riguarda il risanamento e restauro delle abitazioni; capo
II, che riguarda la ristrutturazione, arredamento o costruzione
degli alberghi, capo III, che riguarda l'ampliamento,
ammodernamento ed acquisto di complessi industriali, e capo IV,
concernente la costruzione ed ampliamento dei fabbricati rurali -
ma su questi ultimi due capi relazioneranno i due Assessori
preposti.
Per quanto riguarda i capi I e II, che sono di competenza
dell'Assessorato al Turismo, devo dire che la necessità di aprire i
fondi di rotazione sta nella situazione che si è verificata nei due
settori. Per il settore del restauro delle vecchie abitazioni, è
sufficiente questo dato: nel corso del 2° semestre del 1981 sono
state presentate 40 domande per un complesso di 1 miliardo 561
milioni già deliberati ed in attesa di finanziamento, che sarà
coperto da questa legge se verrà votata dal Consiglio. Nel °
semestre del 1982 sono state presentate 80 domande per una cifra di
ca. 2 miliardi e mezzo; la stessa cifra è prevedibile per il 2°
semestre, per cui complessivamente avremo una richiesta pari a 6
miliardi 560 milioni.
Va detto che l'intervento del fondo di rotazione per il capo I è
pari al 60% del costo per mq. stabilito secondo gli indici ISTAT,
quindi aggiornabile ogni anno, che oggi è di 440.000 lire.
Per quanto riguarda il capo II, va detto che nel corso del 1981
sono stati chiusi nella nostra Regione 20 alberghi, abbiamo perso
800 posti letto, scendendo così a 18.000 posti letto disponibili in
Regione. Complessivamente, le domande presentate sono state 46 nel
corso del 2° semestre 1981 e del ° semestre 1982, per
complessivamente 10 miliardi 800 milioni, con un aumento di posti
letto pari a ca. 1.400 posti. Vi sono 9 domande per
ristrutturazioni di edifici da trasformarsi in albergo per 327
posti letto; 25 domande per ristrutturazioni di alberghi già
esistenti per un costo di 3 miliardi e mezzo per 162 posti letto;
due domande per costruzione di esercizi extra alberghieri, in
effetti sono campeggi, per 340 milioni per 330 posti letto; 10
domande per nuovi esercizi alberghieri per un costo di 4 miliardi
200 milioni per 575 posti letto. Quindi avremo 1064 posti letto in
più negli alberghi e 330 nei campeggi. Questa è la situazione che
denota come sarebbe necessario un maggior flusso di denaro in
questi capitoli: è però un fatto positivo che per la prima volta
dopo alcuni anni si segnala una ripresa nel campo delle strutture
alberghiere e nell'aumento dei posti letto.
Va ricordato che senza alberghi non si fa turismo e mentre
stanno proliferando eccessivamente le seconde case, viene ridotto
il numero degli alberghi. Per queste ragioni ritengo che questa
legge di estrema importanza debba essere considerata attentamente
dal Consiglio.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti, Chabod, ne ha
facoltà.
CHABOD - (D.C.):
Per il capo III noi, come Assessorato
all'Industria, abbiamo ancora 9 domande che risalgono al 1981;
quelle relative al 1982 saranno tutte dirottate alla
Finanziaria.
PRESIDENTE:
Ha chiesto di parlare l'Assessore
all'Agricoltura e Foreste, Marcoz, ne ha facoltà.
MARCOZ - (U.V.):
Per quanto concerne il capo IV, vi sono
tre o quattro domande di costruzione di nuovi fabbricati rurali; la
parte restante è relativa ai piani di sviluppo per miglioramenti
delle aziende.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Credo che sarebbe opportuno da parte
degli Assessori interessati più che una relazione sullo stato
attuale di questa legge, sulle richieste che vengono fatte per
l'anno 1982, una relazione complessiva su: funzionamento di questo
tipo di finanziamento in tutti questi anni, per poter dare il
giudizio più meditato sulla utilità della legge stessa e sulle
possibili modifiche che si rendano necessarie. Sarebbe anche utile
avere un testo unico della legge, senza dover esaminare le decine
di leggine che successivamente sono state apportate per modificare
questo o quell'articolo.
Detto questo, vorrei domandare quale è la situazione finanziaria
della Regione; l'Assessore Pollicini diceva che con il riparto
abbiamo avuto maggiori possibilità, vorrei sapere quanti di questi
soldi dovuti per il riparto '82 ed arretrati per il riparto '81
sono già giunti nelle Casse regionali e quali prospettive ci sono
per i mesi futuri.
Vorrei anche sapere, se l'Assessore Pollicini ne è a conoscenza,
qual'è la somma erogata per il capo I e II, il numero delle
abitazioni che sono state restaurate e per quale volume edificabile
in tutti questi anni, infine quanti alberghi complessivamente e per
quanti posti letto - hanno ricevuto sovvenzioni regionali.
Domanda analoga farei all'Assessore Marcoz, mentre per ciò che
riguarda l'uso dei fondi di rotazione per l'industria siamo già in
possesso di questi dati avendoli ricevuti dagli uffici dietro
nostra richiesta.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Vorrei rispondere alle domande del
Consigliere Mafrica. Per la prima siamo sempre a 88 miliardi di
lire, corrispondenti alle entrate del 1982, e qui per fortuna c'è
un nuovo Consigliere regionale che se ne intende più di me. Non vi
sono state ancora assegnazioni di entrate sugli arretrati del 1981.
Le domande vanno indirizzate al Ministero del Tesoro, dal quale vi
è una promessa generica che i pagamenti sarebbero spostati a
gennaio-febbraio 1983, proposta che non siamo favorevoli ad
accogliere. Comunque vedremo con maggiore precisione domani qual'è
la situazione.
Sono inoltre pervenute delle assegnazioni puntuali e specifiche,
ad esempio ci sono giunti 5 milioni per la droga, ma si tratta
sempre di piccole somme anche se superiori a quella che ho citato,
cioè quelle assegnazioni della programmazione nazionale settoriale
che vengono date di volta in volta alle Regioni.
Per quanto riguarda l'altra domanda, questa investe un grosso
problema. I fondi di rotazione hanno dato una prova valida in
relazione a quelli che erano i tassi d'interesse all'epoca e le
domande di garanzia fideiussoria o di garanzie reali chieste dalle
banche per l'erogazione di fondi. Aggravandosi la situazione, in
particolare a partire dal 1980, i fondi di rotazione hanno avuto
delle vicende difficoltose, come del resto anche i fondi sulla
casa, perché da un lato veniva ad essere bassa la soglia del
reddito per avervi accesso, dall'altro veniva ad essere molto alto
il tasso di interesse, quindi l'esborso da parte dell'utente di
questo mutuo.
Sarebbe opportuno che il Consigliere Mafrica, e tutti i
Consiglieri che lo ritengono, chiedesse una riunione specifica
della I° Commissione consiliare permanente, dove si possa esaminare
a fondo la questione dei fondi di rotazione. Quindi questi
mantengono una certa validità - direi anche una validità notevole -
dove vi è presenza di forti o fortissimi capitali. Sono molto più
validi per quanto riguarda le grosse imprese alberghiere o
industriali, che hanno evidentemente minori problemi di garanzia o
comunque pagano dei tassi di interesse estremamente elevati perché
tutti sanno qual'è la liquidità in questo momento, che non quelle
piccole o piccolissime imprese, che di fronte a tassi di interesse,
che ormai raggiungono il 16%, perché sono solo dei tassi scalari,
si trovano in difficoltà. Proprio in vista di questo progressivo
irrigidimento del sistema bancario, dell'impossibilità da parte di
molti utenti, in particolare dei più piccoli, di approfittare dei
fondi di rotazione, abbiamo creato la Finaosta, e con il tempo
pensiamo di poter diminuire l'azione delle banche sulle attività
della Regione.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Concordo con il Presidente della
Giunta e l'Assessore, quando dicono che i fondi di rotazione
mantengono una loro validità. Però era sfuggito un particolare,
almeno a me, al momento che abbiamo discusso questa legge in
Commissione, per cui mi permetto di sottoporlo all'attenzione degli
Assessori competenti, se non ritengono opportuno apportare queste
modifiche adesso suggerirò.
E' chiaro che questa legge tratta esclusivamente di un
rifinanziamento di una legge regionale. Però teniamo presente che
la L.R. prevede certi requisiti per gli aventi diritto a questi
fondi di rotazione, ed in modo particolare per il restauro ed il
risanamento conservativo dei centri abitati, nonché di fabbricati
non inclusi, che risalgono al 1971. Ritengo che adesso questo
requisito debba essere in qualche modo aggiornato, perché per
questioni di accorpamento di proprietà, di eredità, ci sono
parecchi nostri corregionali che si trovano esclusi dal poter
attingere a questi fondi di rotazione, per cui si dovrebbe portare
una modifica alla legge 33 dell'8.10.1973, dove si prevedono questi
requisiti, e posticiparli a due anni dall'entrata a partire da
oggi. In questo modo i proprietari al 1980 potranno attingere a
questi fondi; diversamente penalizziamo molti nostri corregionali.
Andiamo pure a specificare per evitare speculazioni, ma dobbiamo
pur portare una modifica a quella legge.
PRESIDENTE:
Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
In risposta al Consigliere Mafrica, non
ho sottomano i dat. precisi dell'andamento degli anni precedenti.
Li ho fatti richiedere ed giornata penso di darli.
Di massima si può dire che negli. anni scorsi l'accesso ai fondi
di rotazione è stato sempre meno richiesto che in questi momenti,
in quanto con, la legge regionale e le leggi statali che avevamo a
disposizione - dove finanziamento veniva dato tramite fondi delle
banche - l'accesso era molto più agevole e meno costoso come
interesse pertanto vi erano molte più domande rivolte alle
sovvenzioni previste dalle leggi regionali e statali e meno su.
fondi di rotazione. Per quel complesso di motivi cui si riferiva
prima il Presidente della Giunta, oggi si sta verificando
l'opposto: adesso la gente è invogliata a rivolgersi più facilmente
ai fondi di rotazione regionali, in quanto c'è maggior
disponibilità d: fondi di fronte ad un tasso di interesse
inferiore. Quindi molto bene la proposta del Presidente della
Giunta d: esaminare una volta insieme i vari capitoli per giungere
ad una riflessione su questa legge, che ha comunque avuto i suoi
successi.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Per dire al Consigliere Mafrica che
se ricorda bene io questi dati complessivi li ho già portati a
conoscenza del Consiglio, sia quelli del capo I che quelli del capo
II. Li riporterò nuovamente per iscritto, ma li ho già portati.
Per quanto riguarda il problema sol-levato dal Consigliere
Minuzzo, esamineremo le proposte al momento opportuno e faremo una
verifica.
PRESIDENTE:
Visto che è presente il Presidente della I°
Commissione, mi permetto di aggiungere, avendo il Presidente della
Giunta parlato della I° Commissione, di allargare la notizia a
tutti i Capigruppo o Consiglieri che fossero interessati al
problema.
Passiamo all'esame dell'articolato. Do lettura dell'art. 1:
Art. 1
(Rifinanziamento fondi di rotazione)
La legge regionale 8.10.1973, n. 33, concernente la
costituzione di fondi di rotazione regionali per la promozione di
iniziative economiche nel territorio della Valle d'Aosta è
rifinanziata per l'esercizio 1982 con lo stanziamento complessivo
di lire 14.400 milioni, da ripartire come segue:
- per gli interventi di cui al capo I della legge
£. 5.000.000.000
- per gli interventi di cui al capo II della legge
£. 5.000.000.000
- per gli interventi di cui al capo III della legge
£. 2.700.000.000
- per gli interventi di cui al capo IV della legge
£. 1.700.000.000
PRESIDENTE:
Metto in approvazione l'articolo 1 testè
letto:
ESITO DELLA VOTAZIONE
Presenti, Votanti e Favorevoli: ventisette.
Il Consiglio approva all'unanimità
PRESIDENTE:
Do lettura dell'art. 2:
Art. 2
(Norma finanziaria)
L'onere complessivo di lire 14.400 milioni derivante
dall'applicazione della presente legge graverà sui capitoli 25350,
32250, 35800 e 37900 della parte spesa del bilancio preventivo
della Regione per l'esercizio finanziario 1982.
Alla copertura dell'onere di cui al comma precedente si
provvede mediante riduzione di pari importo del capitolo 50050
"Fondo globale per il finanziamento di spese per l'adempimento di
funzioni normali"(Spese di investimento) (Allegato n. 8 - settore I
Assetto del territorio e tutela dell'ambiente; settore II -
Sviluppo economico) del bilancio di previsione della Regione per
l'anno 1982.
PRESIDENTE:
Metto in approvazione l'articolo 2 testè
letto:
ESITO DELLA VOTAZIONE
Presenti, Votanti e Favorevoli: ventotto.
Il Consiglio approva all'unanimità
PRESIDENTE:
Do lettura dell'art. 3:
Art. 3
(Variazioni al bilancio di previsione)
Alla parte spesa del bilancio di previsione della Regione per
l'esercizio 1982 sono apportate le seguenti variazioni:
a) - variazione in diminuzione
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
£. 14.400.000.000
b) - variazioni in aumento
Cap. 25350 - Spese per finanziamenti sui fondi regionali di
rotazione istituiti per lo sviluppo delle iniziative economiche in
Valle d'Aosta (Capo. - Villaggi rurali)
£. 5.000.000.000
L.R. 8.10.1973, n. 33
L.R. 11.8.1975, n. 41
L.R. 5.7.1976, n. 23
L.R. 24.8.1979, n.61
L.R. 1982, n.
Cap. 32250 - Spese per finanziamenti su fondi regionali di
rotazione istituiti per lo sviluppo di iniziative economiche in
Valle d'Aosta (Capo IV - Agricoltura)
£. 1.700.000.000
L.R. 8.10.1973, n. 33
L.R. 11.8.1975, n. 41
L.R. 5.7.1976, n. 23
L.R. 24.8.1979, n. 61
L.R. 1982, n.
Cap. 35800 - Spese per finanziamento su fondi regionali di
rotazione istituiti per lo sviluppo di iniziative economiche (Capo
III - Industria)
£. 2.700.000.000
L.R. 8.10.1973, n. 33
L.R. 11.8.1975, n. 41
L.R. 5.7.1976, n. 23
L. R. 12.11.1979, n. 65
L.R. 1982, n.
Cap. 37900 - Spese per finanziamenti sui fondi regionali di
rotazione istituiti per lo sviluppo di iniziative economiche ( Capo
II - Alberghi)
£. 5.000.000.000
L.R. 8.10.1973, n. 33
L.R. 11.8.1975, n. 41
L.R. 5.7.1976, n. 23
L.R. 24.8.1979, n. 61
L.R. 1982, n.
£. 14.400.000.000
PRESIDENTE:
Metto in approvazione l'articolo 3 testè
letto:
ESITO DELLA VOTAZIONE
Presenti, Votanti e Favorevoli: ventottto.
Il Consiglio approva all'unanimità
PRESIDENTE:
Do lettura dell'art. 4:
Art. 4
(Dichiarazione di urgenza)
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle di Aosta.
PRESIDENTE:
Metto in approvazione l'articolo 4 testè
letto:
ESITO DELLA VOTAZIONE
Presenti, Votanti e Favorevoli: ventotto.
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 23
Contrari: 6
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK