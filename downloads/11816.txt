Consiglio Regionale della Valle d'Aosta - Oggetto del Consiglio n. 2650 del 24 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2650 del 24 ottobre 1991 - Resoconto
OGGETTO N. 2650/IX Illustrazione del disegno di legge: "Primo
provvedimento di variazione al bilancio di previsione della Regione
per l'anno finanziario 1991".
(Inversione della trattazione
dell'ordine del giorno).
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Chiedo l'inversione dell'ordine del
giorno per porre in discussione con immediatezza l'oggetto iscritto
al punto 69 quater, che riguarda il primo provvedimento di
variazione al bilancio di previsione della Regione per l'anno
finanziario 1991. Se non ci sono obiezioni, si potrebbe iniziare la
discussione nel pome-
riggio, salvo l'intervento del relatore e, se lo ritiene,
dell'Assessore.
Presidente
Ci sono obiezioni? Possiamo
procedere?
Ha chiesto di parlare il relatore, Consigliere Ricco, ne ha
facoltà.
Ricco (DC)
A data odierna non sono previste
ulteriori risorse da applicare al bilancio di previsione per l'anno
1991, pertanto gli adeguamenti dei capitoli di spesa in relazione
alle effettive necessità individuate sino al 31 dicembre p.v.
devono rivestire solo carattere di storno, quindi c'è una miriade
di storni per poter adeguare gli stanziamenti alle necessità.
Come vedete dalla relazione allegata, abbiamo in tutti gli
assessorati delle variazioni in aumento e anche in diminuzione; per
esempio all'Assessorato delle Finanze il cap. 30550, la variazione
in aumento si è resa necessaria per consentire al servizio del
personale di provvedere alle liquidazioni delle indennità per
cessazioni dal servizio, ed anche a quelli che hanno richiesto di
essere collocati a riposo entro il 31 dicembre 1991.
Cap. 32930: l'odierna disponibilità per le spese di gestione
uffici è pari a due milioni circa, per garantire le spese sino al
31 dicembre 1991 valutate in circa 112 milioni di lire, sia per la
manutenzione delle macchine da calcolo, fotocopiatori eccetera
Cap. 32940: lire 700 milioni per arredamento palazzo Darbelley,
ufficio turistico di Roma e uffici vari della Regione.
Cap. 32980: l'integrazione si rende necessaria per assicurare la
liquidazione delle spese previste entro il 31 dicembre, una parte
delle quali sono già giacenti presso l'economato.
Cap. 36420: l'integrazione si è resa necessaria per provvedere
al saldo delle quote arretrate degli anni 88/79 dovute alla SITAV
in base all'articolo 6 della convenzione, ammontanti a complessive
lire 950 milioni, di cui lire 250 milioni per il 1988 e lire 700
milioni per il 1989, così determinate:
anno 1988, totale calendario manifestazioni approvato con
delibera di giunta 11265 del 24 dicembre 1987, 11,5 miliardi, 50
per cento a carico della Regione, 5,750 miliardi, già liquidati 5,5
miliardi, da liquidare ancora 250 milioni;
anno 1989, 14,4 miliardi, di cui 50 per cento a carico della
Regione, 7,2 miliardi, già liquidati 6,5 miliardi, da liquidare
ancora 700 milioni.
Cap. 36440: è necessario per consentire il saldo delle somme
dovute alla SITAV per l'anno 1990, ai sensi dell'articolo 13 della
vigente convenzioni; si è reso necessario integrare di lire 2,3
miliardi il capitolo che non presentava la disponibilità.
Le somme dovute alla SITAV sono state così determinate:
Quota spettanza SITAV anno 1990 sui proventi di gioco, lire
35.547.450.700, il 60 per cento della stessa è pari a lire
21.328.470.420, costo del personale riscontrato dai controlli
effettuati dall'Assessorato delle Finanze e dalla dichiarazione
rilasciata dal collegio sindacale lire 26.122.066.711, eccedenza
lire 4.793.596.291, acconto già versato dalla Regione lire
2.500.000.000, debito residuo lire 2.293.596.291.
Cap. 67620: l'integrazione si è resa necessaria in quanto
l'utilizzo del fondo di riserva per spese impreviste è stato
superiore a quanto ipotizzato in sede di bilancio di
previsione.
Abbiamo anche delle riduzioni:
Cap. 67350, riduzione di lire 900 milioni per mancanza di
richieste di restituzione da parte dello Stato per somme indebite
ed inesigibili;
Cap. 67560 e 67580: si sono operate riduzioni per complessive
lire 13,765 miliardi sulla rata di ammortamento del mutuo iscritto
in sede di bilancio preventivo in quanto non se ne prevede la
contrazione;
Cap. 67640: la riduzione operata sul fondo di riassegnazione
residui perenti è in relazione all'utilizzo inferiore alla
previsione.
Abbiamo anche altre necessità di spesa comunicate dai vari
Assessorati; l'Assessorato dell'Agricoltura presenta storni fra i
vari capitoli per complessivi 2,2 miliardi; in materia di
assistenza sociale abbiamo aumenti quali quelli per iscrizione di
slittamento di spesa derivante dall'assegnazione statale di cui
alla legge 9 gennaio 89, n. 13, per 131 milioni per il 1989 e
versata alla Regione nel 1990 per l'abbattimento delle barriere
architettoniche; abbiamo contributi ad enti assistenziali per 50
milioni e per il progetto Arianna di 450 milioni.
Se avete bisogno di qualche chiarimento, posso darvelo io o
l'Assessore Lavoyer.
Presidente
Colleghi Consiglieri, come proposto dal
Presidente della Giunta, dopo la relazione il Consiglio è
aggiornato alle ore 16,00 e inizierà la discussione generale
sull'oggetto 69 quater.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK