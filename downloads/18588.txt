Consiglio Regionale della Valle d'Aosta - Oggetto del Consiglio n. 1695 del 6 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
OPERE PUBBLICHE
Precedente
Successivo
Resoconto integrale del dibattito dell'aula
Oggetto del Consiglio n. 1695 del 6 dicembre 2000 - Resoconto
OGGETTO N. 1695/XI Lavori di rifacimento della piazza del
Comune di Gaby. (Interrogazione con risposta scritta)
Interrogazione r.s. Preso atto delle informazioni date dal
Presidente della Giunta nella seduta del Consiglio regionale del 4
ottobre, in risposta alle iniziative consiliari circa la
realizzazione del progetto di rifacimento della piazza del comune
di Gaby;
Facendo riferimento alle assicurazioni fornite circa la volontà
di dialogo di tutte le parti e la disponibilità di rivedere in
parte il progetto;
Facendo altresì riferimento alle assicurazioni circa la
procedura corretta seguita per smantellare il monumento;
Constatato che i lavori nella piazza sono iniziati due giorni
dopo l’incontro del Presidente con rappresentanti
del Comitato Piazza e che, nonostante le assicurazioni in merito
fornite dal presidente della Giunta, a tutt’oggi non
è avvenuto alcun incontro tra il Sindaco e i membri del
Comitato;
Preso atto delle precisazioni fornite a mezzo stampa dal Sindaco
di Gaby, che invita i firmatari della petizione a presentarsi in
Comune, in quanto vorrebbe "poter discutere con chi protesta";
Preso atto altresì che, secondo i rappresentanti del "Comitato
per la difesa della piazza", l’avvio dei lavori di
smantellamento del monumento è avvenuto ad opera di una ditta
"anonima" (nessun pannello esplicativo era stato, infatti,
predisposto), con l’utilizzo di ponteggi barcollanti
in dispregio di qualsiasi norma di sicurezza, con la sola presenza
del caposquadra, e che i denti della ruspa hanno sbrecciato le
pietre del basamento;
la sottoscritta Consigliera regionale
Interroga
il Presidente della Giunta per sapere:
1) se, e cosa, pensa di fare per attivare quel dialogo tra il
Sindaco e il Comitato, che finora non si è ancora verificato;
2) se è a conoscenza che lo smantellamento del monumento è
avvenuto in assenza del rispetto delle norme di sicurezza e, in
questo caso, cosa può essere fatto.
F.to: Squarzino Secondina
Président Il en est de même pour l’objet n°
4.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK