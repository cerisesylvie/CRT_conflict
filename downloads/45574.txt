Consiglio Regionale della Valle d'Aosta - Oggetto del Consiglio n. 2242 del 4 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2242 del 4 aprile 2023 - Resoconto
OGGETTO N. 2242/XVI - Interpellanza: "Corrispondenza tra il
programma degli eventi per l'anno 2023 e il ruolo di luogo super
partes di aggregazione e coesione sociale della Cittadella dei
Giovani".
Bertin (Presidente) -
Punto n. 17. Illustra il
consigliere Manfrin.
Manfrin (LEGA VDA) -
Come l'assessore Caveri sa bene, non
è la mia prima iniziativa sul tema, ma credo che sia assolutamente
necessario mettere la nostra attenzione su una struttura rispetto
alla quale spendiamo 450 mila euro di soldini pubblici ogni anno,
peraltro anche durante la pandemia mentre era chiusa, ma questa è
tutta un'altra questione.
Abbiamo evidenziato già più volte quelli che sono i limiti della
programmazione della Cittadella e io per una volta vorrei tornare
alle origini, alla fonte, cioè alle motivazioni che hanno portato
la nostra Regione a finanziare e sostenere la Cittadella dei
Giovani. Infatti, la delibera di Giunta regionale n. 1311 del 19
ottobre 2014, richiama quale attività precipua della Cittadella
l'articolo 2 della legge regionale 15 aprile 2013 n. 12, ovvero
"Promozione e coordinamento delle politiche a favore dei giovani",
in particolare le lettere C e D di questa legge.
Quali sono gli obiettivi
in nuce
che la Cittadella dei
Giovani deve avere? Gli obiettivi sono due: valorizzare le
competenze, il merito - il famoso ministero del merito che ci hanno
tanto accattato - bisogna valorizzare il merito, le capacità, la
creatività e l'esperienza aggregative culturali di socializzazione
e cooperazione; non socializzazione come vorrebbero le nostre
colleghe di sinistra, ma socializzazione nel senso di rapporti
interpersonali. Soprattutto il punto D, credo che sia la cosa più
importante: favorire la valorizzazione e il rinnovamento delle
tradizioni e del patrimonio culturale e valoriale della Valle
d'Aosta, attraverso il diretto coinvolgimento degli adolescenti e
dei giovani.
Con questi principi che si dovrebbero adottare, abbiamo preso
atto degli eventi 2023 annunciati, quelli della Cittadella,
finanziati, ripeto, anche con i soldi della nostra Regione autonoma
Valle d'Aosta, come se fossero un patrimonio esclusivo in capo al
Comune di Aosta; il Comune di Aosta prende i soldi dalla Regione,
fa e disfa quello che vuole. Questo è stato già oggetto di
un'iniziativa passata, per capire quali fossero state le
interlocuzioni con il comitato interistituzionale che dovrebbe
gestire la Cittadella, perché qui mi pare che il Comune di Aosta
utilizzi la Cittadella come una propria appendice, una
dépendance
, dove far passare tutta una serie di messaggi
politici che sono evidenti.
Io sono dovuto entrare, mio malgrado, nel sito della Cittadella
e, in riferimento al punto D, mi sono chiesto quale relazione
avesse con la valorizzazione e il rinnovamento delle tradizioni del
patrimonio culturale la prima iniziativa che si vede, la rassegna
"Lights, Camera, LOVE!" curata da Strade del Cinema e Teatro
instabile di Aosta, in sinergia con i ragazzi del progetto
Cittadella Visions, che è il focus sull'amore e i diritti
civili.
Leggo che cosa viene finanziato con i soldi della Regione
autonoma Valle d'Aosta: sentimenti, libertà, diritti civili, la
condizione migratoria e l'amore LGBTQIA+, e poi avremo tutte le
altre lettere dell'alfabeto, usiamo anche quelle inglesi così le
aggiungiamo, si intersecano attraverso la narrazione dei tre film
molto diversi tra loro ma affini alle tematiche. Si parte domenica
19 marzo con
Flee
, film documentario di animazione
pluripremiato con ben tre candidature agli Oscar: è la storia di
Amin, ragazzo che fugge dall'Afghanistan e arriva in Danimarca
durante il periodo dell'adolescenza e che per anni si impone di
nascondere la sua vera storia a tutti, fino a quando non decide di
raccontarla al regista e amico Jonas, mentre è in procinto di
sposare il suo compagno di vita. E ancora: una pietra miliare dei
film sulla lotta per i diritti civili: 'Milk' di Gus Van Sant,
candidato a otto Oscar; una storia d'amore, di lotte, di desideri
e, seppure con una fine tragica, di speranza; si narra la vicenda
di Harvey Milk, primo uomo gay dichiarato a essere eletto a una
carica politica negli Stati uniti, ripercorrendo la sua vicenda
personale e allo stesso tempo una importantissima storia di
comunità, di desiderio, di felicità e di libertà possibili. Non so
esattamente in quale maniera si intersechi con i valori che abbiamo
scritti nella legge, ma questo è quello che viene fatto e
finanziato con i soldi della Regione.
Dirò di più. Ho visto un bellissimo progetto, inserito nella
presentazione, intitolato "Illumina Aosta", un
podcast
sul
quale si fanno delle interviste e si fanno in Cittadella.
Caspita, sono andato a vedere questo podcast! Questo podcast
ospita dei personaggi assolutamente illustri, politicamente non
schierati e di certo non schierati da una parte politica ben
precisa. Nell'ordine: "Commentiamo i sentieri della ciclabile", con
l'assessore Corrado Cometto; "Facciamo il punto sulle ciclabili"
con l'assessore Loris Sartore; "Il Sindaco e i social", con il
sindaco di Aosta Gianni Nuti; "Il primo Pride", con il presidente
di Arcigay Giulio Gasperini; "Essere clown dottori", con il
consigliere comunale Cecilia Lazzarotto, e potremmo ancora
aumentare l'elenco.
Io mi chiedo: ma noi stiamo finanziando la campagna elettorale
del Comune di Aosta su tutto quello che vuole fare, facendo parlare
il sindaco, gli assessori e quant'altro, senza dire niente? Questo
è il progetto di comunicazione che viene fatto alla Cittadella dei
Giovani? Domani, se dovesse andare a governare qualcun altro di
qualche colore politico diverso, questo Consiglio qui non direbbe
nulla di fronte al fatto che vengono intervistati tutti gli
amministratori del Comune di Aosta, solo di una parte politica, ben
individuata, cioè solo di sinistra, e gli si chiedono cose di
sinistra per fare propaganda e poi si mette il podcast sul
sito?
Io vi chiedo davvero se questo rispetta la legge regionale che
vi ho citato, che è nella delibera che è richiamata nella carta dei
servizi e nel regolamento della Cittadella, e vi chiedo con
quest'iniziativa ovviamente una serie di domande che sono evidenti.
Ma lascerei la parola al collega Lavy,
Presidente -
Per i minuti restanti, consigliere Lavy ne
ha facoltà.
Lavy (LEGA VDA) -
Fa strano che anch'io intervenga sulla
questione della Cittadella, però in merito al
podcast
"Illumina Aosta", che ritengo un bel progetto che mancava alla
Valle d'Aosta, bisogna dire un po' di cose.
Durante il primo incontro che c'è stato, pubblico in presenza,
alla Cittadella dei Giovani, sono state dette alcune cose,
riguardanti per esempio la lingua francoprovenzale e le
batailles de reines
, che non dovevano essere dette da alcuni
degli ospiti presenti; va bene, è stato detto in tono scherzoso, ma
il tono scherzoso non giustifica certi messaggi che in un luogo
pubblico non devono passare.
Una volta che sono venuto a conoscenza di questo fatto, ho
chiesto e ho scritto al conduttore della pagina Instagram,
chiedendo se in qualche maniera avesse voluto approfondire queste
tematiche. Ho sottoscritto con qualcun altro e ho detto: visto che
sono stati intervistati altri esponenti politici, io essendo il
consigliere regionale più giovane, magari avevo tutti i diritti di
essere ospitato una volta per parlare appunto di queste tematiche
che, per il conduttore, sono tematiche lontane. La risposta non mi
ha soddisfatto da parte del conduttore, perché in maniera un
pochino supponente ha detto: il podcast è stato creato a mia
immagine e somiglianza, decido io di cosa parlare.
Va bene, se il podcast viene fatto nella propria cameretta, ma
non in un luogo pubblico. Se si utilizza un luogo pubblico come la
Cittadella, ci dev'essere una pluralità di temi e anche la volontà
di approfondire alcune tematiche, che magari chi porta avanti il
podcast non conosce.
Io in maniera del tutto gentile ho fatto questa richiesta, non è
stata consentita, però la questione alla base è che certi messaggi
non devono essere passati. Queste frasi che state dette sono state
assolutamente tagliate nel podcast che è stato poi confezionato e
messo sui
social
, però sono state dette e questi messaggi,
ripeto, non devono passare, non può più capitare.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Mi limito a rispondere alle
domande, prendendo atto però della discussione che è estremamente
interessante, anche se esula specificamente dalle domande che sono
state fatte, per cui mi limito a rispondere se il summenzionato
programma sia stato condiviso con il comitato interistituzionale.
In via preliminare ricordo che la convenzione stipulata tra il
Comune di Aosta e il gestore della Cittadella dei Giovani di Aosta,
all'articolo 15, documentazione obbligatoria lettera B, dispone che
quest'ultimo ha l'obbligo di trasmettere al Comune di Aosta, entro
e non oltre il 31 ottobre di ogni anno, il programma annuale delle
attività specifiche e di dettaglio relativo all'anno solare
successivo, contenente l'articolata descrizione di tutte le
iniziative che si prevede di organizzare, gli obiettivi previsti e
le modalità di svolgimento, conformemente agli obiettivi generali
della Cittadella dei Giovani (che lei ha evidenziato, tra l'altro,
e che ha evidenziato anche nelle scorse iniziative) e coerentemente
con la programmazione e gli indirizzi dell'amministrazione. Il
suddetto articolo 15 prevede inoltre che il summenzionato programma
sia poi sottoposto dal Comune di Aosta al gruppo
interistituzionale, di cui fanno parte, tra gli altri, gli
assessori regionali competenti per le politiche giovanili e i beni
culturali, competenze che adesso sono state tutte ricondotte
nell'assessorato che rappresento, il quale gruppo esprime parere
vincolante circa i contenuti dello stesso. Sulla base delle
valutazioni del gruppo interistituzionale, questo lo prevede sempre
l'articolo 15, il Comune di Aosta segnala al gestore le eventuali
modifiche al programma medesimo. E poi, sempre all'articolo 15, in
caso di necessità, compatibilmente con le attività in corso di
esecuzione e con gli impegni già assunti dal gestore, il gruppo
interistituzionale può apportare modifiche alla programmazione già
apportata.
Fatte queste premesse, informo che il programma annuale delle
attività per il 2023 non è stato condiviso all'interno del gruppo
interistituzionale ed è stato trasmesso ufficialmente, con nota del
Comune, solo in data 22 marzo 2023, cioè qualche giorno fa.
Alla sua domanda: in caso negativo quali siano le motivazioni di
tale rifiuto? Il programma in questione, come verificato dagli
uffici competenti, è stato trasmesso dal gestore della Cittadella
al Comune di Aosta nel mese di novembre 2022. Il Comune non ha
sottoposto in seguito il programma al gruppo interistituzionale, al
fine di acquisirne il previsto parere vincolante. Il 17 gennaio
2023, non il 17 febbraio 2023 come è evidenziato nelle premesse
della sua interpellanza, quindi un mese prima, in ogni caso il
Comune di Aosta insieme al gestore ha comunque deciso di presentare
il programma delle attività previste e ha tenuto una conferenza
stampa. All'ultimo minuto, diciamo così, siamo stati invitati, il
mio collega assessore Luciano Caveri, in precedenza competente in
materia di politiche giovanili, ed io; entrambi abbiamo ovviamente
declinato l'invito, in quanto non abbiamo ritenuto opportuno di
partecipare a un evento pubblico di presentazione di attività che
non erano state preventivamente illustrate al gruppo
interistituzionale.
Specifico ancora che, con la partecipazione del mio collega
assessore Luciano Caveri e dei nostri rispettivi dirigenti e
funzionari competenti in materia, lo stesso 17 gennaio 2023 a
Palazzo regionale si è svolta una riunione, già precedentemente
convocata, proprio alla presenza del Sindaco di Aosta e
dell'Assessore all'istruzione sempre del Comune di Aosta, nel corso
della quale è stata anche sottolineata l'intempestiva indizione
della conferenza stampa sopracitata. Successivamente è stata
trasmessa una nota formale al Comune di Aosta a firma di entrambi
gli Assessori, con specifiche richieste indispensabili a chiarire
la posizione del Comune stesso e del gestore proprio nei confronti
della Regione. La documentazione trasmessa dal Comune in data 22
marzo, che tra l'altro è stata sollecitata anche dal CPEL, è al
momento al vaglio degli uffici che ne stanno analizzando i
contenuti e stanno anche valutando l'eventuale necessità di
richieste di integrazione; la documentazione prevede il programma
di attività, i bilanci di previsione consuntivi, eccetera. Nella
nota da noi trasmessa al Comune abbiamo altresì richiesto la
convocazione del gruppo interistituzionale e siamo in attesa della
calendarizzazione.
Approfitto e colgo l'occasione per evidenziare che mancano
alcuni mesi prima della conclusione dell'attuale contratto di
gestione, ma credo che dovranno essere sicuramente fatte delle
riflessioni molto serie sul futuro della Cittadella dei Giovani di
Aosta, così come più volte è stato peraltro ribadito anche dal
collega Caveri, in quanto sono necessari, oltre a chiarimenti circa
le modalità di gestione, coprogettazione, non è ancora chiaro quale
vorrà essere l'indirizzo, ma anche saranno necessari interventi e
investimenti mirati e dovranno, inoltre,  essere individuate
soluzioni e procedure più efficienti, al fine di dare ai giovani
alternative e nuove occasioni per vivere dei momenti di socialità
educativi e di svago, prevedendo eventualmente anche il ricorso a
progettazioni europee per ritornare allo spirito transfrontaliero
per il quale la Cittadella dei Giovani era nata in origine.
Presidente -
Per la replica il consigliere Manfrin.
Manfrin (LEGA VDA) -
Assessore, la sorprenderò dicendole
che la sua risposta mi soddisfa! A parte un particolare: lei ha
detto che rispondeva solo alle domande che abbiamo fatto, ma lei ha
risposto a due domande, mentre ce ne erano tre nell'interpellanza.
La terza domanda chiedeva: se ritiene che iniziative presentate
rispettino il ruolo di aggregazione culturale
super partes
,
ed è esattamente nel solco di questa domanda che si iscrivono i
rilievi che io e il collega Lavy abbiamo fatto. Quindi, è chiaro
che mi pare che non abbiamo chiesto qualcosa che andava al di fuori
dell'interpellanza.
Lei mi dice però che da parte dell'amministrazione comunale si è
scientemente violato una parte di quelli che sono gli obblighi a
cui la Cittadella deve sottoporsi e dell'accordo. Se si è
scientemente violato a questi obblighi, glielo dico, non è stata
una questione di dimenticanza e non è stata una questione di sgarbo
istituzionale, ma è stato proprio perché il Comune di Aosta ritiene
opportuno disporre di quello spazio quale spazio di propaganda
politica a suo esclusivo uso e consumo; questo è, non c'è altro! È
da quando è iniziata la nuova legislatura del Comune di Aosta che
la Cittadella dei Giovani è stata trasformata in un centro sociale
arcobaleno, con incontri su quelle materie, sull'immigrazione e su
tutto il corollario di questioni che riguardano una parte politica
e non quello che è l'obiettivo della Cittadella, che io ho voluto
evidenziare e riassumere, che è citato nella delibera della Giunta
regionale n. 1311 del 2014: valorizzazione delle competenze, del
merito, delle capacità, della creatività, delle esperienze
aggregative e culturali di socializzazione e cooperazione e
favorire la valorizzazione e il rinnovamento delle tradizioni del
patrimonio culturale e valoriale della Valle d'Aosta. Questo non è
stato fatto e non è stato fatto per un motivo ben specifico, perché
è esattamente quello che ha detto questa mattina il collega Distort
e quello che ha detto più volte in quest'aula il collega Perron:
qui si vuole mondializzare, si vuole globalizzare, perché
richiamare le radici, i nostri valori, le nostre tradizioni, quelle
legate alla Valle d'Aosta, non è sufficientemente
green
, non
è sufficientemente arcobaleno, non è sufficientemente
immigrazionista. Guai a nominare le radici culturali della Valle
d'Aosta, perché è quello che ci distanzia, perché è quello che ci
richiama a quella che è la nostra identità e di identità qualcuno
non ne vuol sentire parlare.
Quindi, che si rispettino le regole. Concordo con lei sulla
questione transfrontaliera. Abbiamo avuto uno scambio all'inizio di
legislatura con il collega Caveri, dove evidenziavamo che lo
scambio e l'aggregazione interculturale per chi gestisce oggi la
Cittadella è quella con l'Africa e non quella con la Francia, e
nello specifico quella di Albertville che è quella contenuta nella
prima convenzione. Quello spazio è stato ideato per quello, e sono
felice che lei parli di una gara europea, perché è esattamente la
direzione in cui dobbiamo andare, da una parte per una questione di
concorrenzialità. Perché siamo stufi di vedere gare fatte sulla
base di descrizioncine dicendo: "Mi piacerebbe fare tante belle
cose!", "Oh, che bravo, eccoti dei soldi, ti bastano questi?", cioè
la famosa coprogettazione.
Dall'altra parte possiamo finalmente aprire alla possibilità che
ci sia un interlocutore che possa applicare alla lettera quello che
è il regolamento e la carta dei servizi e che possa finalmente far
diventare quello spazio non un centro sociale, quale è stato
trasformato oggi, ma uno spazio nel quale si possano effettivamente
curare quelle che sono le tradizioni del patrimonio culturale e
valoriale della Valle d'Aosta, da una parte, e fornire uno spazio
aggregativo, dall'altra.
Presidente -
Il Consiglio regionale di questa mattina si
interrompe, riprenderanno i lavori alle ore 14:30. Il Consiglio è
sospeso.
---
La seduta termina alle ore 13:11.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK