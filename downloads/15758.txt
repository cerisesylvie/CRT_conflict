Consiglio Regionale della Valle d'Aosta - Oggetto del Consiglio n. 2061 del 24 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2061 del 24 luglio 1996 - Resoconto
SEDUTA POMERIDIANA DEL 24 LUGLIO 1996
OGGETTO N. 2061/X Approvazione di una servitù di deroga alle
distanze legali e della cessione di cubatura a carico di un'area di
proprietà regionale ed a favore di un'area di proprietà della
società Savio S.r.l. in Comune di Châtillon. Introito di somma.
Delega alla Giunta.
Deliberazione Il Consiglio
Premesso che il Consiglio regionale con deliberazione n. 1481/X
in data 25 luglio 1995 aveva approvato la vendita di un'area di
proprietà regionale, facente parte di un più ampio fondo sito in
Comune di Châtillon (ex Montefibre), alla Società Savio S.r.l. e
che il relativo rogito è stato stipulato in data 19 dicembre
1995;
Atteso che la Società Savio S.r.l. con note in data 15 giugno,
14 luglio e 17 novembre 1995 presentava istanza per la cessione di
una parte della volumetria afferente la proprietà regionale, nonché
per la costituzione di una servitù di deroga alle distanze legali
per la realizzazione di bassi fabbricati sul lato sud e fronte
strada sull'area alienata dalla Regione;
Preso atto che la cessione di cubatura consiste nel
trasferimento della potenzialità edificatoria (facultas
aedificandi) e più precisamente della volumetria afferente l'area
di proprietà regionale, distinta al NCT al Foglio 43 con le
particelle nn. 25 (ex 25/a) e 56, ove trova ubicazione lo
stabilimento TECDIS, a favore dell'area limitrofa di proprietà
della Savio S.r.l., distinta al NCT al Foglio 43 con la particella
n. 245 (ex 25/b), corrispondente a mq. 2000 di terreno e mq. 1000
di costruzione;
Posto che il Servizio Demanio e Patrimonio dell'Assessorato del
Bilancio e delle Finanze, con perizie di stima in data 25 ottobre e
24 novembre 1995, ha espresso parere favorevole al trasferimento
della cubatura in quanto, in relazione agli attuali parametri
urbanistici (indice di fabbricazione/rapporto di copertura pari ad
1/2), tenuto conto della superficie coperta esistente, la residua
superficie coperta edificabile sull'area regionale è di circa mq.
12.000, il massimo ingombro per la realizzazione di un nuovo
capannone non sarebbe superiore a mq. 8.700 circa e quindi la
superficie copribile non sfruttabile resterebbe di mq. 4.000 circa,
stimando il corrispettivo in Lire 60.000.000 (sessantamilioni) pari
a Lire 30.000 al metro quadrato;
Atteso che l'Assessorato dell'Industria, Commercio e
Artigianato, con nota in data 2 febbraio 1996, prot. n. 932/Ind.,
esaminate le relazioni di stima del Servizio Demanio e Patrimonio,
non ha manifestato obiezioni alla cessione della cubatura nella
misura di mq. 1000 edificabili (mq. 2000 di terreno);
Preso atto inoltre che la Società Savio S.r.l. ha richiesto di
costruire in deroga alle distanze legali dei bassi fabbricati quali
garages, centrale termica e pertinenze similari, lungo il fronte
sud (strada di accesso alla centrale ENEL e strada regionale di
Châtillon-Pontey) della proprietà di cui si tratta ed il Servizio
Demanio e Patrimonio regionale, visto il parere favorevole espresso
dall'Assessorato dei Lavori Pubblici in data 19 dicembre 1995,
prot. n. 12905/5 LL.PP., tenuto conto che la proprietà regionale
non subisce alcun deprezzamento, ha fissato un corrispettivo di
Lire 4.000.000 (quattromilioni) per la costituzione della servitù
con perizia di stima in data 7 marzo 1996;
Rilevato che la Società Savio S.r.l., con nota del 12 giugno
1996, ha accettato integralmente le condizioni imposte
dall'Amministrazione regionale;
Atteso che l'Assessore al Bilancio ed alle Finanze, ai sensi e
per gli effetti dell'articolo 22, comma 5, della legge regionale 19
gennaio 1996, n. 1 (legge finanziaria) ha espresso il proprio
assenso con nota del 14 giugno 1996, prot. 12428/5 Fin;
Visto il parere favorevole di legittimità rilasciato dal
Dirigente del Servizio affari generali e legali della Presidenza
della Giunta regionale, ai sensi dell'articolo 72 della legge
regionale n. 3/56 e successive modificazioni, e del combinato
disposto degli articoli 13 - comma 1 lettera e) e 59 - comma 2
della legge regionale n. 45/1995, sulla presente deliberazione;
Delibera
1) di cedere la cubatura d'area e di trasferire la potenzialità
edificatoria (facultas aedificandi) della volumetria afferente
l'area di proprietà regionale sita in Comune di Châtillon, distinta
al NCT al Foglio 43 con le particelle nn. 25 (ex 25/a) e 56, ove
trova ubicazione lo stabilimento TECDIS, a favore dell'area
limitrofa di proprietà della Savio S.r.l., con sede in Châtillon,
località Soleil 18 (codice fiscale e partita IVA 00135130078),
distinta al NCT al Foglio 43 con la particella n. 245 (ex 25/b),
corrispondente a mq. 2000 di terreno e mq. 1000 di costruzione;
2) di approvare la costituzione di una servitù di deroga alle
distanze legali a carico dell'area di proprietà regionale sita in
Comune di Châtillon, distinta al NCT al Foglio 43 con le particelle
nn. 25 (ex 25/a) e 56 ed a favore dell'area limitrofa di proprietà
della Savio S.r.l., distinta al NCT al Foglio 43 con la particella
n. 245 (ex 25/b), il tutto come meglio risulta individuato nelle
planimetrie allegate alla presente sub a) e b) che ne costituiscono
parte integrante e sostanziale;
3) di stabilire che la costituzione della servitù di cui al
precedente punto 2) è soggetta ai seguenti obblighi:
- nella realizzazione delle costruzioni a distanza inferiore a
quella prevista dal P.R.G.C. dovranno essere rispettate le norme
stabilite nel regolamento edilizio e dovranno comunque essere
rispettate le distanze minime previste dalla normativa vigente al
momento dell'edificazione in materia di distanza dalle strade;
- l'atto di vincolo dovrà essere trascritto a favore del Comune
e presentato allo stesso per l'impegno che si assumerà la
Regione;
- con l'atto di vincolo la Regione, in caso di successiva
edificazione, dovrà rispettare le distanze regolamentari tra
edifici e secondo i parametri vigenti all'atto di vincolo;
- la nuova recinzione dovrà essere più snella e quindi creare un
impatto minore rispetto a quella esistente;
- le acque piovane dovranno essere convogliate sul fondo
dominante;
4) di determinare il corrispettivo per la cessione della
cubatura d'area in Lire 60.000.000 (sessantamilioni) e per la
costituzione della servitù in Lire 4.000.000 (quattromilioni);
5) di introitare la somma complessiva di Lire 64.000.000
(sessantaquattromilioni) al capitolo 10200 ("Provento vendita beni
immobili") del bilancio di previsione della regione per l'anno
finanziario 1996;
6) di stabilire che:
- il pagamento del corrispettivo di cui al precedente punto 4)
dovrà essere versato presso la Tesoreria regionale prima della
stipulazione del rogito notarile;
- il rogito notarile dovrà essere stipulato entro tre mesi dalla
data di comunicazione dell'approvazione del presente provvedimento
da parte del Consiglio regionale;
- tutte le spese notarili, onorari, imposte ed ogni altra
conseguente saranno a totale carico della Società Savio S.r.l.;
7) di conferire al Presidente della Giunta regionale e, in caso
di delega, all'Assessore che interverrà alla stipulazione dell'atto
conseguente al presente provvedimento, la facoltà di autorizzare
l'inserzione nello stesso delle precisazioni, rettifiche ed
aggiunte che il Notaio rogante riterrà necessarie per il
perfezionamento del rogito;
8) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Planimetrie
(...omissis...)
Si dà atto che l'Assessore ai Lavori pubblici Lavoyer non
partecipa alla discussione e alla votazione in oggetto.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK