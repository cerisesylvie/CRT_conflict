Consiglio Regionale della Valle d'Aosta - Oggetto del Consiglio n. 1458 del 27 aprile 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1458 del 27 aprile 2022 - Resoconto
OGGETTO N. 1458/XVI - Interpellanza: "Iniziative del Governo
regionale in merito alle misure previste per i giovani
agricoltori".
Bertin (Presidente) -
Punto n. 27 all'ordine del giorno.
Per l'illustrazione dell'interpellanza, si è prenotato il
consigliere Rollandin a cui passo la parola.
Rollandin (PA) -
L'interpellanza che noi abbiamo fatto si
riferisce a un tema molto delicato e molto importante perché si
tratta di verificare quali sono le possibilità rispetto a quanto è
stato affermato dall'Assessore durante la discussione dell'ordine
del giorno nel DEFR del gruppo Pour l'Autonomie.
I requisiti per accedere a queste misure... e preso atto
dell'impossibilità di organizzare i corsi durante la pandemia, è
chiaro che noi riteniamo sia importante trovare le alternative in
modo che ci sia per l'agricoltura e per gli agricoltori la tutela e
la valorizzazione sul territorio che noi sappiamo avere le
difficoltà che lei conosce e che molte volte si sono messe in
evidenza.
Noi chiediamo al Governo regionale se ci siano stati
aggiornamenti dalla Commissione europea in merito alle proposte di
modifica presentate dalla Regione perché giustamente si sapeva che
c'erano delle difficoltà a mantenere come era proposto e come era
previsto, quindi per sapere se sia intenzione del Governo approvare
i bandi nel primo semestre di quest'anno.
La tempistica è proprio quella di avere la soluzione che ci
permetta di partire con l'anno prossimo nella direzione giusta
sapendo per ogni agricoltore cosa ha diritto e che cosa deve
proporre per avere il giusto intervento che le condizioni
soprarichiamate portano già oggi in discussione.
Presidente -
Risponde l'assessore Sapinet.
Sapinet (UV) -
Grazie collega Rollandin. Come abbiamo già
detto in occasione di altre iniziative, il percorso che ha portato
alla ripartizione delle risorse per quella che era stata la proroga
del PSR 2021-2022 si è concluso nello scorso autunno, un lavoro
abbastanza lungo che ha coinvolto tutte le Regioni. Questo ha un
po' dettato i tempi, come avevamo detto, a tutte le Regioni, tra
cui ovviamente la nostra. Da lì, fatto questo passaggio, ci si è
attivati per definire le misure da riproporre e per ovviamente
riuscire ad accorciare il più possibile i tempi.
Le modifiche del PSR, a seguito del confronto con il Comitato di
sorveglianza, sono state approvate dai servizi della Commissione
europea, e sono state convalidate su idonea piattaforma il 25 marzo
2022; avevamo preparato una risposta ma poi nel frattempo sono
trascorsi questi quindici giorni o anche di più, infatti l'abbiamo
adattata perché nel frattempo la situazione si è evoluta ed è
decisamente migliorata. Tali modifiche riguardano, oltre al
pacchetto giovani, ovvero il premio cosiddetto "di primo
insediamento", che è l'intervento 611, gli aiuti agli investimenti
dedicati sempre ai giovani, ovvero l'intervento 412, ma anche la
misura 4.2, dedicata alle imprese di trasformazione e
commercializzazione e la misura 641 per gli agriturismi. Queste
quattro misure, sommate poi alla 411 che è l'altra misura, erano le
cinque che sono state finanziate con le risorse della proroga.
Per quanto riguarda nello specifico poi la misura per il premio
di insediamento dei giovani agricoltori, il nuovo bando è stato
approvato con provvedimento dirigenziale 2008 del 7 aprile 2022
nelle more dell'approvazione da parte della Commissione e pochi
giorni dopo è stato pubblicato sul sito. Stanno già, tra l'altro,
arrivando le prime domande di aiuto che potranno essere presentate
sino al 15 luglio. A breve gli uffici provvederanno alla
pubblicazione anche del bando relativo alla misura 412, ovvero
interventi per i giovani, le cui domande potranno essere presentate
in autunno solo dai soggetti già risultati beneficiari del premio
di primo insediamento, queste due misure sono collegate.
Volevo infine ricordare che la partecipazione al corso, che sarà
attivato al prossimo autunno, non costituisce un requisito di
accesso alla misura, ma un impegno che i giovani agricoltori devono
assolvere entro la conclusione del piano aziendale che, per
quest'ultimo bando, è necessariamente la fine di giugno 2025, data
ultima per la rendicontazione delle spese sostenute a valere
appunto sul PSR 2014-2022.
Presidente -
Per la replica, ha chiesto la parola il
consigliere Rollandin, ne ha facoltà.
Rollandin (PA) -
Grazie Assessore. Voglio solo
sottolineare due aspetti: il primo è di capire, rispetto alle
qualifiche che altre Regioni hanno presentato, se noi abbiamo
presentato lo stesso sistema che è stato previsto per le altre
Regioni, perché ci risulta che ci sono delle differenze notevoli,
differenze che sono conseguenti agli interventi che alla comunità
poi vengono dati, questo volevo chiedere innanzitutto.
Poi sapere se e come verranno in qualche modo distribuite e
tenute in dovuta considerazione le singole unità che poi
presenteranno la domanda secondo la normativa che lei ha qui
ricordato, perché quelli sono gli aspetti più importanti. È chiaro
che non è immaginabile che tutti possano avere la ripartizione che
si pensa perché per alcuni non ci sono le condizioni che lei
ricordava. Allora volevo solo sapere se c'è già un'idea su che cosa
sta succedendo per capire quali sono le reali possibilità di avere
il massimo per quanto riguarda coloro che sono in regola con le
domande, perché risulta anche che per alcune Regioni questo non è
avvenuto, ci sono state contestazioni e c'è stata una riduzione
fino al 40 percento degli importi "dovuti" in base ai parametri che
lei ricordava prima. Queste sono le differenze e le difficoltà che
noi vediamo in questo passaggio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK