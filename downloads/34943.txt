Consiglio Regionale della Valle d'Aosta - Oggetto del Consiglio n. 2569 del 19 settembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2569 del 19 settembre 2012 - Resoconto
OBJET N° 2569/XIII - Communications du Président de la
Région.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Per unirmi ai colleghi nel cordoglio e nel ricordo di Franco De
Grandis, che è mancato all'età di 82 anni. Un uomo che ha dedicato
la sua vita e le sue grandi qualità umane al servizio della nostra
comunità. Dopo sei anni in servizio all'arma dei Carabinieri, De
Grandis giunse ad Aosta e iniziò a lavorare all'INAIL, dove fece
carriera fino a diventare Direttore della sede di Aosta. Eletto nel
1978, fu Presidente della Commissione consiliare per il turismo,
antichità e belle arti, e successivamente divenne Vicepresidente
del Consiglio. Erede della tradizione repubblicana, di esponenti
politici che hanno fatto la storia partendo dalle idee di Mazzini
per arrivare a Spadolini, fu - dopo l'esperienza istituzionale -
soprattutto Presidente dell'Università della terza età, che aveva
fortemente voluto quando era ancora nell'Assemblea regionale e che
aveva, poco tempo fa, proprio nel salone regionale, ricordato
nell'anniversario della sua istituzione, spiegando a tutti i
presenti - ed erano molti - le positività emerse da questo
confronto e dalla possibilità di avere tante persone di una certa
età che l'hanno frequentata, e che aumentavano tutti gli anni. Di
lui ricordo il grande senso delle istituzioni e la naturale
capacità di confrontarsi nell'agone politico sempre con un grande
rispetto per colui che poteva considerare un avversario, ma
certamente mai un nemico. Alla moglie Anna ed ai figli, anche a
nome del Governo regionale, rivolgo le più sentite
condoglianze.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK