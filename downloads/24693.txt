Consiglio Regionale della Valle d'Aosta - Oggetto del Consiglio n. 78 del 25 settembre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 78 del 25 settembre 2008 - Resoconto
OGGETTO N. 78/XIII - Interpellanza: "Intendimenti in merito
alla vertenza in atto tra Regione e soggetto venditore del
complesso alberghiero Grand Hôtel Billia".
Interpellanza
Atteso che dalla relazione del liquidatore della Gestione
straordinaria del Casinò di Saint-Vincent permangono attive
numerose cause civili promosse da e verso diverse controparti che,
di fatto, coincidono con il medesimo soggetto venditore del
Complesso alberghiero Grand Hotel Billia;
Visto che la somma delle pretese risarcitorie giudiziali,
incrociate tra soggetto acquirente e soggetto venditore,
risulterebbe pari a circa 200 milioni di euro;
Ricordato che l'Assessore al Bilancio, finanze e patrimonio
in carica al momento dell'acquisto del complesso alberghiero ha più
volte pubblicamente dichiarato il proprio ottimismo in merito ad
una conclusione delle vertenze complessivamente favorevole per la
Regione;
i sottoscritti consiglieri regionali
Interpellano
il Presidente della Regione per sapere:
1) a quanto ammontano e a quali Studi legali sono
riconducibili le spese legali finora sostenute per il mantenimento
delle suddette cause pendenti;
2) se il governo in carica intenda nel futuro proseguire
nella strategia dell'attesa del completamento dei gradi di giudizio
ovvero intenda addivenire in futuro o stia già trattando con la
controparte per giungere ad una eventuale soluzione transattiva a
carico della Regione.
F.to: Zucchi - Benin
Président
- La parole au Conseiller Zucchi.
Zucchi (PdL)
- Vi chiedo scusa, concludo con questa
interpellanza - l'ordine è casuale - questo trittico delle
interpellanze che riguardano questo settore. D'altronde ero stato
anche motivato, visto che qualcuno mi aveva detto: Zucchi invece di
chiedere i documenti, quando non ero qua, e di rompere le scatole,
vedi di farti eleggere visto che non ci riesci mai. Ora che ci sono
riuscito, la prima cosa che ho fatto subito è stata di vedere i
documenti per rendermi conto da vicino delle situazioni inerenti
questo buco nero che ci sta attanagliando. É stato anche uno
stimolo per poter essere ancora più invogliato a venire qua: certe
dichiarazioni certe volte ti spingono.
Questa vicenda è stata di fatto affrontata ieri e siccome sono
abituato a chiedere scusa quando sbaglio, faccio un piccolo inciso.
Nel corso del dibattito di ieri siamo stati tratti in inganno
quando abbiamo parlato della gestione straordinaria e dei compensi
al liquidatore, ed è nostra abitudine rendere conto quando
sbagliamo, essendo stati indotti in errore. L'Assessore
Marguerettaz ha stigmatizzato che il compenso del liquidatore non
era quello che è stato annunciato dal sottoscritto, dove
erroneamente ho preso nella colonna dei debiti un importo,
ritenendo che fosse quello il compenso annuale a carico del
liquidatore, mentre abbiamo appreso che è un altro. Chiediamo scusa
se abbiamo detto delle cifre che non sono tali; resta però da dire
che nel complesso l'importo in questo momento a credito del
liquidatore è di notevole entità perché è di 370mila euro. Non
credo che il liquidatore avanzi tutti questi soldi, che non abbia
mai preso un compenso in tutti questi anni, quindi diciamo che non
è un compenso annuale quello di 370mila euro, ma se andiamo a fare
la media di tutto quello percepito è sicuramente una cifra di
notevole entità. Però bisogna dare a Cesare quel che è di Cesare,
quindi chiediamo scusa al commissario liquidatore, perché devo dare
atto all'Assessore Marguerettaz che adesso la cifra concordata ci
sembra molto più umana, mentre forse quelle precedenti non lo
erano.
Prendo spunto da questa vicenda, perché da questo atto che ho
desunto, era già noto, ma abbiamo avuto conto della situazione
delle liti pendenti nella vicenda famosa oggetto di queste mie
interpellanze. Risultano giacenti numerose cause: il governo che si
è appena insediato, di fronte a questa ingarbugliata vicenda, che
tipo di intenzioni ha? Ha intenzione di continuare ad aspettare,
quindi di rimanere nella strategia di attesa dello sviluppo di
quelle che sono le cause che sono svariate, difficili,
ingarbugliate, e comunque possono presumere dei pericoli a carico
dell'amministrazione, perché quando si tratta di cause civili un
risultato non è mai certo? Si può essere vittoriosi o soccombenti,
ma certe cose possono essere anche previste e possono essere quindi
dei macigni che gravano, oltre l'operazione che abbiamo detto
prima, di non poca entità, perché se non sbagliamo qui si tratta di
intrecci che comportano una sommatoria di cause di grandissima
entità.
La prima domanda, visto che lei, Presidente, si è insediato con
questo nuovo governo, è sapere se ci sono delle intenzioni di
continuare con la strada precedente o se c'è qualche novità in
merito, se si pensa cioè di chiudere, come pensavamo fosse
opportuno fare. Ci è stato spiegato ieri dall'ex Presidente Caveri
che questo non è stato possibile fare, perché al momento
dell'acquisto le cifre che erano richieste dalla controparte per la
sanatoria di tutte le vertenze erano talmente ampie, cioè la
proposta della Regione e la richiesta del gruppo Lefèvre erano così
distanti che non è stato possibile. Poi il giudizio l'ho già
espresso prima, che di fronte a una situazione del genere non
farei, ma credo nessuno di noi con i nostri soldi, credo nessuno in
questa sala con le proprie risorse andrebbe a fare un regalo a chi
ha in pendenza di giudizio 200 milioni di euro, non gli va a
regalare una situazione di risoluzione di un problema che avrebbe
comportato una ulteriore perdita da parte di quel gruppo di 8
milioni. Lei mi obietterà che lui avrebbe chiuso l'albergo, ma in
certi casi bisogna anche saper prendere delle decisioni
drastiche.
Ci siamo chiesti e forse ci chiediamo, sempre per quel concetto
di responsabilità, se le cifre così distanti due anni fa, potevano
essere molte di meno qualche anno prima, perché qui dobbiamo capire
cosa è successo nel passato. Siamo arrivati a una valutazione di
questo cespite con delle ridde di cifre di perizie che andavano
distanti una dall'altra a colpi di decine di miliardi. Abbiamo
visto una escalation su queste perizie che sono nel frattempo
intervenute, che andavano veramente da "di tutto di più", non in un
arco di tempo lunghissimo, ma in un breve arco di tempo. Prima 27
milioni, poi 77, poi 58... stiamo parlando di milioni di euro e una
struttura del genere comporta delle perdite! Non ho mai visto - ci
siamo anche informati, io in particolare - ma un cespite che ha un
utilizzo nel campo alberghiero e non può essere adibito a
nient'altro, deve essere valutato non tanto per la sua realtà
immobiliare, ma per la sua facoltà di avviamento di produrre degli
utili. Qui abbiamo visto che produce delle perdite: credo che in
nessun posto del mondo in un regime normale di mercato nessun
gruppo avrebbe comprato un albergo del genere a queste cifre. Che
fosse importante comprarlo è un altro paio di maniche, ma non a
questa cifra.
Allora chiediamo, caro Presidente, visto che ci sono state una
sequenza di liti che sono evidenziate dalla relazione del
commissario gestore, di fare l'excursus di quello che è avvenuto,
perché abbiamo la sensazione che un po' per la
mala gestio
,
di cui ho parlato prima, dei suoi predecessori, certe situazioni
che potevano essere affrontate con minore esborso precedentemente,
anche andando a coprire questi contenziosi e mettendo tutti quanti
in una condizione di non avere nulla a che temere, non siano state
per chissà quale motivo affrontate e adesso ci troviamo con questa
spada di Damocle in testa, che potrebbe essere anche a noi
favorevole, ma potrebbe essere anche a noi sfavorevole.
Sicuramente anche qui, non dico delle cifre, perché mi aspetto
che le dica lei. In tutti questi anni c'è stato un soggetto o più
soggetti che ne hanno beneficiato, che sono gli avvocati. Ci
piacerebbe sapere a chi - ed è l'oggetto della mia interpellanza -
sono andati tutti questi soldi, quali onorari professionali sono
stati pagati e sono in corso di pagamento, perché anche lì abbiamo
la sensazione che si tratti non di poche decine di euro, ma di
qualche centinaia di migliaia di euro.
Attendiamo con curiosità le risposte e le sue valutazioni sul
futuro, perché - ripeto - sarebbe auspicabile che lei spiegasse ai
cittadini come mai quei determinati atti, che potevano essere fatti
prima, non sono stati fatti. Ci risulterebbe che nel 2002-03
eventuali soluzioni di annullamento di contenziosi fossero state
proposte con delle somme molto inferiori, magari non superavano
neanche i 2-3 milioni di euro per mettere una pietra tombale su
questa vicenda.
Altra cosa. Lasciando stare il cespite immobiliare, che ha una
valenza di un certo tipo, come lei sa buona parte dei contenziosi
in corso riguardano le aree limitrofe, parcheggi, eccetera: perché
a un certo punto di tensione fra le controparti non sono stati
posti in essere degli espropri? Dal momento che si considerava
imprescindibile l'utilizzo di un'area del genere, arrivare almeno a
formulare una ipotesi di esproprio per pubblica utilità per quanto
riguarda la situazione dei parcheggi, ci avrebbe messo in una
situazione di garanzia e di prudenza per una buona parte di quello
che è adesso oggetto di contenzioso. Mentre il cittadino
tranquillamente si vede capitare la mannaia dell'esproprio per
qualunque tipo di richiesta debba fare la pubblica amministrazione,
ci chiediamo se questa ipotesi poteva essere fattibile e, se del
caso, come mai non è stata compiuta.
Président
- La parole au Président de la Région,
Rollandin.
Rollandin (UV)
- Pour revenir au Billia, il faut aussi
souligner qu'avant qu'il y ait l'achat, il y avait un contrat avec
Lefèvre plutôt onéreux: on a payé de 10 à 12 mille millions d'euros
pour le contrat de gestion du Billia. J'arrête car les
considérations sur ce point ont déjà été faites à maintes reprises;
je donnerai une réponse ponctuelle à ce qu'on m'a demandé.
"A quanto ammontano e a quali Studi legali sono riconducibili le
spese legali finora sostenute per il mantenimento delle suddette
cause pendenti". Sulla base dei dati che ci sono stati forniti dal
liquidatore di Gestione straordinaria in liquidazione, le spese
legali sostenute in relazione alle differenti cause che vedono
coinvolte Gestione straordinaria e le numerose controparti,
riconducibili in sostanza alle società SITAV e SAAV, ammontano dal
1997 ad oggi a 4.851.000 euro. Per quanto riguarda gli studi legali
a cui le spese in questione sono riconducibili, si tratta di una
ventina di studi legali rispetto ai quali c'è un prospetto
riepilogativo che è il seguente: dal 1997 Tubère, 3.700 euro;
Chiesa Alessandro, 9.000 euro; Nova Giorgio, 49.000 euro; Studio
legale Rampazzo, 36.000 euro; Malagutti Dante, 68.000 euro; Spada
Giuseppe, 46.000 euro; Liser Antonio, 62.000 euro; Liser
Alessandra, 8.000 euro; Romanelli, 2.000 euro; Sigma, 123.000 euro;
Moro Maddalena, 48.000 euro; Studio legale Tosetto, 83.000 euro;
Riganò Francesco, 12.000 euro; Studio legale Maione e Tamiozzo, 255
euro; Studio legale Garancini & C., 23.000 euro; Colombo
Giovanni, 31.000 euro; Fubini Iorio Cavalli, 1.300 euro; Bo, 495
euro; Studio Hammonds & Rossotto, 4.239.014 euro. Totale
4.851.000 euro.
Se il governo in carica intenda nel futuro proseguire nella
strategia dell'attesa, la risposta è no. Ci stiamo facendo dare un
prospetto riassuntivo da parte del commissario per analizzare i
punti che possono essere oggetto di una intesa e quelli dove ci
sono situazioni difficili. Sulla base di questo faremo una proposta
al commissario liquidatore per trovare, là dove possibile, le
intese che siano responsabilmente congrue rispetto alle richieste e
a quello che può essere un pericolo di un responso negativo a
fronte della situazione oggi.
Presidente
- La parola al Consigliere Zucchi.
Zucchi (PdL)
- Credo che questa sia una notizia non di
poco conto, anche considerato il dibattito di ieri, dove chi è
intervenuto in sua assenza ha invece dichiarato, non dico
tranquillità, ma una serenità di fronte a questi fatti. Adesso
apprendiamo che lei sta lavorando in una logica di assoluta e
totale discontinuità rispetto agli anni passati di coloro che
l'hanno preceduta, nell'arrivare a una transazione, e questo fatto
credo sia molto preoccupante, perché da come lei ha detto, la
proposta transattiva... no, lei ha detto che sta andando in una
soluzione transattiva, immagino io e lei mi corregga se sbaglio, a
nostro carico...
(Interruzione del Presidente della Regione, fuori
microfono)
...dove è possibile, ma se non ho capito male, credo che valga
la pena fare chiarezza su questo punto. Se ci sono dei
contenziosi... Io capisco il nervosismo di chi le sta accanto che è
stato compartecipe di determinate situazioni e in questo momento è
un po' con i fagioli sotto le ginocchia: dovrebbe stare più
misurato, perché è stato il compartecipe e nel clima del fare il
gradasso del suo collega di Giunta della passata legislatura vede
queste cose come se fosse un nulla di fatto.
Vorremmo capire se stiamo andando verso una transazione e su
quali entità lei, Presidente, sta ragionando, perché per chiudere
bene tutti i contenziosi o una parte di questi, ci allestiamo a
pagare degli altri soldi, se non ho capito male. Io ho inteso così,
se ci sono delle transazioni che invece possono essere di altra
natura e che possono essere anche a noi favorevoli, pregherei di
spiegarvi meglio. Forse non ho capito bene io, ma credo che anche
l'aula non abbia ben compreso, oppure sono io l'unico che non ha
capito, ha capito solo l'Assessore Marguerettaz che ha fatto molto
bene negli anni passati e ha assolto bene il suo compito, quindi
vorrei che ci fosse una precisazione in questo senso.
Chiedo magari una eccezione, signor Presidente, perché credo che
il tema meriti un approfondimento e se possibile di concedere una
replica al Presidente, perché renda più comprensibile l'oggetto del
suo ultimo intervento, cioè il fatto che non si va verso la
prosecuzione delle liti pendenti e si cerca se possibile di
arrivare a una transazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK