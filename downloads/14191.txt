Consiglio Regionale della Valle d'Aosta - Oggetto del Consiglio n. 714 del 1° giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 714 del 1° giugno 1994 - Resoconto
OGGETTO N. 714/X - Sostituzione di un rappresentante della
Regione in seno al Comitato di cui all'articolo 2 del protocollo
d'intesa Regione-Enel sottoscritto in data 19 aprile 1985.
Deliberazione - Il Consiglio
Premesso che:
- l'articolo 2 del protocollo d'intesa Regione-Enel in materia
di politica energetica, approvato con deliberazione della Giunta
regionale n. 4300 del 16 luglio 1984, ratificata dal Consiglio
regionale con provvedimento n. 767/VIII del 20 settembre 1984
prevede, tra l'altro, l'istituzione di un Comitato composto di sei
membri di cui tre in rappresentanza della Regione e tre in
rappresentanza dell'Enel;
- con provvedimento n. 38/X del 13 luglio 1993, il Consiglio
regionale aveva nominato quali rappresentanti in seno al suddetto
Comitato l'Assessore all'Industria, Commercio e Artigianato Mafrica
Demetrio ed i Consiglieri Rollandin Augusto (per la maggioranza) e
Linty Paolo (per la minoranza);
Considerato che il Consigliere Rollandin Augusto è stato sospeso
dalla carica con decreto del Presidente del Consiglio dei Ministri
in data 1° dicembre 1993;
Ritenuto necessario provvedere alla sostituzione del Consigliere
Rollandin Augusto in seno al Comitato Regione-Enel con un altro
rappresentante della maggioranza;
Visto il parere favorevole rilasciato dal Dirigente del Servizio
affari generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la propria deliberazione n. 767/VIII del 20 settembre
1984;
Delibera
1) di nominare quale rappresentante della Regione in seno al
Comitato Regione - Enel di cui al protocollo d'intesa sottoscritto
in data 19 aprile 1985 il Consigliere Borre Fedele (per la
maggioranza), in sostituzione del Consigliere Rollandin
Augusto;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di darne esecuzione.
Presidente -
Ha chiesto la parola il Consigliere
Perrin Giuseppe Cesare.
Perrin G.C. (UV) -
Nous proposons le nom de monsieur
Fedele Borre.
Presidente -
Si procede alla votazione per schede
segrete del nominativo proposto.
Presenti: 30
Votanti: 30
Schede valide: 30
Schede bianche: 4
Hanno riportato voti:
- Borre Fedele: 25
- Mostacchi Benito: 1
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK