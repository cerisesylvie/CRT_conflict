Consiglio Regionale della Valle d'Aosta - Oggetto del Consiglio n. 1799 del 21 settembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1799 del 21 settembre 2022 - Resoconto
OGGETTO N. 1799/XVI - Interrogazione: "Stato dell'arte della
nuova programmazione PAC e PSR per il periodo 2023/2027".
Bertin (Presidente) -
Punto n. 12 all'ordine del giorno.
All'interrogazione risponde l'assessore Sapinet.
Sapinet (UV) -
. Nell'iniziativa si interroga il Governo
regionale per sapere quale sia lo stato dell'arte della nuova
programmazione PAC e PSR per il periodo 2023/2027.
Prima di venire ai contenuti dell'interrogazione che ci
permettono di fare proprio il punto, mi soffermerei inizialmente
sul "Considerato": "Considerato che la Regione autonoma Valle
d'Aosta è in ritardo sulla programmazione PAC 2014/2022".
Colgo l'occasione in premessa e ricordo che il PSR 2014/2022 è
il primo, per capacità di spesa fra le Regioni con organismo
pagatore AGEA e si colloca fra i primi cinque a livello nazionale -
così l'ho ereditato e così siamo riusciti a mantenerlo - quindi tra
i primi cinque a livello nazionale per capacità di spesa.
A tal proposito, la Commissione europea, nel corso del Comitato
di sorveglianza del 14 giugno 2022, si è complimentata con
l'autorità di gestione del programma, evidenziando una percentuale
di avanzamento attualmente oltre il 70%, superiore alla media
nazionale e a quella europea, non è che vogliamo lodarci da soli,
non l'avrei citato ma visto la parte iniziale dell'iniziativa, mi
sembrava corretto ricordarlo.
Venendo all'oggetto specifico dell'interrogazione, si relaziona
appunto sul fatto che le linee d'intervento per lo sviluppo rurale
2023/2027 sono messe a punto partendo dai seguenti presupposti e
dalle seguenti condizioni:
1. Conformità ai regolamenti europei, in particolare ai tre
obiettivi generali e ai dieci obiettivi specifici della PAC
2023/2027 individuati nel regolamento 2115/2021 sui piani
strategici della PAC;
2. Osservanza delle disposizioni ministeriali e delle
tempistiche indicate dal Ministero delle politiche agricole,
alimentari e forestali, funzionali alla corretta redazione del
Piano strategico italiano della PAC. Si ricorda a tal proposito che
il Ministero delle politiche agricole sarà autorità di gestione del
Piano strategico nazionale, mentre le Regioni saranno autorità
territoriali competenti per l'attuazione degli interventi
selezionati dalle stesse;
3. La coerenza con il quadro strategico regionale di sviluppo
sostenibile 2030 - approvato con delibera di Giunta regionale
968/2021 e dal Consiglio regionale nella seduta del 6 ottobre 2021
- nonché con la strategia regionale di sviluppo sostenibile 2030,
la cui proposta progettuale è stata approvata dal Ministero per
l'ambiente e la tutela del territorio e del mare nel 2020;
4. La valorizzazione delle proposte del partenariato regionale,
consultato in diverse occasioni negli ultimi tre anni; ci sono
state tre consultazioni on-line: nel 2019 sul tema "Quale
agricoltura del futuro", nel 2020 "Criticità del PSR attuale e
prospettive per il 2023/2027" e poi nel 2021 sul tema "Il biologico
in Valle d'Aosta" e poi quattro incontri appunto del partenariato
volti alla presentazione dei lavori preparatori alla PAC 2023/2027
e alla raccolta di utili contributi partenariali. Questi si sono
svolti il 13 e il 18 maggio, il primo e il 9 giugno del corrente
anno;
5. L'utilizzo degli esiti dei gruppi di lavoro specialistici
promossi o partecipati dalla Regione e della sperimentazione volta
alla caratterizzazione delle superfici prato-pascolive regionali
con dati satellitari;
6. La continuità con l'attuale PSR 2014/2022 al fine di
garantire un reddito congruo alle imprese agricole valdostane,
mantenendo un sufficiente livello premiale dell'indennità per le
zone montane, in complementarietà con i pagamenti diretti del primo
pilastro della PAC;
7.  Rispettare i vincoli di spesa ambientale che da sempre
caratterizzano la politica agricola regionale, in particolare
attraverso le misure agro-clima-ambientali, la promozione della
produzione integrata, il biologico, la conservazione delle razze e
delle varietà autoctone a rischio di estinzione, la gestione delle
foreste, la salvaguardia della biodiversità e delle aree Natura
2000;
8. Stimolare gli investimenti delle aziende agricole ben
avviate, quelle dei giovani agricoltori, delle imprese di
trasformazione e commercializzazione dei prodotti agricoli negli
alpeggi e nelle aree rurali più in generale;
9. Sviluppare ulteriormente il metodo Leader attraverso il
rafforzamento del GAL Valle d'Aosta e le sue connessioni con il
territorio, in particolare con le Unités des Communes;
10.  Accompagnare lo sviluppo di innovazione nei settori
agricolo, forestale e agroalimentare.
Al fine di perseguire gli obiettivi sopra indicati e di
rispettare i vincoli di spesa imposti dal riparto del Fondo europeo
agricolo per lo sviluppo rurale per l'ambiente, idrologico e i
giovani agricoltori, sono state selezionate ventinove linee
d'intervento generale, tra cui citiamo le principali: indennità
compensative zone montane, in continuità con l'attuale;
agro-ambiente con l'introduzione dei piani di pascolamenti volti a
migliorare la qualità dei pascoli; il biologico; investimenti
aziendali per aziende ordinarie e i giovani agricoltori;
trasformazione e commercializzazione; insediamento dei giovani
agricoltori, leader; sistema della conoscenza e formazione e
consulenza.
Infine si riferisce che il reparto dei fondi, approvato in sede
di conferenza Stato-Regioni il 21 giugno 2022, assegna alla Regione
Valle d'Aosta una dotazione complessiva, in termini di spesa
pubblica, di 91.845.515,95 euro in termini di spesa pubblica pari a
una quota FEASR di 37.381.124,99 euro, incidenza del Fondo europeo
del 40,7%.
Nella nuova programmazione finanziaria 2023-2027, attraverso il
meccanismo del disimpegno automatico, si potranno impegnare e
liquidare i fondi assegnati fino al 31 dicembre 2029, ovvero due
anni dopo l'ultima annualità finanziaria, il 2026.
Infine si fa presente che stanno proseguendo i confronti tecnici
tra Ministero, AGEA e Regioni per la definizione degli interventi
di sviluppo rurale, questi gruppi di lavoro sono finalizzati a
comporre la versione aggiornata del piano strategico italiano da
inviare alla Commissione europea, al fine di raccogliere e
rispondere alle ultime osservazioni della Comunità europea e di
procedere all'approvazione definitiva del Piano entro il 31
dicembre del 2022.
Il tutto seguirà ovviamente un percorso tecnico, un percorso
politico, quello previsto da parte degli uffici e da parte del
sottoscritto, cioè la rinnovata disponibilità per ulteriori momenti
di approfondimento tecnico da abbinare sicuramente a quelli che
saranno poi i passaggi formali e ufficiali anche nei momenti in
Commissione, momenti che avevamo già previsto, proposti nei mesi
scorsi ma che sicuramente siamo disponibili a riproporre anche nei
prossimi giorni.
Presidente -
Per la replica, il consigliere Planaz.
Planaz (LEGA VDA) -
Parto da dove ha incominciato lei.
Volevo solo fare una precisazione: se la leggeva, la seconda
premessa della mia iniziativa esplicitava che non è
dell'Amministrazione regionale la causa del ritardo di questa
programmazione, ma è dovuta alla pandemia Covid. Questo lo sappiamo
perché la programmazione 2014-2020 doveva di nuovo essere
riorganizzata per la programmazione 2021-2027, oggi 2023-2027, non
è per questo che le faccio un'accusa del ritardo, perché è dovuto,
sappiamo tutti, alla crisi pandemica e anche a tutte le crisi che
si sono succedute a quella pandemica perché in fase di
progettazione questo piano strategico nazionale sembrava approvato
con tutte le linee guida, poi dopo, a causa degli aumenti
energetici e dei costi della guerra tra Ucraina e Russia, ha ancora
cambiato e cambierà.
Voglio sottolineare che siamo in una fase di cambiamenti molto
repentini non solo ma soprattutto per l'agricoltura: da un anno
all'altro a causa di tutte queste crisi tra la pandemia, infine la
siccità che mette a dura prova il settore agricolo, sia in
produzione che in scorte per il mantenimento degli animali, però è
importante capire...
Lei adesso mi ha spiegato, non riesco a capire, magari avremo
poi modo, come ha accennato, di approfondire l'argomento nelle
Commissioni, perché l'approvazione, se ho capito bene, parte dal
2023 fino al 2029, mentre fino a oggi la programmazione doveva
essere dal 2023 al 2027.
La cosa che ha creato un po' di curiosità e che ho proposto con
l'iniziativa è che ho fatto una piccola indagine: senza bisogno di
andare a fare dei grossi approfondimenti: altre Regioni hanno già
approvato il piano 2023-2027 con gli importi e tutta la
programmazione, cosa di cui per noi io, al momento, non sono ancora
a conoscenza.
Poi se per fortuna l'Assessorato ha lavorato in questo periodo
tra pause e quant'altro per avere una situazione dettagliata, per
capire e per non trovarci, come abbiamo visto stamattina, a
discutere un documento che riguardava delle misure importanti per
tutte le aziende - quelle agricole sono state molto citate - ma non
vorrà dirmi che questa programmazione non sia meno importante,
perché detterà il futuro dei prossimi 4-5 anni ed è importantissima
anche dal punto di vista del documento che abbiamo approvato
stamattina, perché dal documento che abbiamo approvato stamattina
dove gli investimenti e l'importanza delle aziende che possono fare
investimenti... io penso che tutti sappiamo che quando un'azienda
oggi investe, avrà un minimo di ammortamento del capitale
investito, parte per fortuna a fondo perso, dettato da questa
misura, ma una parte, con qualche altra forma finanziaria, deve
essere ammortizzata in 4-5 anni; è un motivo in più per cui per
questa programmazione sarebbe importante già avere una situazione
dettagliata per poter far sì che anche le aziende, se devono
decidere di investire, abbiano un'analisi un po' più chiara di
quello che succederà nei prossimi 4-5 anni. Anche la crisi
climatica che stiamo affrontando detterà il futuro ma in un modo un
po' critico di questi 4-5 anni, già in questi ultimi due-tre anni
le aziende hanno avuto dei danni, non so nei prossimi 4-5 anni - se
non avremo delle misure per dare risposte concrete direttamente
alle aziende - se possano farcela a superare in tante questo
periodo ma anche il periodo successivo.
Per quello allora accetto la sua proposta; se è possibile magari
esaminare tutto il Piano strategico PSRR o PSN, come lei ha detto,
tanto per valutare meglio e non arrivare all'ultimo minuto ad
approvare in fretta dei documenti e poi eventualmente presentare
emendamenti che creano il malcontento che stamattina si è
manifestato in quest'aula.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK