Consiglio Regionale della Valle d'Aosta - Oggetto del Consiglio n. 3733 del 24 settembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3733 del 24 settembre 1992 - Resoconto
OGGETTO N. 3733/IX Concessione di un contributo di lire
20.000.000 al CISST (Centro Italiano per lo Studio della Storia del
Tessuto) quale concorso di spese per la realizzazione del "Convegno
sull’Abbigliamento Tradizionale e Costumi popolari
delle Alpi". Approvazione ed impegno di spesa.
Presidente
Do lettura della proposta di deliberazione in
oggetto.
Deliberazione Il Consiglio delibera
1) di approvare la partecipazione della Sovrintendenza per i
Beni Culturali ed Ambientali al Convegno sul Costume popolare
organizzato dal CISST (Centro Italiano per lo Studio della Storia
del Tessuto) e la concessione di un contributo dell'importo di lire
20.000.000 (ventimilioni), a favore del CISST (con quietanza alla
Dott.ssa Cristina Ashengreen - Museo degli Argenti - Palazzo Pitti
- Firenze P.I 09551770130) quale concorso di spese di
organizzazione per la realizzazione del "Convegno
sull'Abbigliamento Tradizionale e Costumi popolari delle Alpi";
2) di approvare ed impegnare la spesa di lire 20.000.000 con
imputazione al capitolo generale 21640 del Bilancio preventivo
della Regione per l'anno 1992 (contributi ad enti ed Associazioni
per partecipazione a mostre e manifestazioni diverse ), che
presenta la necessaria disponibilità;
3) di stabilire che alla liquidazione si provveda ai sensi
dell'articolo 58 della legge regionale 27 dicembre 1989 n. 90 su
presentazione di idonea documentazione di spesa.
Presidente Ha chiesto di parlare l'Assessore al Turismo, Sport e
Beni Culturali, Voyat.
Voyat (UV)
Debbo far distribuire i preventivi e le
modalità di partecipazione a questo convegno in quanto non sono
stati messi nella deliberazione.
È un convegno che si svolge nei giorni 26, 27, 28 novembre 1992,
con la partecipazione dell'Assessorato al lavoro della città di
Torino, l'Assessorato al Turismo della Valle d'Aosta, l'Assessorato
della Cultura della regione Piemonte. C'è anche l'adesione
dell'Assessorato alla Pubblica Istruzione della Valle d'Aosta e del
Museo della Montagna di Torino.
La Regione Valle d'Aosta parteciperebbe con un contributo di
20.000.000. È da precisare che non essendo disponibile la sala
della Regione nella data del 27 novembre, molto probabilmente la
manifestazione si farà a Saint-Vincent.
Si dà atto che alle ore 19,27 riassume la Presidenza il
Presidente Bich.
Presidente
Ha chiesto la parola il Consigliere
Riccarand.
Riccarand (VA)
Volevo chiedere all'Assessore se questi
contributi dalla città di Torino e dalla Regione Piemonte
rispettivamente di 25 milioni e di 20 milioni sono già stati
regolarmente deliberati.
Presidente
Ha chiesto di parlare l'Assessore al
Turismo, Sport e Beni Culturali, Voyat.
Voyat (UV)Di preciso non lo so, posso informarmi, comunque credo
che se non sono stati deliberati lo saranno perché la
manifestazione verrà fatta nel mese di novembre.
Quando mi hanno telefonato da Torino mi hanno detto che se non
si poteva fare ad Aosta chiedevano se era possibile farlo a
Saint-Vincent e non in altri comuni lontani.
Penso che la cosa senz'altro a loro interessi, se non è stato
deliberato lo sarà al più presto.
PresidentePongo in votazione la proposta in oggetto.
Esito della votazione:
Presenti: 27
Votanti: 26
Favorevoli: 26
Astenuti: 1 ( Riccarand)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK