Consiglio Regionale della Valle d'Aosta - Oggetto del Consiglio n. 344 del 29 giugno 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 344 del 29 giugno 1981 - Resoconto
OGGETTO N. 344/81 - DETERMINAZIONE DELLA TARIFFA RELATIVA AI
SERVIZI DI RACCOLTA, ALLONTANAMENTO, DEPURAZIONE E SCARICO DI ACQUE
DI RIFIUTO PROVENIENTI DA INSEDIAMENTI CIVILI DI CUI ALLA LEGGE 10
MAGGIO 1976, N. 319 E SUCCESSIVE MODIFICAZIONI ED INTEGRAZIONI.
Presidente
- Do lettura del testo all'oggetto n. 20.
IL CONSIGLIO REGIONALE
visto l'art. 3 del D.L. n. 38 del 28 febbraio 1981 convertito
con legge 23 aprile 1981, n. 153;
vista la delibera del Consiglio regionale n. 439 in data 15
luglio 1980;
DELIBERA
1)
di approvare, per le acque provenienti da
insediamenti civili, la tariffa così determinata:
a)
per la parte relativa al servizio di fognatura, in
misura pari a Lire venti per metro cubo di acqua scaricata;
b)
per la parte relativa al servizio di depurazione,
se istituito, in misura pari a Lire venti per metro cubo di acqua
scaricata.
2)
di stabilire che, in sede di prima applicazione per
l'anno 1981, il volume d'acqua scaricato sia determinato in misura
pari all'ottanta per cento del volume d'acqua prelevata e
denunciata nell'anno 1980;
3)
di revocare le tariffe, relative agli scarichi
civili, approvate dal Consiglio regionale con la precedente
deliberazione n. 439 in data 15 luglio 1980.
Presidente
- Ha chiesto di parlare l'Assessore alla
Sanità e Assistenza sociale, Rollandin, ne ha facoltà.
Rollandin
(UV)
- La relazione piuttosto scarna di
questo deliberato è dovuto al fatto che è un decreto entrato nel
merito delle tariffe che erano state prese dalle singole Regioni,
sovvertendo anche quello che è lo spirito della legge e obbligando
tutte le Regioni ad applicare questa tariffa che viene purtroppo
vista e proposta al Consiglio. È un adeguamento in quanto la
delibera precedente teneva conto di determinati parametri. Dico
purtroppo perché in base a quei precedenti parametri c'era
l'effettiva possibilità, secondo lo spirito della legge, di avere
dei soldi a disposizione per intervenire in questo campo. Invece
con questi calcoli, si arriva a delle cifre ridicole che
riusciranno a malapena a coprire le spese per meccanizzare il tutto
e mettere a ruolo i singoli nomi; quindi succederà che costerà di
più impiantare tutto un sistema che riscuotere queste tariffe.
Questo è l'assurdo e le Regioni, unanimemente, hanno protestato
contro questo tipo di impostazione.
Presidente
- È aperta la discussione. Ha chiesto di
parlare il Consigliere Viberti, ne ha facoltà.
Viberti
(DPROL)
- Per conoscere un po' più
dettagliatamente in che modo le Regioni hanno protestato e se
l'Assessore non ritiene opportuno far presente a chi di dovere -
magari tramite il Consiglio regionale - che quando si fa una legge
è poi opportuno la si faccia applicare in modo che sia efficace. Se
le cose - come credo - stanno come dice l'Assessore, siamo di
fronte ad un'altra assurdità derivante da una scelta fatta
sull'onda di certi provvedimenti; poi, appena l'onda è passata, da
tutte le parti si taglia e si distrugge anche quello che c'era di
valido.
Presidente
- Ha chiesto di parlare l'Assessore Rollandin,
ne ha facoltà.
Rollandin
(UV)
- La richiesta fatta a livello
interregionale è stata quella di prevedere una modifica in questo
senso, ma a causa della latitanza del Governo, si è ancora in
attesa. Si è dovuto prendere questo provvedimento per evitare che
ai Comuni venga imputata la non osservanza della legge, perché
naturalmente non riuscirebbero a mettere a ruolo quello che è stato
fatto e meccanizzato.
Presidente
- Metto in approvazione l'oggetto n. 20.
Esito della votazione:
Presenti, votanti e favorevoli: 22
Il Consiglio approva.
Presidente -
Si passa alla trattazione dell'oggetto n.
21.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK