Consiglio Regionale della Valle d'Aosta - Oggetto del Consiglio n. 1881 del 15 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1881 del 15 febbraio 1991 - Resoconto
OGGETTO N. 1881/IX - Proposta di legge statale:
"Regionalizzazione del servizio militare - Modificazioni alla legge
statale 24 dicembre 1986, n. 958" (Approvazione di ordine del
giorno)
Presidente:
Il Consigliere Rollandin ha chiesto di
intervenire sulla proposta di legge statale n. 7, presentata dai
Consiglieri Agnesod, Andrione, Faval, Louvin, Marcoz, Mostacchi,
Perrin, Rollandin, Stévenin, Vallet, Voyat e Viérin, iscritta al
punto 51 dell'ordine del giorno dell'adunanza.
Rollandin (UV):
Le problème du service militaire des
jeunes Valdôtains avait déjà fait l'objet d'interpellations et de
débats au niveau du Conseil régional. Je voudrais rappeler quelques
données pour éclaircir la situation et mieux faire comprendre les
raisons de cette initiative de loi. Pour ce qui est des années
précédentes, par exemple, le pourcentage de jeunes qui sont restés
en Vallée d'Aoste va de 14% à 64% jusqu'à une limite
maxima
de 89%. En effet, il y a eu: en 1989, 14%; le premier contingent de
1990, 26%; après 38%, 33%, 27%, avec des pointes minimales de 10%;
ce qui dit clairement quelle est la raison de ce choix.
Je voudrais rappeler qu'en même temps il y avait eu une
convention avec les forces armées pour essayer de résoudre en
partie ce problème, en prévoyant qu'il y ait en principe la
possibilité de faire rester les jeunes en Vallée d'Aoste. Je dois
dire que, malgré la sensibilité des responsables locaux, le choix
ne revient pas à Aoste mais, malheureusement, à Rome. Par
conséquent, très souvent, les adresses et les indications sont
dépassées; ce qui a empiré le problème et nous a amenés à réfléchir
sur la possibilité de présenter cette proposition de loi.
Je crois que, dans la relation qui a été présentée, on a essayé
de reprendre les thèmes qui sont à la base de ces réflexions. On y
parle de
"disagi soprattutto di ordine economico sia per le
famiglie sia per i giovani, costretti a farsi carico di tutta una
serie di oneri che, sappiamo tutti, l'esercito non è in grado di
sopportare. E' sufficiente ricordare infatti che il soldo ammonta a
poche migliaia di lire procapite. Non sono poi da dimenticare i
disagi di ordine morale e psicologico: molti giovani sono costretti
a lasciare attività di formazione scolastica e professionale con
grave pregiudizio per il loro futuro"
.
En même temps je crois que les différents événements qui se sont
passés en Europe, surtout pour ce qui est de la détente entre l'Est
et l'Ouest, nous ont donné la possibilité, au moment où on a
présenté la loi, d'espérer dans des temps meilleurs.
Malheureusement, ce qui est en train de se passer, comme la guerre
du Golfe, est là pour nous démontrer qu'il y a encore une série
d'événements qui dépassent les initiatives qui peuvent être menées
et surtout les ententes qui peuvent être trouvées au niveau
européen. J'estime que, tout de même, le problème est sérieux.
Par cette modification de la loi de l'Etat n° 958, on a essayé
de présenter cette initiative afin que le problème soit posé d'une
façon différente, tout en nous rappelant que d'autres initiatives,
dans le sens de la modification du service militaire, sont en train
d'être présentées. Je crois que la chose est souhaitable et
j'espère qu'il y aura un débat sur ce thème afin qu'il y ait la
possibilité de mieux éclaircir les différentes solutions. Ici, on
n'a pris en examen qu'un problème, ce qui ne signifie pas qu'on est
loin de donner toute notre disponibilité - je crois que même un
débat au niveau de Conseil pourrait être utile - pour saisir les
différents problèmes liés à la période du service militaire, qui
est un autre thème assez important à discuter.
Ici, on a pris justement en examen un problème qui est aussi
important, en souhaitant de donner une réponse et de faire des
propositions, c'est-à-dire de donner la possibilité aux jeunes de
rester dans les régions auxquelles ils appartiennent. Je sais qu'il
y a eu aussi une réserve à ce sujet qui tient compte du fait que
pas toutes les régions n'ont des casernes. Je crois que tout de
même on pourra dépasser ce problème, au moment où cette initiative
fera l'objet de discussions au Parlement, et j'espère qu'on pourra
trouver une solution pour ces jeunes.
L'autre problème qu'on a pris en examen est celui de ceux qui
refusent le service militaire et qui, par contre, sont disponibles
pour un service civil,
"gli obiettori di coscienza",
auxquels on a donné la même possibilité qu'à ceux qui se présentent
pour le service militaire.
Je crois que la solution du problème est, en principe, très
simple, même si l'ensemble des problèmes qui se présentent, surtout
pour notre région, est très grave. Par conséquent, j'espère que,
avec cette proposition de loi, il y aura la possibilité de soulever
à nouveau le problème et j'espère aussi que, en envoyant ce texte
aux autres régions, on aura la possibilité de reprendre le thème au
niveau de la conférence, comme il s'était déjà passé. Je sais que
le thème peut être mis à l'attention des différentes autonomies
afin qu'il y ait un support qui reprenne ce problème et lui donne
une réponse.
Presidente:
Ha chiesto la parola il Consigliere Gremmo;
ne ha facoltà.
Gremmo (UAP):
Vorrei solo informare i colleghi che hanno
presentato questa proposta di legge statale che due settimane fa il
Movimento autonomista Piemont aveva presentato alla Regione
Piemonte una proposta analoga, con le stesse motivazioni, che ora
sta seguendo il suo iter procedurale, che in Piemonte è un po' più
accidentato e macchinoso di quello seguito qui in Valle da questa
proposta di legge. Questa è la ragione per cui, riallacciandomi a
questa significativa unitarietà, non ho molto da aggiungere a
quanto è stato detto dal collega che ha relazionato e dichiaro di
approvare la proposta.
Perché ho ricordato questa significativa, secondo me,
convergenza degli autonomisti del Piemonte rispetto all'iniziativa
partita dall'Union Valdôtaine, cui nessuno vuole togliere il
merito? Siamo a carnevale e quindi sta bene che ci si sbizzarrisca
nelle dichiarazioni, ma quando leggo una dichiarazione come quella
fatta da un collega del Consiglio regionale all'Ansa di oggi, che
invece di cercare punti di convergenza, di confronto e di
unitarietà con i movimenti autonomisti che nelle regioni limitrofe
affrontano sforzi non indifferenti per cercare di sviluppare un
discorso autonomista comune, cerca la polemica per la polemica,
strumentale e di bassa lega, con gli altri movimenti autonomisti,
dico che egli si sbaglia.
Se si vuole fare quello che diceva giustamente il collega
Rollandin, cioè cercare di coinvolgere nelle nostre proposte
autonomiste e federaliste anche le altre regioni, non possiamo
certamente pensare di essere vincenti con il Governo e con le forze
politiche centrali se non riusciamo a coinvolgere un fronte
sufficientemente ampio ed esteso. E' sbagliato mettersi a fare
polemiche con chi cerca e realizza alleanze politiche affinché il
federalismo si basi e si radichi in ogni regione.
Allora, senza polemizzare più di tanto, ma solo per
puntualizzare, mi pare che il fatto che gli autonomisti del
Piemonte abbiano ripreso e rilanciato in un'altra regione una
proposta dell'Union Valdôtaine - e ribadisco che nessuno vuole
togliere alcun merito all'Union Valdôtaine - costituisca un segnale
politico che vorrei fosse colto. Questa è la ragione per cui faccio
ad alta voce questa riflessione. Secondo me è sbagliato fare delle
polemiche strumentali, quando altri affrontano sforzi non facili
per portare avanti una comune alternativa federalista.
Presidente:
Ha chiesto la parola il Presidente della
Giunta, Bondaz; ne ha facoltà.
Bondaz (DC):
Vorrei innanzitutto augurarmi che le notizie
dal Golfo siano veritiere, cosicché quella guerra abbia presto a
cessare.
Veniamo alla legge sulla regionalizzazione del servizio
militare. Devo dire che in linea di principio la maggioranza non
dissente dalla proposta di legge, perché va nell'ottica di
salvaguardare la presenza dei nostri giovani nella Regione ove
abitano, per evitare distacchi più o meno difficili dalle famiglie,
che specie per queste ultime possono a volte costituire
un'esperienza negativa.
Mi permetto di dire che questa proposta di legge, che peraltro
sarà votata dalla maggioranza, è inserita in un'ottica vecchia,
che, tendendo esclusivamente alla salvaguardia di quel concetto di
servizio militare previsto dalla Costituzione italiana, consente
per ciò stesso all'esercito o al Ministero della Difesa di indicare
le località dove i giovani devono svolgere il servizio militare. Di
ciò ne è la riprova più evidente il fatto che, da alcuni mesi a
questa parte, sono particolarmente sollecitato dalle famiglie ad
intervenire affinché i giovani prestino il loro servizio militare
nelle caserme della Valle d'Aosta. Il problema è molto sentito da
gran parte della popolazione.
Questa proposta di legge, quindi, ci sta bene e ci auguriamo che
i nostri parlamentari siano efficienti ed efficaci nel portarla
avanti a livello romano, ma, come dicevo poc'anzi, la nostra
concezione, che verrà sicuramente meglio sviluppata dal Consigliere
Milanesio, che presenterà un apposito ordine del giorno in
proposito, è orientata verso la necessità di superare anche
l'opportunità di svolgere il servizio militare nella propria
Regione, per chiedere qualcosa di più, per giungere cioè sempre più
rapidamente a realizzare un esercito di professionisti, che
costituisce il traguardo perseguito da tutte le democrazie moderne
e che solo è capace di mettere d'accordo tutti.
Mi auguro che la sensibilità necessaria per affrontare questo
argomento faccia sì che il Consiglio regionale approvi sia la
proposta di legge statale n. 7, che segna sicuramente un passo in
avanti, sia quel concetto differenziato che può consentirci di
superare il modo in cui è stato considerato sino ad oggi il
servizio militare.
Presidente:
Ha chiesto la parola il Consigliere Stévenin;
ne ha facoltà.
Stévenin (UV):
Non ho molto da aggiungere a quanto è
stato detto su questa proposta di legge, ma mi preme fare alcune
considerazioni su quanto è stato detto da un Consigliere che mi ha
preceduto.
Se dire che devono essere cercate le prospettive del federalismo
nella "Lista Federalismo" e nella lista della Lega Nord, se dire
che praticamente esistono parallelismi e nel contempo diversità,
con possibilità di andare avanti ciascuno per la propria strada,
tra Lega e "Lista Federalismo", che si propone di presentarsi in
tutto lo Stato italiano alle eventuali elezioni politiche, se dire
questo significa fare polemica, allora evidentemente io ho fatto
delle polemiche.
Se dire che ci sono organi di stampa che preferiscono inseguire
voci di dissenso di non meglio precisate alleanze, piuttosto che
riconoscere al "Federalismo", che ha l'onore di rappresentare,
oltre che un parlamentare europeo, diversi parlamentari all'interno
dello Stato italiano, consiglieri regionali, sindaci ed
amministratori comunali, ed è quindi la vera forza alternativa alla
Lega nello Stato italiano, significa fare polemica, ebbene,
polemica ci sia. Questo è il dato vero.
Per il resto, noi siamo disposti a collaborare con tutte le
forze autenticamente federaliste e regionaliste, nella misura in
cui dimostrino di essere tali. Grazie.
Presidente:
Ricordo che ordini del giorno, emendamenti o
proposte di risoluzione vanno presentati in sede di discussione
generale.
Ha chiesto la parola il Consigliere Milanesio; ne ha
facoltà.
Milanesio (PSI):
Anche a nome di altri Consiglieri, che
poi si sottoscriveranno, intenderei presentare un ordine del
giorno, che è marginale rispetto alla discussione in corso.
E' certamente auspicabile che tutti i giovani che devono fare il
servizio di leva possano farlo nella loro regione e questa è anche
una delle legittime aspirazioni di un esercito come il nostro, che
ha una scarsissima incidenza operativa. Io mi chiedo però se non
valga la pena di fare un certo rilancio, incominciando ad
ipotizzare l'opportunità di superare l'attuale organizzazione del
nostro esercito e soprattutto la questione della coscrizione
obbligatoria, cioè la forma del reclutamento.
E' chiaro che, se noi portiamo alle estreme conseguenze la
legittima richiesta oggi in discussione, cioè che i giovani
svolgano il servizio di leva nella propria regione, voi capite che
non si riesce ad organizzare un esercito decente, in grado quindi
all'occorrenza di farsi rispettare .
Noi riteniamo opportuno e necessario arrivare a qualcosa di ben
più avanzato, sostenendo la necessità di eliminare la coscrizione
obbligatoria e di arrivare a forme diverse, già presenti in altri
Paesi, come ad esempio il servizio volontario, accompagnato da una
ricerca di maggiore professionalità, per chi vuole e può fare il
servizio militare.
Questo non significa fare una "legione straniera", ma, visto che
in Europa sono mutate le esigenze di difesa, perché abbiamo
superato la fase della contrapposizione nazionalistica - almeno per
quel che riguarda la CEE - è ipotizzabile ed auspicabile un
esercito europeo integrato. Non vedo quindi perché, pur votando la
proposta dell'Union Valdôtaine, non si possano far voti o
presentare una risoluzione che, nel segnare il superamento del
vecchio concetto di coscrizione, indichi anche la necessità di
puntare ad un esercito - ripeto - di professionisti e non di
mercenari.
Si tratterebbe di un esercito integrato in una visione europea,
per interventi non più inquadrabili nella difesa territoriale
contro il vicino. Credo infatti che non abbia più senso organizzare
il nostro esercito su base territoriale, per la difesa dei nostri
confini contro la Francia, l'Austria, la Svizzera o la Jugoslavia,
mentre credo che sarebbe più opportuno fare un discorso diverso,
che superi la dimensione nazionale ed anche il concetto della
coscrizione obbligatoria, che appartiene ormai ad una fase storica
ben precisa, quella del popolo in armi, retaggio della Rivoluzione
francese e - ripeto - della fase nazionale degli Stati.
L'ordine del giorno che ci permettiamo di presentare recita
testualmente:
"Il Consiglio regionale della Valle d'Aosta
Preso atto delle profonde modificazioni intervenute nei rapporti
tra i popoli ed in particolare tra gli Stati europei in ordine alle
esigenze della difesa,
ritiene
in via di superamento il concetto di esercito di popolo,
retaggio della Rivoluzione francese e della contrapposizione degli
Stati nazionali;
chiede
al Parlamento italiano di addivenire quanto prima ad una
profonda riforma dell'organizzazione del nostro esercito e delle
forme di reclutamento tale da configurare un esercito europeo
costituito da volontari con elevata professionalità;
dà mandato
al Presidente del Consiglio regionale di inoltrare la presente
risoluzione al Presidente del Consiglio dei Ministri ed al Ministro
della Difesa della Repubblica Italiana".
Grazie.
Presidente:
Ha chiesto la parola il Consigliere Gremmo;
ne ha facoltà.
Gremmo (UAP):
Intervengo telegraficamente sull'ordine del
giorno che è stato appena illustrato dal collega che mi ha
preceduto.
L'ordine del giorno è un'iniziativa eccellente, che indica con
chiarezza solare la superiorità e l'assoluta divergenza tra gli
autonomisti egli altri partiti: è molto chiaro e sintetico e, come
tutte le sintesi, è lapidario e passa alla storia, nel senso che ne
rappresenta un punto fermo, cioè una "pietra al collo" politica, di
cui bisogna comunque prendere atto.
Mentre questo documento indica in una visione "rambistica", ma
congeniale ad un'analoga concezione della politica (Rambo: uomo
forte dell'esercito), un concetto con cui si vuole superare
l'antico esercito stanziale e di caserma, gli autonomisti hanno,
non da oggi, una posizione completamente opposta.
In effetti, nell'illustrare a Torino, in una conferenza stampa
con il Consigliere regionale di Piemont, la nostra proposta analoga
a quella dell'Union Valdôtaine in merito alla regionaliz-zazione
del servizio militare, io ho detto: "Pensate che da 700 anni la
Svizzera non ha né l'esercito di mestiere, né quello da caserma, ma
ha una concezione dell'esercito tale per cui il popolo, cioè i vari
Cantoni, concorre validamente all'organizzazione della difesa",
peraltro già ampiamente basata sul criterio della difesa del
territorio e sui valori della non violenza: non toccare l'altro se
prima non arriva in casa.
Ahime, anch'io, a suo tempo ho fatto il servizio di naja nelle
patrie compagini o legioni...
(...Interruzione del Consigliere Voyat...)
... nelle patrie galere no; io no, collega Voyat.
Comunque, stavo dicendo che la concezione svizzera dell'esercito
supera sia quella dell'esercito da caserma, sia quella ipotizzata
da questa proposta di legge.
Collega Milanesio, mi fa piacere che sia presente il Consigliere
Aloisi, perché so che questa concezione non è nuova. Diciamo pure
la verità e diamo merito al merito: l'esercito di mestiere rientra
nella classica concezione della forza politica del collega Aloisi,
il quale non vuole ch'io la chiami fascista e quindi la devo
chiamare Movimento Sociale.
Non da oggi, invece, noi autonomisti pensiamo che la concezione
dell'esercito debba essere diversa e debba rifarsi al modello
elvetico, cioè al modello neutralista. Tra la nostra concezione
della politica internazionale, che è di falso pacifismo, e quella
dell'arrembaggio guerrafondaio, c'è quindi una terza via, che è
quella autonomista del neutralista, il cui esercito è costituito
dai cittadini che usano le armi, se necessario, e che è capace di
attuare tutta una serie di forme di autotutela per impedire che, in
caso di invasione, il nemico possa prevalere.
Questa terza via, che piaccia dirlo o meno, ha dimostrato di
essere efficiente, perché se c'è un Paese al mondo che non è mai
stato invaso, anche se qualcuno voleva e ne aveva i mezzi per
farlo, questo è proprio la Svizzera, grazie al fatto che la sua
concezione di esercito di popolo, cioè di un esercito che non è un
esercito propriamente detto, ma una milizia di difesa territoriale
- per la verità era l'antica nostra concezione valdostana delle
forze di difesa del territorio - si è dimostrata più forte.
Quindi io non sono d'accordo, ma mi fa piacere e do atto al
collega Milanesio di aver presentato un documento che indica con
grande chiarezza la divaricazione ideale tra gli autonomisti e le
altre forze politiche.
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Non sono intervenuto sulla proposta di
legge presentata dai Consiglieri dell'Union Valdôtaine, perché la
condividiamo completamente e quindi ritenevamo di non dover
ribadire il nostro voto positivo, anche se essa lascia irrisolti
molti problemi di organizzazione di funzioni e di ruolo
dell'esercito italiano.
Non condividiamo invece la concezione, dalla quale peraltro noi
siamo lontanissimi, che sta alla base dell'ordine del giorno
presentato dal Consigliere Milanesio, nel senso che non riteniamo
affatto che si debba passare da un esercito di leva, con
coscrizione obbligatoria, ad un esercito di professionisti,
composto da pochi volontari, pagati profumatamente ed incaricati di
difendere tutti gli altri.
Noi riteniamo che le funzioni della difesa debbano essere
gestite collettivamente da tutta la popolazione, che deve poter
assumere tutti i ruoli. Per questo riteniamo valido ciò che è
previsto dalla nostra Costituzione.
Riteniamo che debba essere modificato lo sviluppo dell'esercito
come strumento di difesa e di pace, come era implicito nei principi
ispiratori della Costituzione, provvedendo ad una ridefi-nizione,
riorganizzazione o reimpostazione dell'esercito inteso sempre più
come strumento di pace, capace di svolgere funzioni civili e di
protezione civile ed anche di applicare quelle tecniche non
violente di difesa che si stanno affinando sempre più e che stanno
diventando importanti.
Si tratta di un grande sforzo in corso: ci sono ormai degli
studi e delle esperienze, anche di tecnica di difesa popolare non
violenta, ed è in discussione in Parlamento una proposta di legge
che tende ad introdurre il sistema della difesa popolare non
violenta anche in Italia. Ci sembra che sia questo l'indirizzo
verso cui bisogna marciare, che è completamente diverso
dall'esercito di professionisti ipotizzato da questo ordine del
giorno.
Per queste ragioni noi voteremo a favore della proposta di legge
e contro l'ordine del giorno presentato dal Consigliere
Milanesio.
Presidente:
Ha chiesto la parola il Consigliere Mafrica;
ne ha facoltà.
Mafrica (PCI):
Il PCI era stato per molto tempo
fermamente attestato sulla concezione dell'esercito di popolo, con
coscrizione obbligatoria. Il modificarsi delle condizioni di vita
in Italia ed il sorgere dell'Europa unita hanno dimostrato sempre
più che i mesi trascorsi dai giovani in caserma non sono molto
utili all'addestramento militare e provocano invece seri problemi
psicologici e sociali negli stessi giovani.
Siamo quindi d'accordo sul fatto che, finché esiste questa
coscrizione, i giovani siano tenuti quanto più possibile vicini
alle loro famiglie e crediamo che vada ripensata tutta la materia
della difesa, perché quando si marcia verso l'unione politica
europea non è pensabile che ogni Paese abbia un proprio esercito e
che si perpetuino quelle divisioni che si vogliono abolire sul
piano economico; è auspicabile invece un tipo di difesa europea con
forme da definire e da studiare, ma che comunque abbia un rilievo
ed un'organizzazione differenti dalle attuali distinzioni tra i
Paesi dell'Europa.
Noi siamo favorevoli alla proposta di legge presentata dal
Gruppo dell'Union Valdôtaine e ricordiamo che il Gruppo del PCI
aveva già presentato una proposta per ridurre la leva a sei mesi,
proprio perché l'attuale servizio di leva non risponde più alle
necessità del nostro tempo. Tuttavia, siamo anche favorevoli ad un
ripensamento della difesa a livello europeo, benché sia ancora da
chiarire se, ad ogni altra possibile soluzione, sia da preferire
quella di una leva più specializzata. Poiché questa ci sembra la
giusta strada da percorrere, siamo anche favorevoli all'ordine del
giorno presentato dal Consigliere Milanesio.
Presidente:
Ha chiesto la parola il Consigliere
Milanesio; ne ha facoltà.
Milanesio (PSI):
Forse è a causa di una lettura
affrettata che non è stato ben compreso il significato della
proposta, che peraltro non è solo mia, visto che è sottoscritta da
tutti i Capigruppo della maggioranza.
Vorrei, quindi, precisare che nessuno tende al "rambismo" né
alla creazione di un esercito di guerrieri, ma se siamo tutti
convinti della necessità di un processo di integrazione europea
fondato su ragioni storiche, culturali ed economiche, non ha più
alcun senso la sussistenza di quell'esercito territoriale, cui
qualcuno prima ha fatto riferimento, in nome di una presunta
ideologia regionalista o autonomista, citando la Svizzera ad
esempio. Possiamo dire invece che alla Svizzera è andata bene, ma
solo perché non ha mai dovuto fare una guerra. Non so, infatti,
come quel tipo di esercito avrebbe potuto reggere ad una eventuale
prova bellica. Comunque, beati gli Svizzeri, che non hanno mai
dovuto affrontare una guerra!
Ma voi credete veramente nella necessità di dover mantenere lo
schema del nostro esercito negli anni a venire? Abbiamo appena
dovuto superare non so quali e quante difficoltà per intervenire,
con un minimo di dignità e di professionalità, nel Golfo Persico
accanto agli alleati, in un'azione definita, forse un po'
impropriamente, "di polizia internazionale", per far rispettare una
risoluzione dell'ONU. Abbiamo sentito anche gli alti lai di una
parte dell'opinione pubblica ed il "mammismo" strisciante ed
imperante verso i nostri giovani in servizio di leva: "Chissà che
cosa accadrebbe loro se dovessero andare nel Golfo?". E' vero:
chissà che cosa succederebbe, visto che non sono in grado di
affrontare quel genere di situazioni, perché fanno parte di un
esercito fondato sulla coscrizione obbligatoria, cioè sul servizio
di leva, con scarsissima preparazione e professionalità?
Questo non significa dire: "Attenzione, signori, noi rifiutiamo
la guerra e quindi anche l'idea dell'esercito", perché una qualche
forma di esercito ci vuole, proprio per evitare, se possibile, la
guerra. Spero che il Consigliere Riccarand mi vorrà spiegare, sia
pure non in questa adunanza, come sarebbe possibile organizzare un
esercito non violento e cosa potremmo farcene. Egli dice che
potremmo utilizzarlo come Protezione civile, ma allora facciamoci
la Protezione civile e non l'esercito.
Vorrei solo sapere se secondo voi, che siete tutti europeisti
convinti, ha ancora senso mantenere un esercito che difende i
confini della Patria, visto che il nostro esercito è proprio basato
sulla difesa dei sacri confini della Patria. Se così è, dobbiamo
ipotizzare di poter essere invasi dai Francesi, dagli Svizzeri,
dagli Austriaci, dagli Jugoslavi e dagli Albanesi, quando l'unico
che magari potrebbe effettivamente darci fastidio è Gheddafi, che è
al di là del mare Mediterraneo.
Allora, se non abbiamo il coraggio di dire quanto è antistorico
questo modo di concepire la difesa, se non vogliamo puntare ad un
discorso più europeo e sostenere che questa Europa, per avere una
sua dignità, dovrebbe dotarsi di un proprio esercito per operazioni
- ripeto - di polizia internazionale, io non so proprio dove
vogliamo approdare, cari colleghi Consiglieri. Ecco qual è il
sottinteso di questo ordine del giorno.
Non si tratta quindi di un ordine del giorno che vuole diminuire
la richiesta avanzata dall'Union Valdôtaine, per la quale siamo
disposti a votare a favore, ma di un ordine del giorno che vuole
semplicemente precisare che tutto questo deve tendere al
superamento dell'esercito nazionale così com'è composto e
reclutato.
Il discorso del civismo, del popolo in armi e della
consapevolezza, è ormai superato storicamente e culturalmente ed
appartiene a modelli di difesa che temono che il vicino sia
l'aggressore ed il nemico. Poiché non crediamo che questa sia la
nostra situazione, ci permettiamo di insistere per l'approvazione
di questo ordine del giorno ed auspichiamo che esso possa ottenere
anche la convergenza di altre forze.
Presidente:
Colleghi Consiglieri, tutti voi parlate di un
ordine del giorno, ma io non l'ho ancora avuto. Se riuscissimo a
farne qualche copia, forse... La volete? Ne avete già delle
copie?...Tutti ne hanno avuto una copia?
Ha chiesto la parola il Consigliere Rollandin; ne ha
facoltà.
Rollandin (UV):
C'est sur la loi qu'on a terminé le
débat?
Président:
La discussion générale est sur la loi. Pendant
la discussion générale sur la loi on a présenté un ordre du jour.
La clôture de la discussion générale empêche la présentation
d'autres ordres du jour. En ce moment, on est encore à la
discussion générale, sur la loi. La parole au Conseiller
Rollandin.
Rollandin (UV):
Merci monsieur le Président. En effet, en
présentant ce projet de loi on ne voulait pas déclencher une
guerre, bien loin. Je peux comprendre qu'il y ait l'intention de
faire un débat sur les forces armées, sur leur futur et sur les
possibilités d'emploi etcetera. Tout simplement on avait essayé de
faire une proposition qui permette de faire un pas en avant,
autrement on risque de faire le même discours qu'on fait pour les
réformes institutionnelles. On en parle depuis vingt ans, mais on
est encore là à se disputer.
On est plus ou moins au même niveau du débat sur le futur de
l'Europe. Sans doute tout le monde y croit, mais je crois qu'il y a
des modèles différents auxquels on peut s'inspirer.
En revenant à la proposition de loi, je remercie les
interventions des collègues qui ont mis l'accent sur le sens de
cette proposition qui était justement de dépasser une série de
difficultés que tout le monde connaît. Point c'est tout. On fera le
possible afin que ce projet de loi puisse être accepté et, par
conséquent, reçu du Parlement.
Pour ce qui est du problème des forces armées, je ne sais pas si
je peux en même temps faire déjà référence à l'ordre du jour ou
bien il faut voter avant et par la suite inscrire l'ordre du jour
et faire le débat. Je demanderais au Président si l'on peut arrêter
et par la suite faire le débat sur l'ordre du jour.
Président:
L'ordre du jour doit être voté avant la loi, à
la fin de la discussion générale et avant les articles.
Rollandin (UV):
A propos de l'ordre du jour, je me
permets de dire que, sans doute, un débat sur les forces armées
mériterait du temps, car je crois que les différentes propositions,
tant au niveau national que pour ce qui est, au contraire, des
autonomies locales, mériteraient de voir des propositions
différentes. Quelqu'un a parlé de guerres planétaires, mais je
voudrais rappeler qu'il existe une autre guerre qui est beaucoup
plus proche: Lituanie, Estonie etc. Je crois que là, il y a des
gens qui pour faire reconnaître leur autonomie ont fait une
bataille, une guerre. Il existe, à mon avis, de différents niveaux
de guerre, d'idées de force armée, de résistance, et une série
d'autres points de vue qui ne peuvent être tout simplement réduits
dans un contexte comme celui de cet ordre du jour.
Je crois que le fait de présenter l'idée d'une modification de
la situation actuelle des forces armées pourrait constituer un
débat utile, mais trancher, comme cet ordre du jour le fait, et
dire
"costituito da volontari con elevata professionalità",
c'est, à mon sens, un peu réduire la portée du débat. J'espère que
l'Europe ne sera pas seulement une Europe militaire, car ici on
risque de dépasser tous les autres échelons et de dire tout
simplement qu'on fait une armée européenne. Quelle Europe? L'Europe
des douze? L'Europe qui est en train de changer? L'Europe qui sera
demain, au moment où d'autres pays, qui à présent ont fait une
requête, seront acceptés? Alors, c'est un débat sans doute
intéressant, mais qui a toute une série de difficultés qui ne
peuvent être résumées dans un ordre du jour de ce genre.
Je crois que si l'idée est de souligner qu'il faut dépasser le
sens des forces armées territoriales avec un esprit offensif, nous
sommes d'accord. Si on veut reprendre une idée, qui sans doute doit
être exploitée, de faire mieux comprendre que l'idée européenne a
toute une série de nuances et de conséquences, et aussi, entre
autres, le problème de la défense et de l'organisation
conséquente.
Alors, je crois que, pour ce qui est de l'ordre du jour, si on
peut garder la phrase:
"Preso atto delle profonde modificazioni
intervenute tra i popoli e in particolare tra gli stati europei in
ordine alle esigenze della difesa
- entre autres, on avait
souligné, même dans la relation, qu'une modification dans ce sens
reposait sur les mêmes raisons qu'on vient de rappeler au premier
alinéa -
chiede al Parlamento italiano di addivenire quanto
prima ad una profonda riforma dell'organizzazione del nostro
esercito e delle forme di reclutamento tale da configurare un
esercito europeo"
point.
"Dà mandato al Presidente del
Consiglio di inoltrare la presente risoluzione"
etcetera.
Je crois que c'est un point de repère pour demander qu'il y ait
un débat afin que toutes les forces puissent y participer et qu'il
y ait la possibilité de mettre en évidence aussi les résultats d'un
débat qui est en train d'être mené et qui ne peut pas être tranché
aujourd'hui. Je crois qu'on pourrait l'accepter.
Presidente:
Ha chiesto la parola il Consigliere Lanivi;
ne ha facoltà.
Lanivi (ADP):
Voterò a favore della proposta di legge che
stiamo discutendo, perché risponde alle attese di molti giovani e
credo che voglia tener conto solo di alcune esigenze reali, senza
affrontare problemi più vasti, come invece sembra voler fare
l'ordine del giorno del Consigliere Milanesio. Pertanto, mentre
voterò a favore della legge, non voterò l'ordine del giorno e
cercherò di spiegarne le ragioni.
Certo non è di nostra competenza una discussione sul modo di
intendere l'esercito: se debba essere costituito da volontari, da
mercenari o da personale di leva. Ritengo però importante che
questo Consiglio regionale possa esprimere la cultura e
l'esperienza di questo popolo.
Secondo me, l'esperienza e la vocazione di questo piccolissimo
popolo gli fanno dire che non è neppure immaginabile che la guerra
possa essere considerata come utile strumento per risolvere i
problemi della convivenza umana ed i contrasti tra popoli e Paesi.
Le mie considerazioni sono molto semplici.
L'unica voce politicamente profetica da me sentita in questi
ultimi mesi è quella del Papa, che non ritengo semplicemente
moralistica o moraleg-giante, ma anche politica, perché è l'unica
che tiene conto del nuovo assetto mondiale. Anche noi, invece di
forzare le nostre intelligenze nell'immaginare vari tipi di
esercito, dovremmo pensare a strumenti alternativi alla guerra per
la risoluzione dei conflitti che interessano i popoli più o meno
grandi; questo sarebbe il contributo più idoneo della Regione Valle
d'Aosta.
Questa riflessione è doverosa da parte di una comunità che,
proprio perché piccola, non può pensare alla guerra, che è la
vittoria dei forti e non della ragione, come mezzo per risolvere i
conflitti. Io ritengo che una riflessione del genere sia
logicamente e profondamente inserita nella cultura valdostana.
Secondo punto. Se pensiamo agli altissimi costi che la Valle
d'Aosta ha sempre subìto in ogni conflitto che si è verificato alle
sue frontiere o in un teatro più vasto ed all'enorme costo in
termini non solo sociali, ma di sviluppo socio-culturale -
basterebbe pensare alle perdite della prima guerra mondiale - che
si voti o meno questo ordine del giorno, io credo che sarebbe molto
più opportuno ribadire l'altro concetto, quello cioè di dover
intendere la pace non solo come "non guerra", ma come metodo o
criterio positivo per costruire la solidarietà tra tutti i popoli
della terra.
Vorrei infine fare alcune considerazioni sull'Europa. Ricordo
che a suo tempo l'On. Amendola, Capogruppo del PCI a Strasburgo,
discutendo di Europa mi faceva più o meno questa riflessione, che
sottopongo senza commenti alla vostra attenzione.
Una delle sue preoccupazioni era che la futura Europa potesse
diventare una sorta di cittadella per persone privilegiate che si
sentono aggredite, restando comunque incapace di poter risolvere i
problemi dei non privilegiati.
Mi pare che la riflessione sia quanto mai attuale e di notevole
interesse per la stessa Europa, perché, nella cittadella assediata
dei privilegiati, le condizioni di vita ed i rapporti umani sono in
genere di tensione, perché si avverte che la ricchezza difesa è
solo temporanea ed aumentano gli egoismi di ogni gruppo per la
difesa dei propri interessi.
Non è detto quindi che gli alti livelli di benessere materiale e
l'alta tensione sociale all'interno dei Paesi sviluppati, come
quelli dell'Europa, non siano da addebitare a queste voci che,
anche se deboli o lontane, sono di chi ha meno ed è al di fuori
della cittadella fortunata.
Questi sono i motivi per i quali io mi asterrò dal votare
l'ordine del giorno.
Presidente:
Ha chiesto la parola il Consigliere Voyat; ne
ha facoltà.
Voyat (UV):
Ho chiesto la parola per avere alcuni
chiarimenti, innanzitutto perché non ho ben capito la ragione per
cui il Presidente della Giunta, riferendosi alla necessità di
superare il vecchio concetto di servizio militare, abbia parlato di
"princìpi vecchi", ma non ho neppure ben capito perché, proprio in
concomitanza con la presentazione di una legge che propone il
reclutamento regionale, sia stato presentato un ordine del giorno
che "chiede al Parlamento italiano di addivenire quanto prima ad
una profonda riforma dell'or-ganizzazione del nostro esercito e
delle forme di reclutamento tale da configurare un esercito
eu-ropeo".
Mentre noi chiediamo un reclutamento regionale, alcuni dicono
che la nostra proposta è superata e sa di vecchio stile ed altri
propongono un esercito europeo attraverso un ordine del giorno dal
quale noi abbiamo chiesto di togliere la dizione
"costituito da
volontari con elevata professionalità",
che potrebbe essere
presentata solo dal Movimento Sociale o dal PDS...
(...ilarità dell'Assemblea...)
Sto solo chiedendo perché si auspica un esercito europeo proprio
quando si presenta una legge che propone il reclutamento regionale.
Qualcuno vuol forse che gli Italiani vadano a prestare il servizio
militare in Germania o in Inghilterra? Il Presidente della Giunta
ha accennato al vecchio sistema di reclutamento, ma vorrei che
qualcuno ci chiarisse perché è stato presentato questo ordine del
giorno accompagnato da certe dichiarazioni che superano non solo la
dimensione regionale, ma anche quella statale o nazionale.
Presidente:
Se nessuno chiede la parola, dichiaro chiusa
la discussione generale. Se il relatore, Consigliere Rollandin, non
intende prendere la parola, come è previsto dal Regolamento, si
passa all'esame e alla votazione dell'ordine del giorno presentato
in sede di discussione generale ed attinente all'oggetto.
C'è qualcuno che chiede la parola per dichiarazioni di voto, ma
sempre e solo sull'ordine del giorno?
Ha chiesto la parola il Consigliere Gremmo; ne ha facoltà.
Gremmo (UAP):
Vorrei fare solo una considerazione molto
telegrafica.
Prima, il Consigliere Rollandin richiamava molto opportunamente
la situazione dei Paesi baltici, ma lì, tra le tante cose tragiche,
è stato anche evidenziato lo iato, cioè la contrapposizione, tra la
milizia del popolo, cioè l'esercito nazionale oppresso perché
chiedeva l'autodeterminazione, e l'esercito unitario dell'URSS, che
in quel caso ha avuto la funzione di gendarme andato in casa
d'altri per imporre lo
status quo.
Dico questo perché, quando si parla in astratto di esercito
europeo, occorre fare attenzione. Chi ci garantisce, infatti, che
non andiamo a preconizzare uno strumento che domani non possa
cadere nelle mani di qualcuno che, pur essendo parte di questa
Europa, della quale noi, come Valle d'Aosta, siamo una delle
nazionalità più deboli numericamente e quindi più nel mirino, non
abbia la tentazione di utilizzarlo per prevaricare delle realtà
locali? Attenzione quindi ad incamminarci in quella direzione.
Visto che l'argomento è emerso dal dibattito, apriamo ancora una
parentesi per precisare che io considero la Svizzera, che pure non
fa parte della CEE, come l'unico vero Stato europeo, proprio perché
fa del neutralismo il fulcro giuridico che permette di pensare ad
un altro tipo di Europa. Ebbene, in questo esercito europeo gli
Svizzeri ci saranno o no? Anche questo quesito non è di poco
conto.
Io non condivido la polemica del collega che ha parlato prima di
me, dicendo: "Mah, solo il MSI o il PDS potevano parlare di
esercito professionale".
(...Interruzione..)
... Prego?... No, io non ho firmato. Questa concezione è da
sempre patrimonio del MSI. Prima, con una battuta dicevo: "Questo è
un documento del Consigliere Aloisi" ed effettivamente va dato atto
al MSI di aver sempre sostenuto che l'esercito di leva deve essere
sostituito dall'esercito di volontari.
Vedo, però, una contraddizione tra il pensare ad un esercito di
volontari ed il modo in cui quell'esercito di volontari possa
essere europeo. Cerco di spiegare il perché.
Quando ho fatto il servizio militare, ero l'ultima ruota del
carro, nel senso che avevano addirittura paura a darmi un'arma in
mano,
cosa che non rimpiango affatto,
perché a diciotto anni
avevo avuto un'esperienza politica di sostegno al popolo
sudtirolese e le schede segnaletiche dei carabinieri mi avevano
indicato come pericolosissimo separatista. Comunque, ero l'ultima
ruota del carro, ma, caro Bajocco, ricordo che la mentalità di
quelli che si erano presentati come volontari, ce n'erano alcuni,
ancora ragazzi di sedici o diciassette anni, che erano addirittura
sergenti, non era propriamente quella della solidarietà o quella
cui pensa chi considera l'esercito come un valido strumento per
continuare l'azione politica con altri mezzi. Quelli invece erano
proprio dei fanatici, fuori di testa.
Ora, senza voler polemizzare più di tanto, dico francamente che
mi sembra un po' riduttivo pensare che il futuro esercito europeo
possa essere basato su della gente che forse non è riuscita a
trovare neppure una collocazione nella vita civile. Una posizione
di questo genere non mi sembrerebbe né democratica né tantomeno di
sinistra.
Colleghi, io chiederei di riflettere se non valga la pena di
ritirare questo documento, che pure ha una sua validità politica,
nel senso che ha consentito alla discussione di spaziare su un
orizzonte più vasto di quello dello proposto dalla richiesta della
regionalizzazione del servizio militare. Chiederei quindi se non
valga la pena di ritirarlo, perché, mentre ne stiamo parlando, ci
rendiamo tutti conto della difficoltà di avventurarci in questo
terreno.
Facevate molta più bella figura io che non conto niente lo
ammetto, a votare quella proposta di legge, perché chi l'ha
presentata aveva ed ha ragione, senza imbarcarvi in tutta questa
aria fritta, dalla quale l'unico che ne possa trarre vantaggio è il
collega Aloisi.
Presidente:
Ha chiesto la parola il Consigliere Mafrica;
ne ha facoltà.
Mafrica (PCI):
Credo che si possano accogliere le
proposte di emendamento avanzate dal Consigliere relatore, perché
questo ordine del giorno per noi tende a proiettare i problemi nel
reale del presente. Se l'Italia oggi si trova con i suoi Tornado e
le sue navi nel Golfo Persico, ciò è dovuto al fatto che la
situazione internazionale si è modificata, ma anche al fatto che
l'Europa in questi mesi non ha saputo svolgere un valido ruolo di
pace.
Credo che l'organizzazione di una difesa europea, sia pure in
forme da stabilire, sia una questione seria, che non può essere
liquidata dalle stupide battute di Consiglieri, abituati a trattare
le cose a quel livello. E' una questione seria, che si porrà anche
per il futuro assetto delle Nazioni Unite.
Se vogliamo sempre rimanere limitati e circoscritti alle nostre
dimensioni, senza poter guardare più in là, quando i ragazzi
valdostani sotto leva corrono comunque il rischio di partire per il
Golfo, se non vogliamo pensare all'Europa, se non vogliamo pensare
all'assetto internazionale, limitiamoci pure; ma credo che lo
sforzo o il tentativo di aprire le nostre prospettive, anche se può
forse essere considerato aria fritta, sia comunque utile, se non
altro a darci in prospettiva una migliore capacità di capire le
cose.
Noi siamo quindi favorevoli alla proposta di legge come
soluzione all'attuale e contingente situazione dell'esercito di
leva, crediamo che in prospettiva si debba porre il problema di un
esercito o di una difesa a livello europeo ed invitiamo il Governo
ed il Parlamento a meditare su questi aspetti.
Questo è il senso dell'ordine del giorno, che noi approviamo
insieme agli emendamenti proposti.
Presidente:
Ha chiesto la parola il Consigliere
Milanesio; ne ha facoltà.
Milanesio (PSI):
Di solito, quando si parla di queste
cose, si ampliano i termini della discussione, ma mi sembra che non
si sia voluto comprendere che i presentatori dell'ordine del giorno
nutrivano la sincera e genuina volontà di proiettarsi un po' oltre
l'attuale situazione. Ora, mentre noi condividiamo la proposta dei
Consiglieri dell'Union Valdôtaine e la votiamo, ci rendiamo anche
conto che essa può andar bene in questa situazione contingente, ma
in prospettiva di fatto essa depotenzia e rende assolutamente
inutile l'esercito italiano. La prospettiva di un esercito,
imperniato sul servizio militare prestato nelle regioni di
appartenenza dei singoli soldatini, varrebbe a proiettarci in una
visione di tale servizio ripeto superata dalla storia e dalla
nostra realtà.
In questo momento, un discorso di questo genere può avere un
senso, proprio perché noi per primi ci rendiamo conto dei limiti
del nostro esercito, che non ha alcuna capacità operativa quando è
chiamato alla prova. Siamo tutti d'accordo che lo strumento più
idoneo per risolvere i conflitti internazionali non debba essere la
guerra, ma la trattativa; non credo quindi che sia il caso di fare
delle discussioni in merito. Se però vogliamo tenere in piedi un
esercito, sia pure solo nominalmente e tanto per dire: "L'Italia ha
un esercito", e se vogliamo continuare a buttare dei soldi nella
voragine della difesa, come stiamo facendo in questi ultimi anni,
continuiamo pure.
In termini pragmatici, però, io vedo la proposta dell'Union
Valdôtaine come un superamento di questo tipo di esercito, perché
svolgere il servizio militare su base territoriale, significa far
saltare lo straccio di esercito che abbiamo in questo momento. Ciò
mi può anche stare bene, perché ritengo che dovremmo pervenire a
forme più intelligenti e diverse. Tutto questo non può che essere
visto nel quadro di un'ipotesi europea. Lo vedremo poi se questa
Europa dovrà essere dei dodici, dei tredici o dei quattordici.
Resta il fatto, però, che l'Europa non può avere una politica
estera se non ha un esercito. Queste cose non le dico solo io, ma
sono dette da fior di europeisti pacifisti. Questo è il significato
del presente ordine del giorno.
Concordo sull'accettazione dell'ipotesi di emendamento, che
propone di togliere la parte finale del terzo capoverso, dove si
dice: "...costituito da volontari con elevata professionalità". Se
questa dizione spaventa, la possiamo rinviare ad una discussione
successiva.
Voglio solo precisare però che qui potrebbe sorgere una
contraddizione e forse se n'era accorto il Consigliere Voyat,
perché se noi togliamo la parte finale ("costituito da volontari
con elevata professionalità"), ipotizziamo un esercito europeo che
renderebbe possibile svolgere il servizio militare anche lontano
dalla propria regione...
(...Interruzione del Consigliere Voyat...)
... Consigliere Voyat, ma la nostra formulazione dice:
"...costituito da volontari con elevata professionalità", ma la
proposta di emendamento è stata fatta dal Consigliere Rollandin. Se
tu la ritieni contraddittoria, hai solo da votare contro, mentre
noi la possiamo anche accettare...
(...Interruzione del Consigliere Voyat..)
... Il capoverso da noi presentato recita testualmente: "Chiede
al Parlamento italiano di addivenire quanto prima ad una profonda
riforma dell'organizzazione del nostro esercito e delle forme di
reclutamento, tale da configurare un esercito europeo costituito da
volontari con elevata professionalità", che, se letto per intero,
esprime il senso compiuto del nostro pensiero.
Noi accettiamo l'ipotesi di mediazione o di accordo che ci
chiede di togliere la dizione "costituito da volontari con elevata
professionalità", che potrebbe essere oggetto di un dibattito
successivo.
Poi però tu dici: "C'è una profonda contraddizione". No, non c'è
nessuna contraddizione. Mi dispiace dirlo, ma sei tu, semmai, a
vivere una profonda contraddizione. Noi, infatti, abbiamo detto che
in questo momento siamo tatticamente o strumentalmente d'accordo
sulla vostra proposta, che è tale da far saltare il nostro tipo di
esercito. Su questo siamo d'accordo, perché neanche noi vogliamo
che i nostri giovani di leva vadano a combattere impreparati
nell'attuale grave situazione di conflitto.
Ma qual è, cari signori, l'alternativa? Forse che l'Italia
dovrebbe cancellarsi dalla scena del mondo e dica: "Noi abbiamo il
Papa e ci basta lui per fare della politica estera"? Mi dispiace,
ma credo proprio di no. Il Papa è una grandissima ed altissima
autorità morale, ma faccia l'autorità morale. Gli Stati devono
essere retti da uomini di governo, che possono anche ispirarsi al
pensiero del Papa, ma devono tener conto della realtà
quotidiana.
Per quello che ci riguarda, accettiamo l'emendamento proposto,
accompagnandolo però con queste brevissime considerazioni e
spiegazioni, che non devono essere né travisate, né amplificate. Il
nostro ordine del giorno non nascondeva assolutamente niente e non
volevamo riferirci né all'Azerbagian, né alla Lituania, che
rappresentano situazioni diverse, anche se gravissime, che sono
state oggetto di documenti già votati da questo Consiglio e di
altri ancora che forse potranno essere votati, perché non è nostra
intenzione cercare di modificare prese di posizione già assunte o
ancora da assumere.
Presidente:
Ha chiesto la parola il Consigliere Perrin;
ne ha facoltà.
Perrin (UV):
Je veux avant tout remercier monsieur
Mafrica, qui a accepté les amendements que l'Union Valdôtaine vient
de proposer, mais en même temps je crois que nous devons une
réponse à monsieur Milanesio, qui a un peu gâté le climat que
monsieur Mafrica avait instauré, parce que très souvent il veut
donner des leçons à tout le monde, mais il n'est pas toujours bon
maître, surtout lorsqu'il veut interpréter la pensée des
autres.
Or, il est sorti avec toute une série de considérations. Il dit
que notre projet de régionalisation du service militaire veut "far
saltare il tipo di esercito che c'è". Oui, monsieur Milanesio, nous
voulons faire sauter ce type d'armée, parce que nous ne sommes pas
pour une armée d'offense, mais pour une armée de défense et dans
une armée de défense la régionalisation a son juste poids et sa
juste localisation.
Je ne voudrais pas ici rappeler des souvenirs historiques et
parler de la milice valdôtaine, qui était une armée uniquement de
défense et qui a fait, au moment des guerres, son devoir, en Vallée
d'Aoste, pour défendre les valdôtains, mais pas pour offenser les
autres, car elle n'est jamais sortie de son pays. C'est ce que nous
voulons: une armée qui n'aille pas attaquer dans le Golfe.
Monsieur Milanesio dit qu'il ne faut pas envoyer les militaires
se faire tuer, parce qu'il ne sont pas capables d'employer les
armes. Nous ne voulons pas que même ceux qui sont capables
d'utiliser les armes, aillent attaquer les autres. Nous ne
voudrions qu'une armée qui défende l'Etat, qui défende la Région,
dans une conception qui est évidemment différente de celle de
monsieur Milanesio, qui défende demain l'Europe.
Je demanderais à monsieur Mafrica, qui justement dit, qu'il faut
aller de l'avant que nous sommes d'accord sur le fait qu'il faut
faire un effort pour s'ouvrir, qu'il faut avoir des perspectives
nouvelles, mais je crois que la perspective nouvelle est celle de
changer cette armée, qui ne doit plus être une armée offensive mais
une armée de défense. Si vous êtes d'accord on pourrait ajouter "un
esercito europeo di difesa e di servizio", parce que l'armée doit
défendre et doit être au service du peuple.
Presidente:
Ha chiesto la parola il Consigliere
Rollandin; ne ha facoltà.
Rollandin (UV):
J'avoue que je suis plutôt désarmé, par
conséquent je me permets seulement de souligner, en deux mots,
l'aspect qui concerne la loi et l'aspect de cet ordre du jour. Pour
ce qui est de la loi, j'espère qu'au moins le sens soit très
clair.
Pour ce qui est de l'ordre du jour, je me permets de souligner
que les différentes propositions qui peuvent concerner les forces
armées de l'Europe de demain, devaient faire l'objet d'un grand
débat non seulement des Etats concernés, mais aussi du Parlement
européen, qui est le résultat des démocraties. Par conséquent,
j'espère que ceux qui devront prendre certaines décisions seront à
même d'être conséquents avec un climat qui pourra changer de plus
en plus, par rapport à ce que nous avons rappelé.
Dans ce sens, je voudrais seulement dire que la proposition
était de maintenir le premier alinéa: "Preso atto delle profonde
modificazioni"; et d'enlever: "Ritiene". "Preso atto...; chiede al
Parlamento italiano...; dà mandato".
Je crois que, si après on veut ajouter "di difesa e di
servizio", c'est un problème en plus. Voilà.
Presidente:
Ha chiesto la parola il Consigliere Voyat; ne
ha facoltà.
Voyat (UV):
Dichiaro che al momento della votazione
dell'ordine del giorno uscirò dall'aula, anche perché non mi sono
stati forniti tutti i chiarimenti richiesti. Il Consigliere Mafrica
ha cercato di darmene alcuni a lui più convenienti, altri mi sono
stati forniti dal Consigliere Milanesio. Io continuo ad avere
ancora dei dubbi sul mio quesito principale che mirava a conoscere
come mai, proprio nel momento in cui si propone di votare una legge
statale per la regionalizzazione del servizio militare, sia stato
presentato un ordine del giorno concernente l'organizzazione di un
esercito europeo. Nessuno ha sciolto questi miei dubbi.
Ovviamente, credo di capire le esigenze dei vari Consiglieri e
delle varie forze politiche, che però non riescono a convincermi a
coniugare in senso positivo le due iniziative, al punto che mi
rimangono seri dubbi sulla circostanza che, mentre si vota una
legge, contro la quale nessuno vuole votare, viene presentato un
ordine del giorno per salvare e giustificare un domani, a livello
nazionale, la posizione assunta oggi.
Mi sembra che questa posizione sia tipica di Marzullo - De
Michelis, piuttosto che del PSI.
Presidente:
Si dà atto che esce il Consigliere Voyat.
?-
Si dà atto che il Consigliere Voyat non partecipa alla votazione
dell'ordine del giorno in esame.
?-
Presidente:
Do lettura dell'ordine del giorno proposto
dal Consigliere Milanesio e dai Capi-gruppo della maggioranza,
comprensivo degli emendamenti proposti dai Consiglieri Rollandin e
Perrin.
Ordine del giorno
Il Consiglio regionale della Valle d'Aosta
Preso atto delle profonde modificazioni intervenute nei rapporti
fra i popoli ed in particolare tra gli Stati europei in ordine alle
esigenze della difesa,
chiede
al Parlamento italiano di addivenire quanto prima ad una
profonda riforma dell'organizzazione del nostro esercito e delle
forme di reclutamento, tale da configurare un esercito europeo di
difesa e di servizio;
dà mandato
al Presidente del Consiglio regionale di inoltrare il presente
ordine del giorno al Presidente del Consiglio dei Ministri ed al
Ministro della Difesa della Repubblica Italiana.
Presidente:
Se nessuno chiede la parola, pongo in
votazione l'ordine del giorno emendato testé letto.
Esito della votazione:
Presenti: 30
votanti: 27
Astenuti: 3 (Gremmo, Lanivi e Riccarand)
Il Consiglio approva
Presidente:
Passiamo ora all'esame dell'articolato della
proposta di legge statale n. 7.
Do lettura dell'articolo 1.
Articolo 1
1. Il comma quattro dell'articolo 1 della legge 24 dicembre 1986
n. 958 (Norme sul servizio militare di leva e sulla ferma di leva
prolungata) è così sostituito:
"4. I giovani iscritti nelle liste di leva prestano il servizio
obbligatorio presso i reparti o unità ubicati nella rispettiva
regione di provenienza".
Presidente:
Se nessuno chiede la parola, pongo in
votazione l'articolo 1 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 2.
Articolo 2
1. Dopo il comma uno dell'articolo 2 della legge 24 dicembre
1986 n. 958 è aggiunto il seguente comma due:
"2. Gli obiettori di coscienza ammessi al servizio civile
sostitutivo prestano servizio nelle rispettive regioni di
provenienza".
Presidente:
Se nessuno chiede la parola, pongo in
votazione l'articolo 2 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Il Consiglio è chiamato ora a pronunciarsi
sul complesso della legge.
Esito della votazione:
Presenti, votanti e favorevoli: 30
Il Consiglio approva all'unanimità
Presidente:
Poiché i Consiglieri presentatori non l'hanno
precisato ed il Consiglio non l'ha manifestato, ricordo che, quando
si approva una proposta di legge statale, occorre chiarire se deve
essere inoltrata al Senato o alla Camera.
Stévenin
(fuori microfono): Alla Camera e poi sarà
trasmessa al Senato.
Presidente:
Allora, se il Consiglio è d'accordo e non ci
sono obiezioni, la proposta di legge viene inoltrata alla Camera de
Deputati.
Il Consiglio
- preso atto che i singoli articoli della proposta di legge
statale sono stati approvati ad unanimità di voti favorevoli;
- ai sensi del secondo comma dell'articolo 121 della
Costituzione;
delibera
di proporre al Parlamento l'allegata proposta di legge statale
recante: "Regionalizzazione del servizio militare - Modificazioni
alla legge statale 24 dicembre 1986, n. 958", presentandola alla
Camera dei Deputati.
Proposta di legge statale n. 7
(...omissis...)
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK