Consiglio Regionale della Valle d'Aosta - Oggetto del Consiglio n. 833 del 4 novembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 833 del 4 novembre 2009 - Resoconto
OGGETTO N. 833/XIII - Interrogazione: "Attuazione di
politiche promozionali presso la Casa da gioco di
Saint-Vincent".
Interrogazione
Appreso che le politiche promozionali della Casa da Gioco di
Saint-Vincent contemplano anche l'emissione di buoni da venti euro,
convertibili alla cassa per il loro utilizzo con il sistema Tito
nelle slot machines;
i sottoscritti Consiglieri regionali
Interrogano
il Presidente della Regione per conoscere:
1) la quantità emessa ed i criteri di distribuzione dei
predetti buoni;
2) l'onere complessivo del valore dei buoni, della loro
emissione e distribuzione;
3) la ricaduta al momento accertata che tale iniziativa ha
prodotto;
4) se la Casa da Gioco intenda proseguire anche in futuro
questo genere di promozione.
F.to: Giuseppe Cerise - Bertin - Chatrian - Patrizia Morelli
- Louvin
Président
- La parole au Président de la Région,
Rollandin.
Rollandin (UV)
- Grazie, Presidente. Per quanto riguarda
le richieste di chiarimento dei colleghi, che ringrazio, cercherò
di dare una spiegazione puntuale.
Il Casino de la Vallée, nel corso del 2009, ha rinnovato di
circa l'80 percento l'offerta dei giochi elettronici, sostituendo
le macchine ormai obsolete con prodotti nuovi e coinvolgenti. Per
promuovere la nuova offerta, oltre ai classici strumenti di
comunicazione, si è attivata una serie di azioni di
direct
marketing
sui clienti inattivi, su potenziali nuovi clienti di
prestigio e sulla massa della clientela. Il rinnovamento del parco
macchine da gioco ha visto anche l'inserimento di un nuovo sistema
di gestione del gioco elettronico, denominato TITO (ticket
in-ticket out) con la conseguente abolizione dei vecchi gettoni.
Questa novità ha dato al casinò la possibilità di avvalersi di un
nuovo strumento di comunicazione, il "buono valido per il ritiro di
un ticket", che è a tutti gli effetti ciò che in qualsiasi azienda
si chiama "prova prodotto". L'obiettivo principale è quello di
invitare il cliente a sperimentare la qualità dell'offerta, a
vivere un momento di divertimento fidelizzando la casa da
gioco.
L'utilizzo del buono come strumento di "prova prodotto" è una
modalità diffusa in tutti i principali casinò mondiali dotati del
sistema TITO, noi siamo stati quasi gli ultimi ad adottarlo. Il
buono viene realizzato in tre diversi tagli: da 5, da 10 e da 20
euro. Il buono è dotato di codice a barre che permette di misurarne
i ritorni e valutarne la resa, sia in termini di ingressi che di
validità di azione di marketing. Per essere utilizzato deve essere
convertito presso lo "Slot Club" in un promo-ticket. Il
promo-ticket è una prova prodotto non incassabile, ovvero il valore
deve essere interamente giocato nelle slot machine e non può essere
convertito in denaro. Le eventuali vincite registrate durante le
sessioni di gioco sono invece incassabili e il sistema è in grado
di differenziare gli importi. Ad esempio, se il cliente inserisce
un ticket da 10 euro e ne ha consumati solo 5, nel momento in
chiede il
cash out
, la macchina emette un ticket non
incassabile del valore di 5 euro, che il cliente può giocare, ma
non dà il resto in euro. Il buono non è cumulabile nel corso della
stessa giornata.
La
"quantità emessa ed i criteri di distribuzione dei
predetti buoni"
... Il buono è utilizzato in due aree
principali, in oltre 100 promozioni esterne con l'obiettivo di
creare nuova clientela, alcune nelle principali attività esterne in
cui sono stati e saranno utilizzati i promo-ticket sono: il
Roadshow a Torino, Fiera BIT di Milano, Skipass Modena,
collaborazione estiva con Hippogroup, congressi presso Grand Hôtel
Billia e manifestazioni sul territorio, Roadshow in 16 città del
Nord Italia, tour estivo in Piemonte in concomitanza delle date del
cabaret denominato RidiTorino, presso l'ufficio Customer Care sui
nuovi clienti per favorirne la frequenza e abbatterne il tasso di
abbandono dopo la prima visita che nel 2008 è stata del 76
percento. La distribuzione, oltre alle attività in sala... da
gennaio a settembre sono stati distribuiti in attività promozionali
71.500 buoni; nel dettaglio sono stati distribuiti 22.976 buoni da
5 euro, 37.332 da 10 euro e 11.209 da 20 euro.
La
"ricaduta al momento accertata che tale iniziativa ha
prodotto"
... I buoni distribuiti hanno fatto registrare un
ritorno medio del 13,4 percento così suddiviso: 8,4 di ritorni per
i buoni da 5 euro, 15,2 di ritorni per i buoni da 10 e il 17,7 di
ritorno per i buoni da 20 euro, percentuali nettamente superiori
alle precedenti promozioni mediante regali, freecard, abbonamenti e
fortuna cards che si attestavano attorno al 6 percento con
investimenti molto superiori, cioè quando si andava su un sistema
che non era quello del TITO. Un altro dato rilevante è
rappresentato dalla percentuale di nuovi clienti generati dal
buono, che si attesta attorno al 51,7 percento, contro il 27 medio
delle promozioni degli anni precedenti. Il progetto sui nuovi
clienti è partito nel mese di giugno, pertanto i dati statistici
sui ritorni verranno analizzati correttamente a fine anno.
Qual è
"l'onere complessivo del valore dei buoni, della loro
emissione e distribuzione"
... I promo-ticket, come prevede
l'articolo 8 del disciplinare per la gestione della Casa da gioco
di Saint-Vincent, approvato dal Consiglio con la delibera n. 636
del giugno 2009, sono esclusi dal conteggio dei proventi lordi;
pertanto l'importo corrispondente agli stessi erogati sarà
evidenziato ai soli effetti statistici e di controllo, non facendo
più parte della base imponibile come previsto dall'articolo 3 DPR
640/1972. Di conseguenza, i costi da considerare sono solo quelli
relativi alla stampa dei supporti cartacei con codice a barre per
l'identificazione. Non ci sono costi di distribuzione, in quanto la
stessa distribuzione avviene in iniziative di contatto con la
clientela potenziale che si sarebbero comunque fatte con l'utilizzo
di altro materiale promozionale. Si sottolinea che il buono, oltre
a registrare ritorni molto importanti, ha un costo di produzione
nettamente inferiore agli strumenti promozionali precedentemente
utilizzati nelle attività in esterno. Il costo sostenuto per la
produzione dei buoni distribuiti è di circa 12.870 euro nel
2009.
Sulla base delle rilevazioni statistiche, si può correttamente
affermare che gli oneri derivanti dal promo-ticket giocati sono
stimabili in circa 79.000 euro, che rappresenta la stima di quanto
potrebbe essere vinto sulla base della percentuale media di
restituzione delle slot machine, dalla clientela che ha
effettivamente convertito i buoni ticket di gioco. A ciò si deve
aggiungere che la clientela oggetto di questa forma di promozione
spende circa 50 euro a visita e che le rilevazioni a campione fatte
sui buoni evidenziano che esiste un sistematico esborso aggiuntivo
in denaro. La casa da gioco suppone quindi ragionevolmente che gli
interessi generati dai suddetti buoni abbiano generato proventi
lordi ulteriori per circa 270.000 euro, ovvero il numero di
ingressi generati moltiplicato per un importo cautelativo pro
capite di 28 euro. Se a questi si aggiungono gli ingressi
successivi al primo riferiti a nuovi clienti derivanti dai buoni -
e che secondo i dati relativi elaborati dalla casa da gioco sono
pari a 6.724 - i proventi lordi aggiuntivi stimati sono di 235.000
euro, ovvero il numero di ingressi moltiplicato per un importo
cautelativo di 35 euro. Il totale dei proventi è di circa 505.000
euro.
"Se la Casa da Gioco intenda proseguire"
... Gli ottimi
risultati ottenuti in questa prima fase dell'anno incoraggiano la
casa da gioco a proseguire nell'utilizzo in futuro, anche
considerando l'apertura nel 2010 nella nuova sala che presenterà
un'offerta di slot machine ancora più innovativa e che necessita di
un'adeguata promozione. Grazie.
Président
- La parole au Conseiller Giuseppe Cerise.
Cerise G. (VdAV-R)
- Grazie, Presidente, per le risposte
abbastanza articolate che ci ha dato. Noi diamo una lettura un po'
più cruda di questo tipo di promozione; posso condividere
tranquillamente quanto scritto sul blocco del collega Caveri,
lunedì: è un "indorare la pillola", nel senso che il comunicato
emesso dice un aumento di ingressi e volume di gioco, e poi andiamo
a vedere la parte successiva, c'è un calo verticale dei proventi. È
chiaro che 71.500 presenze che sono state incentivate da questo
sistema di promozione sicuramente hanno fatto aumentare gli
ingressi, ma non hanno corrispondenza con i volumi di gioco...
(interruzione del Presidente della Regione, fuori
microfono)
...mi pare che i dati siano piuttosto chiari, a fronte di una
ricapitalizzazione dell'anno scorso al discorso del nuovo
disciplinare, dove si attesta l'introito della Regione al 10
percento rispetto alla quota di prima, non vediamo in fase così
positiva i conti reali della casa da gioco.
Avevamo posto anche il problema della qualità nei criteri di
distribuzione, perché da indiscrezioni - per quello che volevamo
avere delle risposte chiare da una fonte autorevole - pare che
questi buoni siano distribuiti anche su qualche piazza di mercato,
nel vicino Piemonte (Asti, Ivrea e altre); poi ci sono anche i
commenti goliardici, perché arrivano alcune comitive di pensionati
muniti di questi buoni, e quando li vedono arrivare, qualcuno dice:
"ecco, sono arrivate le comitive delle casseruole o della
biancheria"... non capivo a cosa si riferivano. Entrano un po'
nella logica di quelle promozioni che fanno alcune ditte, che
invitano al ristorante con una gita sul lago una cinquantina di
pensionati, i quali una volta si sentivano quel dovere morale di
fare poi un acquisto per compensare la logica; ma oggi - che hanno
capito la logica della cosa - fanno la gita, mangiano e poi se ne
tornano a casa tranquilli senza acquistare neanche un
cucchiaino!
Avremmo anche qualcosa da capire su questo tipo di promozione,
se non va a cozzare con il disciplinare, che vieterebbe la
promozione per quanto riguarda il discorso dei residenti in
Valle... mi pare sia piuttosto chiaro. Prendiamo atto delle sue
risposte; non ci pare un sistema di promozione che possa
risollevare le sorti della casa da gioco. La ringraziamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK