Consiglio Regionale della Valle d'Aosta - Oggetto del Consiglio n. 549 del 14 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 549 del 14 maggio 1984 - Resoconto
OGGETTO N. 549/VIII - SITUAZIONE ECONOMICA E GESTIONALE
DELL'AZIENDA COROS, CORRENTE IN COGNE, PER LA PRODUZIONE DI
RUBINETTERIE. (Interpellanza).
PRESIDENTE
: Do lettura dell'interpellanza presentata dai
Consiglieri Millet e Bajocco:
INTERPELLANZA
Alla
luce di recenti dichiarazioni fatte
dall'Assessore all'Industria sulla situazione della Società Coros
che produce rubinetti nel Comune
di Cogne;
i sottoscritti Consiglieri regionali
INTERPELLANO
l'Assessore all'Industria, Commercio, Artigianato e Trasporti
per conoscere:
1)
quali sono stati a tutt'oggi i costi e gli
interventi finanziari della Regione a favore della Coros;
2)
l'andamento della gestione finanziaria dell'azienda
negli anni trascorsi dal suo insediamento al momento
attuale;
3) quali prospettive oggi esistono per il futuro dell'azienda
e per la soluzione dei problemi occupazionali nel Comune di
Cogne.
PRESIDENTE
: Ha chiesto di parlare il Consigliere Millet,
ne ha facoltà.
MILLET - (P.C.I.):
Brevemente. Nell'ultima adunanza del
Consiglio l'Assessore Pollicini aveva fatto alcune affermazioni
sulla COROS; lo scopo di questa interpellanza è di conoscere i
costi e i finanziamenti che la Regione ha fatto a favore di questa
società, l'andamento finanziario e cosa si pensa del futuro di
questa azienda.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP):
A tutt'oggi i costi che sono
stati affrontati per la COROS sono quelli relativi alla costruzione
dello stabilimento, per l,497 miliardi e quelli relativi al
contributo regionale in ordine alla legge n. 74 del 1979, per 200
milioni da liquidarsi in rate annuali di 40 milioni. Sono già state
versate 4 rate; per la quinta ed ultima rata, che deve essere
versata quest'anno, come da convenzione attendiamo, per liquidarla,
l'elenco degli investimenti, perché il contributo era in funzione
di investimento.
La partecipazione azionaria della Regione nella COROS per i
macchinari è di 765 milioni, ed i corsi di formazione professionale
prevedono una spesi di 804 milioni; complessivamente 3 miliardi e
227 milioni.
Per quanto riguarda a gestione finanziaria, tenuto conto che il
bilancio del 1980 non è stato ripreso in quante non è significativo
costituendo la fase di avviamento, abbiamo questi dati che si
riferiscono al conto economico, cioè ricavi meno costi del
1981-82-83: nel 1981 c'è stato un saldo positivo di 24 milioni, nel
1982 un saldo negativo di 96 milioni, nel 1983 un salde negativo di
276 milioni.
Per quanto riguarda le prospettive, va tenuto presente che oggi
c'è un mercato sfavorevole per l'industria della rubinetteria; la
Sottini e la Coros lavoravano nel 1980 circa il 67% della loro
produzione per l'estero, nel 1984 è previsto che per l'estero
questa percentuale scenda al 48%. Si registra quindi una caduta del
mercato, in particolare quello estero visto che quello nazionale è
abbastanza fermo, anzi direi che è un mercato in stanca, esistendo
praticamente il blocco della edificazione civile che è strettamente
legata a questo prodotto.
Il programma di rilancio di queste società è legato al mercato
estero: vi sono delle prospettive nei confronti del mercato tedesco
e di quello americano. Sono in corso delle campionature, alcune
sono già state consegnate, per cui sono previsti nuovi investimenti
in questa direzione per acquisire queste fette di mercato.
Queste campionature sono legate ad un prodotto di qualità e ad
un prezzo che possa essere concorrenziale. In questo momento la
COROS sta facendo uno sforzo per l'acquisizione di questi mercati.
Non dimentichiamo poi che abbiamo fatto fare una analisi da parte
di un professionista proprio per verificare la situazione della
COROS in relazione alla situazione della SOTTINI ed il rapporto fra
queste due aziende. Dall'indagine risultano corretti i loro
rapporti finanziari, cioè sono tariffe di mercato, non esiste
nessun trattamento di privilegio della SOTTINI a danno della COROS,
anzi mi pare che dalla relazione risulti il contrario. Esiste un
problema di pesantezza, visto che la COROS ha un magazzino che
supera i tre miliardi, chiaramente legato all'andamento del
mercato; questo però è un dato positivo visto da un punto di vista
occupazionale, perchè se così non fosse la cassa integrazione, che
è equamente distribuita fra lo stabilimento di Cogne e quello di
Gozzano, sarebbe decisamente molto più pesante. Oggi la cassa
integrazione è all'incirca il 50% delle ore lavorate, mentre per
quanto riguarda lo stabilimento di Gozzano la cassa integrazione
supera questo rapporto: c'è quindi un rapporto di correttezza fra
la SOTTINI di Gozzano e la COROS di Cogne.
Vi ho detto la volta scorsa che, essendo le perdite di 276
milioni nel bilancio del 1983, il capitale, che era di 200 milioni
ha dovuto essere abbattuto, come richiede la legge, e la Società è
diventata una S.r.l.; c'è però uno sforzo notevolissimo, tanto è
vero che abbiamo avuto un incontro in Regione con il Consiglio di
Amministrazione della COROS il 10 di questo mese, per verificare
con la stessa società le prospettive di recupero di questa
azienda.
Attendiamo, in tempi abbastanza contenuti, i risultati di queste
campionature ed in base all'esito si potrà dare un giudizio di
prospettiva più preciso di quanto non si possa fare in questo
momento.
PRESIDENTE
: Ha chiesto di parlare il Consigliere Millet,
ne ha facoltà.
MILLET - (P.C.I.):
Ringrazio l'Assessore per la risposta.
Evidentemente il quadro è abbastanza tragico: questa doveva essere
una delle industrie modello che si dovevano installare in Valle
d'Aosta.
Spero che questa esperienza insegni che non sono sufficienti
solo alcuni dati di confronto.
Questa è la classifica fabbrica-indotto della SOTTINI, la quale,
finchè il mercato tira, vende e ricava dei profitti. Però
all'azienda che produce, nel momento in cui il mercato non tira
più, succede un po' come all'indotto della FIAT, formato da piccole
aziende, che producono una parte dei suoi pezzi: c'è la crisi di
mercato, chiudono le aziende piccole e la FIAT va sempre
avanti.
Se ho capito bene, succede un po' questo, perchè in tre anni si
arriva a 276 milioni di perdita su un capitale di 200; a me pare
che sia una situazione da tenere sotto controllo e speriamo che si
trovi una risposta, perchè diversamente sarà costretta a chiudere.
Non credo che SOTTINI sosterrà una situazione del genere, salvo che
non abbia altre entrate che non sono prevedibili.
Invito l'Assessore ad informare di questa situazione la
Commissione speciale per l'Industria e l'Occupazione, in modo da
trovare una soluzione positiva per mantenere anche in questo caso i
posti di lavoro che abbiamo in Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK