Consiglio Regionale della Valle d'Aosta - Oggetto del Consiglio n. 1507 del 18 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1507 del 18 ottobre 1990 - Resoconto
OGGETTO N. 1507/IX - Concessione di un contributo economico
straordinario a favore della signora Buscaglione Augusta vedova
Tagliani, di Aosta.
Presidente - Do lettura del testo della delibera:
Il Consiglio delibera
1°) di approvare la concessione di un contributo economico
straordinario di lire 4.000.000 a favore della Sig.a Buscaglione
Augusta ved. Tagliani, nata ad Ivrea il 7 aprile 1940 e residente
in Aosta - Via St. Martin de Corléans, n. 152 - a fronte delle
ingenti spese sostenute per il ricovero del marito
all’estero;
2°) di approvare, impegnare e liquidare la spesa di L. 4.000.000
(quattromilioni), da imputare al Capitolo 42010 del bilancio di
previsione della Regione per l’anno 1990
"Contributi, sovvenzioni e sussidi a privati" , che presenta la
necessaria disponibilità;
3°) di stabilire che alla liquidazione della spesa provveda
l’Ufficio di Ragioneria
dell’Assessorato alla Sanità ed Assistenza Sociale,
ai sensi dell’art. 58 della legge regionale
27.12.1989, n. 90, alla Sig.a Buscaglione Augusta, residente in
Aosta - Corso St. Martin de Corléans, n. 152 - c.f. BSC GST 40D47
E379G;
4°) di stabilire che al pagamento della predetta spesa provveda
l ?Assessorato alle Finanze secondo i disposti dell ?art. 59 della
legge regionale sopracitata.
Presidente
- Ha chiesto di parlare
l’Assessore alla Sanità e Assistenza Sociale
Beneforti, ne ha facoltà.
Beneforti (DC)
- Credo che su questo provvedimento non ci
sia molto da illustrare; si tratta di venire incontro alle spese
che questa famiglia ha dovuto sostenere, per i ricoveri, avvenuti
prima della morte del capofamiglia in un ospedale francese.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Sembra ci sia un virus di tipo
influenzale che ha colpito qualche Consigliere; è il virus del
dispetto delle due palline nella stessa urna. Non sarebbe male che
la Commissione del Regolamento si ponesse questo problema, do
ragione al Consigliere Andrione, qui bisogna votare sempre per
scheda segreta ma per scheda, altrimenti perdiamo solo del
tempo.
Presidente
- Comunque la proposta non può che venire
dalla Commissione del Regolamento, la Presidenza si preoccuperà di
interessare questa Commissione.
Si passa alla votazione per schede segrete.
Esito della votazione:
Presenti e votanti: 32
Voti favorevoli: 29
Voti contrari: 2
Schede bianche: 1
Il Consiglio approva..
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK