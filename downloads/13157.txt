Consiglio Regionale della Valle d'Aosta - Oggetto del Consiglio n. 4113 del 14 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4113 del 14 gennaio 1993 - Resoconto
OGGETTO N. 4113/IX Approvazione di indicazioni programmatiche
e di urbanistica commerciale ai sensi della legge 11 giugno 1971,
n. 426 e del Decreto Ministeriale 4 agosto 1988, n. 375.
Presidente
Ha chiesto la parola l'Assessore
all'Industria, Commercio e Artigianato, Mafrica.
Mafrica (PCI-PDS)
Queste Indicazioni programmatiche si
rendono necessarie, per una verifica degli orientamenti regionali,
soprattutto alla luce di recenti leggi che costringono la Regione
ad emanare disposizioni e orientamenti, per alcuni fattori
economici importanti in campo commerciale. Le indicazioni
programmatiche che sono state sottoposte all'Associazione
commercianti della Valle d'Aosta e anche all'esame dei sindaci,
hanno avuto un assenso di massima. Il settore del commercio in
Valle d'Aosta vede la presenza di circa 2700 esercizi commerciali,
900 circa nel campo alimentare e 1800 circa nel settore non
alimentare.
Le percentuali di presenza sul territorio di questi esercizi
sono superiori come percentuali alle medie nazionali e dipendono
dalla configurazione geografica e dalla distribuzione della
popolazione sul territorio. Con queste indicazioni sostanzialmente
si confermano indirizzi di contenimento per ciò che riguarda i
settori di largo consumo. Si prevede il mantenimento ai livelli
attuali di presenza della grande distribuzione, non vengono
previsti nuovi mercati o magazzini generali e c'è un'apertura con
cautela nella zona di Aosta a un possibile centro commerciale, a
condizione che sia costituito trasferendo dalla città di Aosta
esercizi esistenti.
Le indicazioni programmatiche poi, confermano, per il cosiddetto
ambulantato, vale a dire per il commercio su aree pubbliche, le
indicazioni, comunità montana per comunità montana, e sono
necessarie per consentire il rifornimento anche in piccoli centri
dove i mercati hanno una loro importanza.
Le indicazioni guida nelle decisioni che vanno prese sono quelle
relative al contenimento della grande distribuzione.
Si dà atto che alle ore 16,31 assume la Presidenza il
Vicepresidente Trione.
Presidente
Do lettura del testo della
deliberazione:
Deliberazione Il Consiglio
- ravvisata l'opportunità di aggiornare le indicazioni
programmatiche approvate con deliberazione del Consiglio regionale
in data 14 luglio 1982, n. 436;
- richiamate le precedenti deliberazioni n. 4271 in data 3
maggio 1991 concernente l'affido alla "Tecnostudio S.R.L." di
Torino dello studio relativo e n. 10578 in data 8 novembre 1991 di
ampliamento dell'incarico stesso alle problematiche concernenti il
commercio su area pubblica e pubblici esercizi, problematiche
sollevate dall'approvazione di una nuova normativa statale in
merito;
- preso atto della conclusione dello studio;
- sentite le organizzazioni di categoria nonché l'assemblea dei
sindaci dei comuni valdostani;
- visto il parere della IV Commissione consiliare
permanente;
delibera
di approvare le indicazioni programmatiche e di urbanistica
commerciale, contenute nel documento allegato che forma parte
integrante della presente deliberazione.
Allegato (... omissis...)
Presidente
Pongo in votazione la deliberazione in
oggetto.
Esito della votazione:
Presenti: 24
Votanti: 19
Favorevoli: 19
Astenuti: 5 (Beneforti, Bondaz, Chiofalo, Limonet e Ricco).
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK