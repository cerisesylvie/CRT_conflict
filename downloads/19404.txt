Consiglio Regionale della Valle d'Aosta - Oggetto del Consiglio n. 2562 del 3 aprile 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
Precedente
Successivo
Resoconto integrale del dibattito dell'aula
Oggetto del Consiglio n. 2562 del 3 aprile 2002 - Resoconto
OGGETTO N. 2562/XI Disegno di legge: "Aumento di spesa per
l'applicazione della legge regionale 30 novembre 2001, n. 34 (Nuova
disciplina dell'artigianato. Abrogazione di leggi regionali in
materia di artigianato)".
Articolo 1 (Aumento di spesa)
1. L'onere derivante dall'applicazione della legge regionale 30
novembre 2001, n. 34 (Nuova disciplina dell'artigianato.
Abrogazione di leggi regionali in materia di artigianato) è
incrementato di euro 233.315,00 per l'anno 2002 e di annui euro
221.430,00 a decorrere dall'anno 2003.
Articolo 2 (Disposizioni finanziarie)
1. Il maggiore onere di cui all'articolo 1 trova copertura nello
stato di previsione della spesa del bilancio della Regione per
l'anno finanziario 2002 e del bilancio pluriennale per gli anni
2002/2004 nell'obiettivo programmatico 1.3.2. (Comitati e
commissioni), al capitolo 20420 (Spese per il funzionamento dei
comitati e commissioni), per le finalità di cui all'articolo 14
della l.r. 34/2001, e nell'obiettivo programmatico 2.2.2.10.
(Interventi promozionali per l'artigianato), al capitolo 47555
(Spese per attività di formazione imprenditoriale e di
aggiornamento tecnico-professionale delle imprese artigiane e per
l'attuazione di progetti di bottega-scuola e di apprendimento delle
tecniche di mestieri artigianali), per le finalità di cui
all'articolo 5 della l.r. 34/2001, e al capitolo 47560 (Spese per
la revisione annuale dell'albo delle imprese artigiane), per le
finalità di cui all'articolo 10 della l.r. 34/2001, e si provvede
mediante utilizzo dei seguenti stanziamenti iscritti nell'obiettivo
programmatico 2.2.2.10.:
a) per annui 221.430,00 euro, per gli anni 2002, 2003 e 2004,
mediante utilizzo dello stanziamento iscritto al capitolo
47555;
b) per 11.885,00 euro, per l'anno 2002, mediante utilizzo dello
stanziamento iscritto al capitolo 47500 (Contributi a consorzi e a
società consortili per la costruzione, l'acquisto, il recupero
funzionale o l'ampliamento di fabbricati destinati all'attività di
imprese artigiane).
2. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'Assessore regionale competente in materia di bilancio e
finanze, le occorrenti variazioni di bilancio.
Articolo 3 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente
La parola al relatore, Consigliere Fiou.
Fiou (GV-DS-PSE)
La legge regionale n. 34/2001, recante:
"Nuova disciplina dell'artigianato. Abrogazione di leggi regionali
in materia di artigianato", disciplina fra l'altro, all'articolo 5,
la realizzazione delle attività di istruzione artigiana consistenti
in un sistema di interventi formativi finalizzati all'acquisizione
delle conoscenze teoriche e delle abilità pratiche necessarie per
svolgere ruoli professionali nel settore artigiano. Il programma
degli interventi viene predisposto ogni anno dall'Assessorato
dell'industria, dell'artigianato e dell'energia sentite le
organizzazioni di categoria dell'artigianato. Il programma per il
corrente anno comprende:
- un corso di aggiornamento per antennisti;
- un corso base di lingua inglese per artigiani;
- un corso di aggiornamento per autoriparatori;
- un corso di aggiornamento per parrucchieri;
- un corso per responsabile prevenzione incendi per aziende
artigiane;
- un corso di aggiornamento per elettricisti;
- un corso di aggiornamento per impiantisti gas;
- n. 6 botteghe scuola nel settore dell'intaglio e della
scultura del legno;
- corsi regionali di qualifica e specializzazioni per sarte.
La spesa prevista per gli interventi è pari a 461.885 euro;
dette risorse sono già disponibili nel bilancio della Regione, ma
non possono essere utilizzate poiché l'autorizzazione di spesa
recata dall'articolo 18 della suddetta legge regionale n. 34/2001,
pari a euro 283.570 annui, risulta inferiore alle necessità e alle
disponibilità. La proposta di legge ha quindi lo scopo di adeguare
detta autorizzazione di spesa alle effettive necessità del
programma degli interventi previsti per il 2002 e di permettere
l'utilizzo delle risorse che sono già disponibili nel bilancio
regionale per queste finalità. La mancata realizzazione delle
iniziative non permetterebbe di soddisfare importanti esigenze
della realtà artigianale valdostana, è pertanto necessario
approvare con urgenza questa legge al fine di permettere alla
Giunta regionale l'approvazione del programma con la successiva
attuazione delle iniziative che devono concludersi nell'anno in
corso.
La legge si compone di tre articoli: il primo incrementa di euro
233.315 per l'anno 2002 e di euro 221.430 per gli anni successivi
l'autorizzazione di spesa della legge n. 34/2001; il secondo
individua la copertura finanziaria della maggiore spesa nelle
risorse già disponibili nel bilancio per la realizzazione delle
iniziative e autorizza la Giunta regionale ad apportare,
successivamente, le necessarie variazioni di bilancio per
consentirne l'uso; il terzo comporta la dichiarazione di urgenza
della legge per consentire la rapida attuazione delle suddette
iniziative.
Si dà atto che, dalle ore 17,37, riassume la presidenza il
Presidente Louvin.
Président
Est-ce que le Gouvernement souhaite
ajouter quelque chose?
La discussion est ouverte. Je n'ai pas de conseillers inscrits à
parler, la discussion générale est close. On passe à l'examen de la
loi, article par article.
Je soumets au vote l'article 1
er
:
Conseillers présents: 30
Votants et favorables: 25
Abstentions: 5 (Beneforti, Curtaz, Frassy, Lattanzi, Squarzino
Secondina)
Le Conseil approuve.
Je soumets au vote l'article 2:
Conseillers présents: 30
Votants et favorables: 25
Abstentions: 5 (Beneforti, Curtaz, Frassy, Lattanzi, Squarzino
Secondina)
Le Conseil approuve.
Je soumets au vote l'article 3:
Conseillers présents: 30
Votants et favorables: 25
Abstentions: 5 (Beneforti, Curtaz, Frassy, Lattanzi, Squarzino
Secondina)
Le Conseil approuve.
Je soumets au vote le projet de loi dans son ensemble:
Conseillers présents: 28
Votants et favorables: 22
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK