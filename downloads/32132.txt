Consiglio Regionale della Valle d'Aosta - Oggetto del Consiglio n. 950 del 17 dicembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 950 del 17 dicembre 2009 - Resoconto
OGGETTO N. 950/XIII - Proposta di legge: "Disposizioni in
materia di Consulta regionale per le pari opportunità e di
consigliere/a regionale di parità".
CAPO I
DISPOSIZIONI GENERALI
Articolo 1
(Finalità ed oggetto)
1. La Regione, in armonia con i principi di pari opportunità,
attua politiche volte al rispetto delle identità e alla
valorizzazione delle differenze di genere, all'equità nella
distribuzione dei poteri e delle responsabilità tra i generi, al
superamento di ogni discriminazione diretta o indiretta ancora
esistente nei confronti delle donne e all'incremento della loro
partecipazione in ogni ambito.
2. La presente legge riordina la Consulta regionale per la
condizione femminile, istituita ai sensi della legge regionale 23
giugno 1983, n. 65 (Istituzione della Consulta regionale per la
condizione femminile), che assume la nuova denominazione di
Consulta regionale per le pari opportunità, e detta disposizioni in
materia di consigliere/a regionale di parità.
Articolo 2
(Comunicazione istituzionale e statistiche di genere)
1. La Regione, nell'ambito dell'attività di comunicazione
istituzionale volta alla corretta informazione del cittadino sulle
attività svolte o in corso di svolgimento, opera per:
a) introdurre la prospettiva di genere e favorire
l'attenzione sui temi della parità tra donne e uomini;
b) valorizzare il ruolo della donna in ambito sociale,
professionale e politico;
c) promuovere una rappresentazione femminile e maschile
coerente con l'evoluzione dei rispettivi ruoli nel mercato del
lavoro, nelle istituzioni e nella società, contrastando in modo
attivo gli stereotipi di genere.
2. Le statistiche prodotte dagli uffici regionali o
realizzate nell'ambito di attività finanziate dalla Regione devono
adeguare la rilevazione, l'elaborazione e la diffusione dei dati
statistici in termini di genere.
Articolo 3
(Disciplina del personale)
1. Gli enti del comparto unico regionale e l'Azienda
regionale sanitaria USL della Valle d'Aosta perseguono politiche di
pari opportunità tra uomini e donne nell'organizzazione del
personale e nello sviluppo della carriera e adottano piani di
azioni positive per rimuovere gli ostacoli che di fatto impediscono
un pieno inserimento delle donne nell'attività lavorativa ed una
loro concreta partecipazione ad occasioni di avanzamento
professionale.
Articolo 4
(Piani triennali di azioni positive)
1. I piani triennali di azioni positive predisposti dai
comitati per le pari opportunità, ove costituiti, sono approvati
con provvedimento dell'organo competente dell'ente, sentiti il/la
consigliere/a regionale di parità, e le organizzazioni sindacali
maggiormente rappresentative sul piano nazionale e/o regionale,
nell'ambito del comparto e dell'area di interesse. In particolare,
i piani sono diretti a:
a) promuovere l'inserimento delle donne nelle attività, nei
settori professionali e nei livelli nei quali sono
insufficientemente rappresentate e favorire il riequilibrio della
presenza femminile, in particolare nelle attività e nei livelli di
più elevata responsabilità;
b) valorizzare, nell'ambito dell'organizzazione del lavoro,
l'utilizzo di istituti finalizzati alla conciliazione dei tempi di
lavoro con i tempi della famiglia;
c) promuovere azioni di informazione e formazione finalizzate
alla diffusione di una cultura favorevole alla nascita di nuovi
comportamenti organizzativi che valorizzino le differenze di cui
donne e uomini sono portatori;
d) facilitare il reinserimento delle lavoratrici madri a
seguito del godimento dei congedi per maternità;
e) superare gli stereotipi di genere e adottare modalità
organizzative che rispettino le donne e gli uomini.
CAPO II
CONSULTA REGIONALE PER LE PARI OPPORTUNITA'
Articolo 5
(Consulta regionale per le pari opportunità)
1. Al fine di promuovere iniziative tese a rimuovere gli
ostacoli che limitano o impediscono il rispetto delle identità e la
valorizzazione delle differenze di genere e di favorire la
rimozione di ogni forma di discriminazione e disuguaglianza, il
presente capo detta disposizioni concernenti la Consulta regionale
per le pari opportunità, di seguito denominata Consulta.
2. La Consulta esercita le sue funzioni operando anche al
fine di creare uno stretto raccordo tra la realtà femminile della
Regione e le donne elette nelle istituzioni.
Articolo 6
(Funzioni)
1. La Consulta:
a) esprime pareri sui progetti di legge regionali di cui
all'articolo 9, comma 1, e formula suggerimenti per l'adeguamento
della legislazione regionale ai principi costituzionali di parità
ed uguaglianza di genere;
b) segnala al Consiglio regionale l'opportunità di proporre
al Parlamento provvedimenti ed iniziative in relazione al mondo
femminile;
c) cura la raccolta, l'analisi e l'elaborazione di dati allo
scopo di verificare lo stato di attuazione delle politiche di pari
opportunità nei vari settori della vita politica, economica e
sociale, segnalando le opportune iniziative e curando
l'elaborazione di studi ed indagini conoscitive sulla condizione
della donna in Valle d'Aosta;
d) promuove, anche in collaborazione con le strutture
regionali competenti, occasioni permanenti di formazione e di
aggiornamento sull'amministrazione della cosa pubblica, per
favorire la preparazione e la presenza femminile
nell'amministrazione e nella vita politica;
e) formula proposte e suggerimenti al Consiglio e alla Giunta
regionali in ordine all'istituzione di servizi e all'avvio di
iniziative che permettano alla donna di svolgere compiutamente il
suo ruolo nella società e nella famiglia;
f) sensibilizza partiti, movimenti e gruppi politici,
affinché adottino tutte le misure che favoriscano una
rappresentanza equilibrata nei loro organismi decisionali;
g) favorisce lo scambio di informazioni fra le donne elette
negli organismi istituzionali a livello comunale, regionale,
nazionale ed europeo, anche attraverso l'attivazione di reti di
collegamento, e l'elaborazione e attuazione delle analisi di genere
nelle scelte politiche e amministrative;
h) cura la raccolta, la diffusione di materiale bibliografico
e documentario, la pubblicazione di periodici e volumi, e promuove
le tematiche relative alla condizione femminile ed eventi culturali
destinati alle donne;
i) promuove dibattiti pubblici, convegni e incontri anche con
gli organismi di pari opportunità di altre Regioni;
j) svolge attività di informazione e consulenza per le donne,
in particolare promuovendo iniziative volte a migliorare il
funzionamento e l'utilizzazione dei servizi sociali, e interviene
presso gli organi competenti per segnalare situazioni di
disuguaglianza, di discriminazione e di violenza.
Articolo 7
(Composizione e durata)
1. La Consulta è nominata con decreto del Presidente del
Consiglio regionale, entro cinque mesi dalla data di insediamento
del Consiglio stesso, ed è composta:
a) da quattro componenti, designate congiuntamente:
1) dalle associazioni e dai gruppi femminili che abbiano
un'effettiva rappresentatività a livello regionale, abbiano come
finalità istituzionali quanto previsto dall'articolo 5, comma 1,
siano democraticamente strutturate e svolgano a livello regionale
attività non circoscritte ad interessi di categoria
professionale;
2) dalle commissioni femminili delle organizzazioni sindacali
maggiormente rappresentative a livello regionale;
3) dalle commissioni o movimenti femminili delle
organizzazioni dei lavoratori autonomi e delle organizzazioni
imprenditoriali maggiormente rappresentative a livello
regionale;
4) dalle commissioni o movimenti femminili, a livello
regionale, dei partiti, movimenti o gruppi politici;
5) dalle commissioni o movimenti femminili delle
organizzazioni di volontariato maggiormente rappresentative a
livello regionale;
b) dal/dalla consigliere/a regionale di parità di cui
all'articolo 14;
c) da tre consigliere regionali elette dal Consiglio
regionale con voto limitato a due nomi. Almeno una consigliera deve
essere espressione della minoranza consiliare. La perdita della
condizione di consigliera regionale comporta la decadenza dalla
Consulta;
d) da dieci componenti elette dal Consiglio regionale fra le
componenti degli organismi di cui alla lettera a) con voto limitato
a sette nomi. Almeno tre componenti devono essere espressione della
minoranza consiliare;
e) da cinque componenti designate dal Consiglio permanente
degli enti locali e scelte fra le donne elette negli enti locali
della Regione, rispettando la proporzione fra le elette nelle
assemblee e negli organi esecutivi degli enti stessi. La perdita
della condizione di eletta negli enti locali comporta la decadenza
dalla Consulta.
2. L'attività della Consulta è coordinata da una Presidente
eletta tra le proprie componenti e da un Comitato esecutivo secondo
le modalità indicate nel regolamento interno della Consulta di cui
all'articolo 8, comma 2.
3. La Consulta rimane in carica per tutta la durata della
legislatura e, comunque, sino alla data di insediamento della
successiva Consulta.
Articolo 8
(Organi)
1. Sono organi della Consulta:
a) l'Assemblea;
b) la Presidente;
c) il Comitato esecutivo.
2. L'Ufficio di Presidenza del Consiglio regionale approva il
regolamento interno della Consulta che disciplina le funzioni degli
organi e le modalità di organizzazione e funzionamento della
Consulta stessa, proposto dall'assemblea della Consulta entro due
mesi dal proprio insediamento.
3. Il regolamento interno della Consulta può prevedere
l'istituzione di una vicepresidente.
Articolo 9
(Rapporti con il Consiglio regionale)
1. Il Presidente del Consiglio regionale trasmette alla
Consulta copia di tutti i progetti di legge regionale, che
investono esplicitamente e significativamente le politiche di
genere all'atto della loro presentazione al Consiglio regionale.
Decorsi trenta giorni dalla data di trasmissione dei progetti di
legge, si prescinde dal parere della Consulta. La Consulta, su
propria richiesta, è audita dalle commissioni consiliari permanenti
sugli atti all'esame delle stesse concernenti le politiche di
parità e di pari opportunità.
2. Alle riunioni della Consulta hanno facoltà di intervenire,
senza diritto di voto, anche a mezzo di propri delegati, il
Presidente della Regione e del Consiglio regionale, gli assessori
regionali e i Presidenti delle commissioni consiliari
permanenti.
3. La Consulta può chiedere che intervengano alle proprie
riunioni il Presidente della Regione, il Presidente del Consiglio
regionale, gli assessori regionali competenti nelle materie che
formano oggetto di discussione, i consiglieri regionali e i
dirigenti regionali, previa autorizzazione dell'amministratore
competente.
Articolo 10
(Rapporti di collaborazione)
1. La Consulta attiva rapporti di collaborazione:
a) con il Dipartimento per i diritti e le pari opportunità
della Presidenza del Consiglio dei ministri per l'attuazione dei
principi di parità di trattamento e di pari opportunità delle
lavoratrici e con la Commissione per le pari opportunità fra uomo e
donna di cui all'articolo 1 del decreto del Presidente della
Repubblica 14 maggio 2007, n. 115 (Regolamento per il riordino
della Commissione per le pari opportunità tra uomo e donna, a norma
dell'articolo 29 del decreto-legge 4 luglio 2006, n. 223,
convertito, con modificazioni, dalla legge 4 agosto 2006, n.
248);
b) con Consulte, istituzioni e altri organismi regionali,
interregionali, nazionali, europei ed internazionali svolgenti
analoghe funzioni;
c) con le istituzioni e le associazioni culturali, di
promozione sociale, di volontariato e professionali presenti nel
territorio regionale;
d) con le Università, gli istituti di ricerca e gli
osservatori in materia economica e sociale.
Articolo 11
(Rapporto, relazione annuali e programma di attività della
Consulta)
1. La Consulta, entro il 31 gennaio di ogni anno, trasmette
al Presidente della Regione e al Presidente del Consiglio regionale
un rapporto annuale sullo stato di attuazione delle politiche di
parità e di pari opportunità in Valle d'Aosta ed una relazione
sull'attività svolta.
2. La Consulta, entro il 30 settembre di ogni anno, trasmette
al Presidente del Consiglio regionale un programma di attività, da
attuare nell'anno successivo, con la previsione della relativa
spesa.
3. Il programma è esaminato ed approvato dall'Ufficio di
Presidenza del Consiglio regionale entro il 31 dicembre.
4. Il Presidente del Consiglio regionale trasmette il
rapporto e la relazione annuali ed il programma di attività alla
commissione consiliare competente.
Articolo 12
(Sede, dotazione organica e locali)
1. La Consulta regionale ha sede presso la Presidenza del
Consiglio regionale ed è dotata del personale e dei mezzi necessari
per lo svolgimento dei suoi compiti.
2. L'Ufficio di Presidenza del Consiglio regionale determina,
nell'ambito dell'organico del Consiglio regionale, la dotazione
organica per il funzionamento della Consulta, sentita la Presidente
della stessa.
3. L'Ufficio di Presidenza del Consiglio regionale assegna
alla Consulta locali idonei allo svolgimento della sua
attività.
Articolo 13
(Gestione amministrativa e contabile)
1. Nell'ambito del programma annuale di attività e della
relativa previsione di spesa, la Consulta gode di autonomia
funzionale.
2. Per la gestione amministrativa del personale la Consulta
si avvale della struttura del Consiglio regionale competente in
materia di personale.
3. Per la gestione amministrativa e contabile funzionale alla
realizzazione del programma annuale di attività la Consulta si
avvale delle competenti strutture del Consiglio regionale.
4. Trovano copertura negli stanziamenti annuali previsti in
un apposito capitolo del bilancio del Consiglio regionale tutte le
spese per il funzionamento ed il programma di attività della
Consulta.
CAPO III
CONSIGLIERE/A REGIONALE DI PARITA'
Articolo 14
(Consigliere/a regionale di parità)
1. Il presente Capo detta disposizioni in materia di
consigliere/a di parità della Regione, di seguito denominato/a
consigliere/a regionale di parità, disciplinandone le attribuzioni,
i requisiti e le modalità di nomina, in attuazione dell'articolo
10, comma 4, del decreto legislativo 23 maggio 2000, n. 196
(Disciplina dell'attività delle consigliere e dei consiglieri di
parità e disposizioni in materia di azioni positive, a norma
dell'articolo 47 della legge 17 maggio 1999, n. 144) e in
conformità ai principi di cui al decreto legislativo 11 aprile
2006, n. 198 (Codice delle pari opportunità tra uomo e donna, a
norma dell'articolo 6 della legge 28 novembre 2005, n.
246).
Articolo 15
(Competenze)
1. Il/La consigliere/a regionale di parità svolge le funzioni
di:
a) promozione e controllo dell'attuazione dei principi di
uguaglianza di opportunità e di non discriminazione tra donne e
uomini nel lavoro e, in particolare, tutte quelle attribuitegli ai
sensi del d.lgs. 198/2006 e della presente legge;
b) referente dei comitati per le pari opportunità di cui
all'art. 4.
2. Ai sensi dell'articolo 13, comma 2, del d.lgs. 198/2006,
il/la consigliere/a regionale di parità, nell'esercizio delle sue
funzioni, è pubblico ufficiale.
Articolo 16
(Modalità di nomina)
1. Il/La consigliere/a regionale di parità è nominato/a con
decreto del Presidente della Regione, previa deliberazione di
designazione della Giunta regionale, entro cinque mesi dalla data
di insediamento del Consiglio regionale. Il decreto di nomina è
pubblicato sul Bollettino ufficiale della Regione.
2. Il/La consigliere/a regionale di parità deve:
a) possedere requisiti di specifica competenza e pluriennale
esperienza in materia di mercato del lavoro, con particolare
riferimento al lavoro femminile e alle pari opportunità, comprovati
da idonea documentazione;
b) dimostrare la conoscenza della lingua francese, accertata
con le modalità di cui all'articolo 17.
3. Il procedimento per la nomina del/la consigliere/a
regionale di parità è avviato con la pubblicazione nel Bollettino
ufficiale della Regione, disposta dal Presidente della Regione, di
un avviso pubblico nel quale sono indicati:
a) l'intenzione della Regione di procedere alla nomina del/la
consigliere/a regionale di parità;
b) i requisiti richiesti per ricoprire l'incarico;
c) il termine di trenta giorni dalla pubblicazione
dell'avviso per la presentazione delle candidature presso la
struttura regionale competente in materia di politiche del
lavoro.
4. Le proposte di candidatura devono contenere le seguenti
indicazioni:
a) dati anagrafici e residenza;
b) titolo di studio;
c) curriculum dettagliato da cui siano desumibili gli
elementi utili ai fini dell'accertamento dei requisiti richiesti ai
sensi del comma 2;
d) disponibilità all'accettazione dell'incarico, sottoscritta
dal candidato.
5. All'accertamento del possesso dei requisiti di cui al
comma 2 provvede una commissione di valutazione composta dal
Segretario generale della Regione e dai dirigenti di primo livello
delle strutture regionali competenti in materia di politiche del
lavoro ed in materia di personale. L'eventuale esclusione per
difetto dei requisiti è disposta con deliberazione della Giunta
regionale.
Articolo 17
(Accertamento della conoscenza della lingua francese)
1. Ai fini dell'accertamento della conoscenza della lingua
francese, prima della nomina, tutti i candidati devono superare, o
dimostrare di aver già superato, un esame svolto con le modalità
previste per l'accesso alla qualifica unica dirigenziale
dell'Amministrazione regionale.
2. Alla nomina della commissione esaminatrice provvede il
dirigente della struttura regionale competente in materia di
politiche del lavoro, ai sensi delle disposizioni vigenti in
materia di accesso con procedura non concorsuale alla qualifica
unica dirigenziale dell'Amministrazione regionale.
3. La convocazione dei candidati per l'accertamento della
conoscenza della lingua francese è effettuata dal dirigente della
struttura regionale competente in materia di politiche del
lavoro.
Articolo 18
(Durata in carica e funzioni)
1. L'incarico di consigliere/a regionale di parità dura per
tutta la legislatura del Consiglio regionale ed è rinnovabile una
sola volta. Il procedimento di nomina di cui all'articolo 16 è
avviato entro trenta giorni dalla data di insediamento del
Consiglio regionale o immediatamente dopo la cessazione
dell'incarico stesso per dimissioni o per qualsiasi altro motivo
diverso dalla scadenza regolare. Il/La consigliere/a regionale di
parità continua a svolgere le sue funzioni fino alla pubblicazione
nel Bollettino ufficiale della Regione del decreto di nomina del/la
nuovo/a consigliere/a di parità e, comunque, non oltre sei mesi
dalla data di scadenza regolare o di cessazione
dell'incarico.
Articolo 19
(Permessi, indennità e trasferte)
1. Il/La consigliere/a regionale di parità ha diritto per
l'esercizio delle sue funzioni, ove si tratti di lavoratore
dipendente, ad assentarsi dal posto di lavoro per un massimo di
cinquanta ore lavorative mensili medie. Le ore di assenza di cui al
presente comma sono retribuite.
2. La Regione, su richiesta, è tenuta a rimborsare al datore
di lavoro quanto corrisposto per le ore di effettiva
assenza.
3. Nei limiti della disponibilità del Fondo di cui
all'articolo 18 del d.lgs. 198/2006, al/la consigliere/a regionale
di parità, sia esso/a lavoratore dipendente o autonomo o libero
professionista, è attribuita un'indennità mensile la cui misura è
fissata con il decreto di cui al medesimo articolo 18, comma 2, del
d.lgs. 198/2006.
4. Per le trasferte svolte nell'esercizio delle proprie
funzioni, al/la consigliere/a regionale di parità spetta il
rimborso delle spese effettivamente sostenute e documentate, nella
misura prevista per il personale appartenente alla qualifica unica
dirigenziale dell'Amministrazione regionale.
Articolo 20
(Risorse per il funzionamento dell'Ufficio del/la
Consigliere/a regionale di parità)
1. Al finanziamento delle attività e dell'Ufficio del/la
consigliere/a regionale di parità si provvede con le risorse
derivanti dalla quota di riparto annuale di cui all'articolo 18,
comma 2, lettera b), del d.lgs. 198/2006 e con le risorse regionali
determinate annualmente con la legge di bilancio.
Articolo 21
(Rinvio)
1. Per quanto non disciplinato dal presente capo, trovano
applicazione, in quanto compatibili, le disposizioni di cui al capo
IV del titolo II del libro I del d.lgs. 198/2006.
Articolo 22
(Relazione annuale e programma di attività del/la
consigliere/a regionale di parità)
1. Il/La consigliere/a regionale di parità, entro il 1° marzo
di ogni anno, presenta una relazione sull'attività svolta al
Presidente della Regione e alla commissione consiliare competente
per materia.
2. Il/La consigliere/a regionale di parità, entro il 30
settembre di ogni anno, presenta al Presidente della Regione un
programma di attività di promozione e di controllo dell'attuazione
dei principi di uguaglianza di opportunità e di non discriminazione
tra donne e uomini nel lavoro, da attuare nell'anno successivo, con
la previsione della relativa spesa. Il programma è approvato con
deliberazione della Giunta regionale.
Articolo 23
(Sede, dotazione organica e locali)
1. Il/La consigliere/a regionale di parità ha sede presso la
struttura regionale competente in materia di politiche del lavoro
ed è dotato/a del personale e dei mezzi necessari per lo
svolgimento dei suoi compiti.
2. La Giunta regionale determina, nell'ambito dell'organico
della Giunta regionale, la dotazione organica a supporto
dell'attività del/la consigliere/a regionale di parità, sentito/a
il/la consigliere/a di parità.
3. La Giunta regionale assegna al/la consigliere/a di parità
locali idonei allo svolgimento della sua attività.
Articolo 24
(Gestione amministrativa e contabile)
1. Nell'ambito del programma annuale di attività e della
relativa previsione di spesa, il/la consigliere/a regionale di
parità gode di autonomia funzionale.
2. Per la gestione amministrativa del personale e per la
gestione amministrativa e contabile funzionale alla realizzazione
del programma annuale di attività, il/la consigliere/a regionale di
parità si avvale della struttura regionale competente in materia di
politiche del lavoro.
CAPO IV
DISPOSIZIONI FINANZIARIE, FINALI E TRANSITORIE
Articolo 25
(Disposizioni finanziarie)
1. Gli oneri derivanti dall'applicazione del capo II,
valutati in annui euro 150.000 a decorrere dal 2010, trovano
copertura sul bilancio del Consiglio regionale e al loro
finanziamento si provvede:
a) per gli anni 2010 e 2011, con riferimento al bilancio
pluriennale della Regione per il triennio 2009/2011, mediante
l'utilizzo delle risorse iscritte nell'obiettivo programmatico
1.1.1. - Consiglio regionale - al capitolo 20000 (Fondo per il
funzionamento del Consiglio regionale) del medesimo
bilancio;
b) per gli anni 2010, 2011 e 2012, con riferimento al
bilancio di previsione per il triennio 2010/2012, mediante utilizzo
delle risorse iscritte nell'unità previsionale di base 1.1.1.10
(Spese inerenti il Consiglio regionale) del medesimo
bilancio.
2. Gli oneri derivanti dall'applicazione del capo III posti a
carico del bilancio regionale, sono determinati in annui euro
20.000 a decorrere dall'anno 2010.
Président
- La parole au rapporteur, la Conseillère
Hélène Impérial.
Impérial (UV)
- Il concetto di pari opportunità nasce
nella seconda metà del II secolo in seguito alle lotte condotte
negli Stati Uniti dai movimenti per i diritti civili. Sebbene oggi
vengano spesso riferite a politiche di genere, le pari opportunità
tuttavia emergono inizialmente come risposta per combattere
qualsiasi forma di discriminazione. Analizzando il concetto, il
termine "opportunità" si riferisce ad una potenzialità messa a
disposizione, piuttosto che ad un risultato da garantire. In altre
parole con il termine "di pari opportunità" si intende valorizzare
un'eguaglianza tipicamente liberale dei punti di partenza, secondo
cui è fondamentale che siano comuni le regole del gioco e che
chiunque sia messo nella condizione di potervi partecipare. Sulla
scorta di tale premessa, le pari opportunità possono essere
definite come un principio che regola i giochi e la competizione
fra individui, gruppi e categorie, assicurando ai concorrenti
uguali punti di partenza e condizioni di competizione,
indipendentemente dalla loro appartenenza di sesso, etnia o
religione. Fortemente connessa ad un'idea di giustizia sociale che
ammette differenze nei risultati e nello status di ognuno, perché
ad ognuno è stata offerta un'uguale base di partenza, oggi le pari
opportunità si declinano in strumenti legislativi e azioni
positive, entrambi volti ad evitare qualsiasi forma di
discriminazione sostanziale nei confronti di un soggetto o di una
pluralità di soggetti.
La proposta di legge in questione recante: "Disposizioni in
materia di Consulta regionale per le pari opportunità e di
consigliere regionale di parità" viene presentata al Consiglio,
dopo un iter assai lungo nelle rispettive commissioni competenti,
con un titolo nuovo, nella sua duplice finalità di riorganizzare la
Consulta regionale per la condizione femminile e giungere
finalmente alla regionalizzazione della nomina della consigliera di
parità. Ritengo utile, al fine di comprendere totalmente il senso
della proposta odierna, riassumerne brevemente l'iter in
commissione e ricordarne le tappe principali. La proposta di legge
n. 55 approda nelle Commissioni consiliari I e II per competenza;
le commissioni congiuntamente, esaminata la proposta di legge,
deliberano pertanto alcune audizioni con i rappresentanti degli
organismi di pari opportunità operanti in Valle d'Aosta ed in
particolare con la Consigliera di parità attualmente in carica, con
la Presidentessa della Consulta regionale e con le rappresentanti
dei comitati di pari opportunità. Durante tali audizioni sono state
illustrate ai commissari diverse proposte di modifica e
integrazioni alla proposta di legge.
Ritenendo quindi particolarmente delicata la materia trattata ed
alla luce delle polemiche e dei tentativi di strumentalizzazione
politica derivanti dalla discussione della proposta di legge in
questione, il Presidente del Consiglio (per questo lo ringrazio) ha
voluto organizzare un pomeriggio di dialogo, a mio avviso
produttivo, di confronto e di mediazione tra i firmatari della
legge e le succitate rappresentanti degli organismi di parità,
incontro che si è svolto nella giornata del 20 novembre. Tale
confronto ha consentito di giungere alla stesura di una nuova bozza
di testo che discutiamo in aula oggi e che ha recepito gran parte
dei suggerimenti che, in forma scritta, Consigliera di parità e la
Presidentessa della Consulta avevano fatto pervenire alle
commissioni. Ricordo alcune dichiarazioni che la Presidentessa
della Consulta e la Consigliera di parità avevano rilasciato alla
stampa al termine di questo incontro: parlavano di un incontro
positivo in quanto sono state prese in considerazione diverse
osservazioni presentate dalla Consulta e dalla Consigliera, si è
dato il giusto valore al confronto, necessario per arrivare ad un
testo il più possibile condiviso, oltre che alle competenze e
all'esperienza di cui gli organismi di parità sono stati portatori
nella discussione. Questa nuova bozza, che a questo punto definirei
"concordata" tra le parti presenti all'incontro, è stata
successivamente ripresentata alle Commissioni consiliari I ed alla
II nelle riunioni del 10 ed 11 dicembre ed in tale circostanza le
commissioni hanno espresso parere favorevole a maggioranza. Questa
premessa per evidenziare come i firmatari della proposta di legge,
contrariamente a quanto sostenuto da alcuni, non abbiano mai voluto
sottrarsi a momenti di confronto, andando anche ben al di là di
quelli previsti dal consueto iter istituzionale delle proposte di
legge.
Volendo giungere all'illustrazione dei punti salienti della
legge, incominciando dal Capo I, dopo aver accolto alcuni
emendamenti proposti dalle rappresentanti dei comitati di pari
opportunità, si specificano meglio gli enti in cui i comitati si
trovano ad agire, ossia gli enti del comparto unico regionale e
l'azienda USL della Valle d'Aosta; vengono inoltre specificati in
seguito le finalità perseguite dai piani triennali di azioni
positive proposte dai comitati stessi.
Il Capo II si occupa, invece, della Consulta regionale per le
pari opportunità e ne declina, nell'articolo 6, le funzioni. A tal
proposito mi preme sottolineare due aspetti: in primo luogo, per
quanto riguarda le funzioni attribuite alla Consulta per le pari
opportunità, sono state quasi totalmente accolte le proposte
avanzate dell'Assemblea della Consulta per la condizione femminile
per mezzo della sua Presidentessa; in secondo luogo, nella
declinazione delle finalità della "nuova" Consulta, tra le altre,
si è voluto specificare e sottolineare l'importante contributo che
la Consulta ha fornito in questi anni a supporto delle donne
vittime di disuguaglianza, discriminazione e violenza attraverso il
Centro ascolto donne contro la violenza. Proseguendo nell'esame
dell'articolato, l'articolo 7 si occupa di definire la composizione
e la durata della Consulta per le pari opportunità; ne faranno
parte:
- 4 componenti espressione dell'associazionismo femminile, dei
sindacati, delle organizzazioni dei lavoratori, dei partiti,
movimenti o gruppi politici, delle organizzazioni di
volontariato;
- di diritto la consigliera regionale di parità;
- 3 consigliere regionali elette dal Consiglio regionale; 10
componenti elette dal Consiglio regionale tra candidate
appartenenti al mondo dell'associazionismo femminile, dei
sindacati, delle organizzazioni dei lavoratori, dei partiti,
movimenti o gruppi politici, delle organizzazioni di volontariato;
a tale proposito, voglio precisare che, accogliendo una richiesta
avanzata in commissione da alcuni esponenti delle forze politiche
di opposizione, e condivisa dalla stessa Presidentessa della
Consulta, si è introdotto il concetto del voto limitato, in modo da
consentire un'equilibrata distribuzione delle consultrici elette
dal Consiglio;
- 5 componenti designate dal Consiglio permanente degli enti
locali tra le donne elette in seno agli enti locali.
L'articolo 8 definisce gli organi della Consulta: l'assemblea,
la presidente ed il comitato esecutivo; il regolamento interno
della Consulta, approvato dall'Ufficio di Presidenza, potrà
prevedere l'istituzione di una vicepresidente. Tale composizione
della consulta trova giustificazione nella convinzione dei
firmatari, oltre che nella richiesta manifestata a più riprese
anche da alcune componenti dell'assemblea della Consulta stessa,
nella passata, ma anche nella presente legislatura, che sia
necessario conferire alla Consulta per le pari opportunità
ulteriore credibilità e rigore; così facendo essa cesserà di essere
un organismo a "geometria variabile" e diventerà un organismo con
un numero fisso di componenti. Questo per evitare l'inconveniente,
assai frequente, del mancato raggiungimento del numero legale delle
consultrici in occasione dell'assemblea, inconveniente che finiva
per delegare buona parte delle scelte alle componenti del comitato
esecutivo. Riteniamo, infine, che l'elezione da parte del Consiglio
regionale di componenti che sono comunque espressione della
cosiddetta "società civile" contribuisca ad aumentare il senso di
responsabilità di fronte alla nomina a consultrice.
Esaminando il Capo III, esso detta disposizioni in merito al/la
consigliere/a regionale di parità. Nell'articolo 14 si citano i
riferimenti normativi che disciplinano in ambito nazionale tale
materia, il decreto legislativo n. 196 del 2000 e il n. 198 del
2006, Codice della pari opportunità tra uomo e donna. Nell'articolo
15 si declinano le competenze del/la consigliere/a regionale di
parità. Nell'articolo 16 si indicano le modalità di nomina: questa
non avviene più da parte del Ministero del lavoro, ma con decreto
del Presidente della Regione, previa deliberazione di designazione
della Giunta regionale, ecco quindi sancita la regionalizzazione
della nomina del/la consigliere/a regionale di parità. Ancora
nell'articolo 16 si specifica che provvederà all'accertamento del
possesso dei requisiti necessari a ricoprire l'incarico, comprovati
da idonea documentazione, non un unico dirigente di struttura, ma
una commissione di valutazione composta dal Segretario generale
della Regione e da 2 dirigenti delle strutture regionali competenti
rispettivamente in materia di politiche del lavoro ed in materia di
personale. Voglio ancora sottolineare che, anche per ciò che
concerne la Commissione di valutazione dei requisiti, quindi, i
firmatari della proposta di legge hanno ritenuto opportuno
accogliere un'istanza presentata dalla Consigliera di parità nel
famoso incontro del 20 novembre. Relativamente alle modalità di
nomina del/la consigliere/a regionale di parità, rispetto alla
normativa precedente, con la regionalizzazione della nomina viene
richiesta la conoscenza della lingua francese. Nell'articolo 19
sono introdotte nuove disposizioni relativamente ai permessi, alle
indennità ed alle trasferte. L'articolo 22 disciplina la relazione
annuale ed il programma di attività del/la consigliere/a regionale
di parità.
Il Capo IV con gli articoli 25, 26 e 27 contiene le disposizioni
finanziarie, quelle finali e le transitorie.
Concludo con un ringraziamento rivolto a tutti coloro che hanno
contribuito, attraverso il confronto, il dialogo, il dibattito,
alla stesura di questa nuova bozza di legge che portiamo oggi in
Consiglio e concludo con un auspicio: che la nuova Consulta possa
assumere i provvedimenti necessari per combattere qualsiasi forma
di discriminazione che sia fondata sul sesso, ma anche sulla razza
o sull'origine etnica, sulla religione, sulle credenze, su un
handicap, sull'età o sull'orientamento sessuale, uscendo da un
femminismo che talvolta risulta fine a sé stesso e che profuma
ormai di arcaico.
Président
- La parole à la Conseillère Secrétaire Emily
Rini, pour le deuxième rapport.
Rini (UV)
- Merci, M. le Président. Cari colleghi e
naturalmente, visto l'argomento, care colleghe, permettetemi di
rubarvi a mia volta qualche piccolo secondo, per fare insieme
solamente qualche breve considerazione. Non è mia intenzione
analizzare nuovamente l'intero contenuto della legge, poiché lo ha
fatto in maniera puntuale ed esaustiva la collega.
Vorrei iniziare in maniera sicuramente inusuale, visto che
solitamente rappresentano i titoli di coda, con i ringraziamenti e
non lo faccio in maniera casuale, ma lo faccio perché credo che,
grazie al contributo anche di tali soggetti, siamo riusciti a
portare in quest'aula una proposta di legge seria, fondata e ben
strutturata. Ringrazio quindi il Capogruppo dell'Union Valdôtaine,
Empereur, e i Capigruppo Salzone e La Torre, che hanno fornito un
apporto fondamentale a questa proposta di legge. Vorrei anche
ringraziare la Consigliera di parità, Barillà, e la Presidente
della Consulta, Giacinta Prisant. Queste ultime, grazie ad un
confronto già citato dalla collega, aperto, ampio ed articolato,
hanno anche visto accogliere nella proposta di legge gran parte
delle loro richieste. Proprio in merito a ciò, vorrei rendervi
partecipi del mio sentito stupore e non vi nego anche di un certo
rammarico provato nel leggere alcune dichiarazioni in questi giorni
sui giornali: dichiarazioni che definivano questa proposta di legge
come un atto unilaterale, imposto dalla maggioranza, totalmente
incurante degli interessi dei soggetti direttamente coinvolti. Non
possiamo accettare questo tipo di dichiarazioni e vorrei sapere
cosa sia cambiato nelle opinioni dei soggetti coinvolti in seguito
all'incontro citato dalla collega con tutti i firmatari, poiché in
quella occasione manifestavano, al termine del confronto stesso,
una soddisfazione per aver visto recepire parecchie delle loro
suggestioni. Avevo percepito in quella occasione un clima molto
disteso e soprattutto una viva soddisfazione di tutte le parti
coinvolte; credo che in quella occasione, con un'apertura politica
esemplare, si fosse arrivati ad un equilibrato e sensato
compromesso. Per questo motivo ritengo infondate le critiche,
critiche che peraltro considero con tutta sincerità estremamente
strumentali.
Come è stato ricordato, la proposta di legge si pone due
obiettivi principali: il primo è quello di riuscire a
regionalizzare la figura della consigliera di parità, fatto che
peraltro trovava tutti d'accordo ed il secondo obiettivo era
quello, anche alla luce del mutamento dei tempi, di valorizzare il
ruolo della Consulta femminile all'interno della nostra società.
Siamo obiettivi ed onesti: questo istituto necessitava fortemente
di una rivisitazione e di un ammodernamento. Le campagne puramente
iper femministe mi lasciano molto perplessa e credo che tutte noi
dobbiamo avere il coraggio di dire che i tempi sono cambiati e che
la figura e la condizione femminile all'interno della società è
mutata fortunatamente in maniera profonda. Proprio alla luce di
tutto ciò, bisogna avere il coraggio di dare nuovi impulsi
all'istituto. Proprio in merito a ciò, un elemento additato come
elemento debole e di critica sia in realtà un punto di forza della
proposta in oggetto: mi riferisco all'elezione da parte del
Consiglio di un numero stabilito dalla legge e quindi di un numero
fisso. Questo elemento di novità è stato introdotto con il preciso
obiettivo di dare maggiore credibilità ed incisività all'azione
della Consulta, per evitare una composizione variabile che
sicuramente non fornisce rigore, credibilità e incisività
all'istituto. Qualsiasi organismo degno di riconoscimento e
produttività sociale prevede un certo rigore e una chiara e
predefinita composizione numerica. Probabilmente chi critica questa
novità introdotta quindi o non ha capito le motivazioni, la
ratio
che ha spinto i firmatari a voler prevedere questa
certezza e predeterminazione numerica nella composizione, oppure,
avendola compresa, fa opportunamente finta di ignorarla per
strumentalizzarla a proprio uso e consumo. È stata fortemente
criticata l'elezione diretta da parte del Consiglio di una parte -
sottolineo "una parte" - delle consultrici; su questo punto
permettetemi di soffermarmi un attimo. È vero che dopo l'entrata in
vigore della presente legge una parte delle consultrici verrà
eletta dal Consiglio, ma permettetemi di farvi una domanda: il
Consiglio regionale da chi è eletto? Non siamo forse eletti dai
cittadini? Non siamo forse i diretti rappresentanti della volontà
popolare? Avrei capito la polemica, non solo, l'avrei anche
condivisa se nella legge avessimo inserito che le consultrici
venissero elette da un organo direttivo di un determinato movimento
politico. Credo invece che il Consiglio regionale sia la massima
espressione della volontà popolare e della rappresentanza
assolutamente democratica e il far sì che le consultrici vengano
elette da questa Assemblea altro non prova se non un maggior
prestigio della Consulta e una maggiore responsabilizzazione delle
consultrici stesse. Inoltre l'elezione di 10 consultrici elette dal
massimo organo rappresentativo della Regione non è peraltro
assimilabile alle nomine e alle designazioni effettuate dalla
Regione in società ed enti strumentali, in quanto non si tratta di
rappresentanti regionali in senso proprio, quanto piuttosto di
consultrici chiamate a dare il loro contributo all'attività della
Consulta stessa. Sempre in merito alla composizione, vorrei
sottolineare, per ribadire quanto il confronto sia stato sereno e
produttivo, come fra le elette dal Consiglio sia stata accolta la
richiesta avanzata da esponenti delle forze politiche di
opposizione e quindi garantita la presenza sia di esponenti di
maggioranza, sia esponenti espressioni della minoranza.
Permettetemi di ringraziare quanto è stato fatto finora dalle
consultrici attraverso il Centro ascolto donne contro la violenza;
questo istituto è sempre stato considerato da tutti noi firmatari
uno strumento importante, serio, che ha permesso di aiutare e
risolvere situazioni molto tristi e delicate. Proprio per questo ha
trovato riconoscimento legislativo e quindi una maggiore
funzionalità futura all'interno di questa proposta di legge.
In conclusione permettetemi di fare una considerazione di
carattere generale forse anche fuori luogo, ma mi sentivo di farla
in questa occasione. Vorrei farla in qualità di amministratrice, ma
soprattutto in quanto donna: la condizione femminile è mutata
radicalmente, come già dicevo, negli ultimi decenni. Sono
profondamente grata a tutte quelle organizzazioni, associazioni e
quant'altro, insomma a tutti i soggetti che hanno permesso di
superare la difficile condizione della donna in passato, ma ora
dobbiamo avere il coraggio, la serietà, ma soprattutto l'onestà di
affermare che le cose fortunatamente sono cambiate, che le donne
hanno raggiunto la parità in tanti settori e la consapevolezza
delle proprie potenzialità. Ritengo quindi che proposte di legge
come quella di oggi possano essere l'inizio di una nuova fase, una
fase in cui non si parla più solo di condizione femminile, ma una
fase dove finalmente trova affermazione la dicitura che a noi piace
di più: di parità di genere.
Président
- J'ouvre la discussion générale.
La parole à la Conseillère Patrizia Morelli.
Morelli (VdAV-R)
- Merci, M. le Président. Le Président
de la Région me permettra encore un petit excursus historique,
aujourd'hui c'est le jour de l'histoire, juste pour rappeler quand
le 10 mai 1983 à minuit moins le quart le Conseil de la Vallée vota
la loi qui approuvait la Conférence régionale pour la condition
féminine avec 22 votes favorables et 7 contraires. A l'époque dans
le Conseil régional siégeaient 34 conseillers de sexe masculin et
une seule femme, une femme d'une certaine taille: Maria Ida
Viglino. La discussion à l'époque avait été assez courte
probablement vu l'heure, le Président Rollandin, qui était déjà là,
s'en souvient sûrement, et tous les Conseillers qui étaient
intervenus avaient convenu que le sens de la proposition de loi
était celle exprimée par le Conseiller rapporteur: le Républicain
Franco De Grandis, qui soulignait comme l'objectif de la loi était
"di tenere conto di una carenza da parte delle istituzioni in
cui la presenza femminile è estremamente scarsa, al fine di avere a
disposizione tutto un patrimonio di esperienza e di intelligenza,
che fino a questo momento secondo noi è stato troppo dimenticato,
troppo accantonato con danno per l'intera collettività"
.
Vingt-six ans plus tard est-ce que les choses ont changé? Un peu.
Pas beaucoup. Les femmes sont légèrement plus représentées dans le
Conseil, dans les institutions, mais la parité réelle entre les
deux genres est encore une notion assez théorique, donc nous
partageons la nécessité de fond énoncée dans le rapport de
réfléchir à la Consulta pour répondre de manière plus ponctuelle au
respect des identités, à la valorisation des différences de genre,
au dépassement des discriminations qui encore persistent à l'égard
des femmes et à une plus grande participation féminine dans tous
les domaines. J'ai cité le rapport qui est annexé à la loi. Il faut
tenir compte, comme l'a rappelé la Conseillère Rini, que dans les
dernières décennies on est passés de la notion de condition
féminine à la conception plus ample de
pari opportunità
,
donc en ce sens la loi de 1983 nécessitait d'une révision, de même
que pour la nomination de la conseillère de parité, qu'il est
partageable de vouloir nommer sur base régionale.
Pour ce qui concerne la Consulta dans les détails, à part le
fait d'en actualiser le nom "Consulta per le pari opportunità",
est-ce qu'il y avait la nécessité de modifier les articles qui la
concernent directement? D'après moi cela n'est pas aussi évident.
Pour la réalité valdôtaine, qui est caractérisée par un petit
nombre, par une petite dimension, la Consulta telle qu'elle est
définie par la loi n° 65/1983 avec quelques ajustements pouvait
encore très bien répondre à ses fonctions. Force nous est de
constater que la Consulta ne répond pas aux exigences de la
majorité, pour qui au contraire elle constitue même presque une
anomalie qui dérange et qu'il faut évidemment corriger dans le plus
bref délai. Or, si le but avait réellement été celui d'améliorer la
loi, le bon sens aurait voulu que les proposants prennent contact
avec les représentants des organes en question, la Consulta, la
Conseillère de parité et les autres organismes de parité pour une
confrontation préalable, qui aurait profité au débat dès le début.
Les confrontations tardives, pour bien qu'elles soient motivées par
une volonté de confrontation réelle, en réalité n'ont jamais la
même portée et définir
concordata
cette proposition de loi
me paraît un peu ardu.
Je m'attendais aussi à une implication directe de toutes les
femmes présentes dans ce Conseil, dans la logique d'ouverture et de
confrontation que souvent le Président de la Région évoque, mais
surtout dans la logique de collaboration et de relation qui devrait
parcourir et unir transversalement le monde politique féminine
lorsqu'il s'agit de travailler pour favoriser la parité de genre.
Suis-je naïve? Je ne crois pas d'être ingénue du point de vue
politique, je fais la politique depuis longtemps; je croyais
réellement que l'on aurait eu une confrontation transversale sur
cette loi. Cela n'a pas été, dommage, car ce même esprit de
collaboration transversal caractérise la Consulta, où les femmes
qui représentent les associations, les partis, les syndicats, les
catégories économiques ont la capacité de travailler pour des
objectifs communs, en allant, dans la limite du possible, au-delà
des appartenances politiques, car il est vrai que chacun de nous
représente une idée politique, fait de la politique dans tous ses
actes mais, quand on a des objectifs communs que l'on partage, on
peut aller au-delà de l'appartenance politique. A l'intérieur de la
Consulta actuelle siègent des femmes de droite, de gauche, des
autonomistes, des personnes apartitiques et chaque femme est libre
de s'exprimer, de présenter des projets à la Consulta, même de
présenter sa candidature à la Présidence de la Consulta, chaque
femme, évidemment à condition qu'elle participe. La crédibilité et
la rigueur - que je partage - qui ont été évoquées dans le rapport
passent aussi à travers la participation.
In conclusione questa proposta di legge, se in alcune parti è
condivisibile, con la modifica dell'articolo 7, dove si parla della
composizione, purtroppo stravolge completamente nella sua
fisionomia la Consulta regionale femminile. Se finora, grazie alla
lungimiranza dei legislatori del 1983, essa è stata un organismo di
libera rappresentanza femminile delle organizzazioni presenti sul
territorio, da oggi, se questa proposta di legge verrà votata, non
sarà più così, perché al valore della rappresentatività libera si
andrà a sostituire la logica del presidio politico. Andando di
fatto ad eleggere in totale 18 membri su 23, la maggioranza di
questo Consiglio e la maggioranza del Consiglio permanente degli
enti locali si appropriano della Consulta e la mettono nella
condizione di non disturbare più, evidentemente perché attraverso
questa operazione si vuole garantire un'assonanza - che adesso non
è percepita e disturba - fra gli organi della Consulta e la
maggioranza regionale. È un peccato perché cadono nel vuoto gli
appelli al valore della rappresentatività più alta delle donne
facenti parte di tutti quegli organismi che si trovano ad operare
quotidianamente sul territorio: le associazioni, le categorie
professionali, a prescindere dagli interessi politici di categoria
di qualsivoglia natura e che hanno fatto della Consulta un
organismo vitale, che ha prodotto azioni e programmi educativi,
tendenti a favorire la nozione di parità tra i generi come gli
incontri, che ancora di recente si tengono nelle scuole; interventi
di formazione come il pomeriggio sullo
stalking
che si è
tenuto a Palazzo regionale, che ha visto il salone pieno, gremito
di persone, oltre all'attività costante, come ricordava la collega
Impérial, del Centro donne contro la violenza e questo per citarne
solo alcuni fra i più recenti. Ora questa attività basata sul
libero apporto di tante preziose rappresentanti della società
valdostana, che era già rappresentata, la società civile era già
ampiamente rappresentata all'interno della Consulta, rischia di
venire imbrigliata. È una modifica sostanziale, è veramente il nodo
centrale di questa legge e noi non possiamo condividerla. Abbiamo
quindi proposto degli emendamenti sui quali chiederei alla
maggioranza di pronunciarsi. Vi ringrazio.
Président
- La parole au Conseiller Donzel.
Donzel (PD)
- Intanto colgo l'occasione per ringraziare
da quest'aula il responsabile del Dipartimento pari opportunità di
genere e uguaglianza dei diritti, della direzione del Partito
Democratico, la dott.ssa Simona Mele, che ha seguito per noi l'iter
di questa legge, coordinando il lavoro delle donne del Partito
Democratico. Registro un certo rammarico nell'udire come al solito
questo linguaggio esasperato nei toni, che subito getta fango su
chi pensa in modo diverso; appena una persona osa pronunciare una
parola di distonia è subito accusata di strumentalizzazione, di uso
improprio... si dicono anche alle volte delle cose diverse, perché
si pensano cose diverse e, se siamo qui tante forze politiche di
diverso colore, è perché una società esprime anche sensibilità
diverse. Non è che, appena qualcuno prova a dire:
"non sono
d'accordo"
, è uno strumentalizzatore, uno che sta...
(interruzione della Consigliera Segretaria Emily Rini, fuori
microfono)
...è stata usata due volte la parola "strumentalizzazione", c'è
una registrazione, guarda, mi prendo questo impegno di portarti in
ufficio la registrazione con l'uso per tre volte della parola
"strumentalizzazione", che non accetto, perché esiste la
possibilità anche di pensare qualcosa di diverso ed esiste la
possibilità di esprimerlo anche in quest'aula.
In particolare, riguardo alla I Commissione, quello che mi preme
richiamare all'attenzione è che su certi aspetti normativi si
presume che lo sforzo sia quello di raccogliere non solo il sentire
delle associazioni, il sentire di soggetti esterni alla
rappresentanza del Consiglio regionale, ma sia quello di
raccogliere anche le istanze delle forze politiche rappresentate in
Consiglio regionale, perché se la maggioranza da sola presuppone di
saper ascoltare tutte le istanze della società... come a dire:
"abbiamo sentito tutti, tutti sono d'accordo con noi, che ce ne
importa delle forze politiche di minoranza"
, ma cosa vuol dire?
Le forze politiche di minoranze anch'esse sono state elette da
qualcuno e quel qualcuno rappresentano, quindi in I Commissione,
quando si trattano questioni che riguardano una legge elettorale o
che riguardano il ridisegno della Consulta, non importa se tutti i
sindaci sono d'accordo con la maggioranza, importa che ci sono
altre forze politiche che hanno diritto a dire la loro e che
bisognerebbe fare uno sforzo su alcuni temi con uno spirito
bipartisan
, perché così venne scritta la Costituzione,
perché così si fa quando si devono fare delle modifiche in cui si
parla di spazi di partecipazione democratica. E qui siamo ad una
questione di metodo, che mi dispiace che proprio quelli che fanno
appello alla responsabilità, al buon senso poi non applicano quando
tocca a loro fare una pur minima concessione.
Andando nel merito, abbiamo detto che è importante rivedere e
istituzionalizzare meglio la Consulta; sull'istanza presentata
anche dal Presidente del Consiglio abbiamo detto che è molto
interessante che si esamini questo dossier, assolutamente. Qui però
bisogna anche stare attenti e non giocare alle facili ipocrisie
dell'ultimo momento, per cui ad un certo punto si tirano gli elogi
della Presidente della Consulta, della Consigliera di parità,
quando mi ricordo che ben altro era il clima in commissione; per
fortuna, non ci sono i fuori onda della maggioranza! Allora direi
che l'ipocrisia giova ancor meno delle strumentalizzazioni. Sempre
nel merito, sembra che ci sia un'opposizione del Partito
Democratico a questa legge, che è cattivo il Partito Democratico...
Intanto il comunicato delle donne del Partito Democratico non si
riferisce all'intera legge, ma unicamente alla parte della
Consulta, tant'è che chiedemmo lo stralcio sulla regionalizzazione
della consigliera di parità, perché eravamo assolutamente d'accordo
con la tempistica e le procedure rispetto a quel provvedimento,
avremmo voluto votarlo pienamente anche noi. Ci è stato detto:
"mettiamo tutto assieme"
. Mettiamo tutto assieme... sulla
Consulta abbiamo delle diversità di opinioni, a differenza della
maggioranza nei nostri confronti, noi rispettiamo le vostre
posizioni; per voi le donne hanno raggiunto la piena parità, non ci
sono più problemi; per le donne del Partito Democratico esistono
ancora delle distanze sensibili da colmare, esistono ancora delle
scelte che la politica deve fare per aiutare le donne. Mi pare che
non diciamo delle cose che siano eversive, esagerate: diciamo delle
cose che stanno in tutti i documenti che testimoniano della
condizione femminile oggi in Italia, sul fatto che nella storia
delle istituzioni del nostro Paese per adesso non ci risulta che
nessuna donna sia diventata Presidente della Giunta regionale. È un
dato oggettivo, oppure no? È un dato oggettivo. In altre regioni si
va più avanti, il Piemonte è più avanti, ma qui no, quindi dire che
qui non esiste un problema di condizione femminile non regge!
Questo non è imputabile alle donne, anzi nessuno, al di là anche di
qualche polemica verbale, può mai dire che si sia mancato di
rispetto e che ci sia il massimo rispetto delle consigliere,
assolutamente no. Si dice però che, dal nostro punto di vista, da
quello che rappresento qui come consigliere che parla a nome delle
donne che hanno lavorato su questo documento, c'è ancora una
distanza importante in Valle d'Aosta da colmare, ovviamente con
gradualità, attraverso provvedimenti mirati, ma c'è una distanza da
colmare, quindi la Consulta riveste un'importanza notevole per
noi.
Vengo ad una questione istituzionale: a nostro avviso - ma ci
sono anche esperienze diverse in altre Regioni, penso alla Toscana,
che ha fatto una cosa non molto lontana da quella che stiamo
facendo noi, quindi non c'è nessuna intenzione di criminalizzare
scelte, eccetera -, lo spirito che dovrebbe avere una commissione
di pari opportunità di genere è quello di essere un soggetto terzo
rispetto al Governo regionale. Il Governo regionale fa delle leggi,
poi non quelle che vuole lui le passa alla Commissione pari
opportunità, perché nel regolamento della Commissione della
Toscana, che pure elegge le consigliere, si dice:
"Può esprimere
pareri su provvedimenti e programmi regionali che direttamente o
indirettamente hanno rilevanza per la condizione femminile e che
comunque la commissione richieda di esaminare"
, è cioè la
commissione che ha titolo a dire se quello ha rilevanza o no e non
è il Governo regionale che chiede:
"hai mica voglia di vedere se
questa cosa ti sta bene o no, perché questo interessa le
donne?"
. È la consulta che può decidere di occuparsi di
qualsiasi provvedimento regionale, perché deve dire la sua e questo
è essere l'ente terzo.
Io dico: qui non c'è il Presidente della Regione... ma che senso
ha il Governo regionale? Avere un ente che tu stesso nomini che ti
dà un parere su quello che hai fatto? Non ha nessun senso! Ha un
senso se il Governo regionale si confronta con un ente terzo, che
gli dice:
"va bene"
o
"non va bene"
, tanto è solo un
parere consultivo, il che vuol dire che, quand'anche il parere
consultivo sia negativo, il Governo può tranquillamente procedere.
Un parere consultivo allora non lo chiedo a chi la pensa come me,
ma ad un ente terzo, ad una persona che riflette con un'ottica
diversa dalla mia e che mi dà un punto di vista che non ho, perché
altrimenti, come Governo, avrò già fatto la miglior legge
possibile, non avrò fatto una legge brutta per cui devo chiedere un
parere a quelli che io stesso esprimo di darmi un consiglio... sarò
già andato a chiederglielo prima. Ho bisogno di un ente terzo per
avere un giudizio.
Tornando al fatto che era una parte... ossia sulla consigliera
di parità non c'era nessun problema, poi, per quanto concerne la
parte riguardante la Consulta, c'è un'unica vera questione che ci
divide: quella della composizione. Se vado a vedere come è fatta la
composizione della Commissione pari opportunità del Trentino...
leggo:
"L'attuale commissione è stata nominata dalla Giunta
provinciale nel marzo 2009, rimarrà in carica fino al termine della
legislatura. È composta da 15 donne, 12 elette dalle associazioni,
e provengono da svariate culture ed esperienze della realtà
femminile, 3 esperte di nomina diretta provinciale"
, ossia il
rapporto è 12 dal basso e 3 che discendono dall'alto, delle esperte
anche per guidare i lavori della Consulta. C'è un numero preciso,
sono d'accordo, c'è un numero definito, non vi è un numero
infinito, ma qui 18 sono di nomina del Consiglio e 5 vengono elette
dal basso, ossia è completamente capovolto rispetto al meccanismo
invece esistente nella Provincia di Trento, che privilegia la
libera partecipazione. Per di più in un confronto anche giusto,
qualcuno ha detto:
"visto che le cose si mettono male, vediamo
almeno di pararci e dire: "teniamoci una fettina almeno per la
minoranza""
. Devo quindi dire che in questo l'intervento del
Popolo della libertà è stato sensato: visto che la cosa si metteva
male, abbiamo almeno cercato di tacconarla dicendo:
"almeno 2 o
3 lasciatele di nomina"
, ossia non fate una "roba" che vi
prendete tutto, perché questo era quasi lo spirito, fra un po'
nominava tutto la maggioranza! Non è mai stato detto, ma la
modifica, visto che ci sono due testi di legge, è arrivata dopo
anche su sollecitazione dell'amico Zucchi.
Si è introdotta quindi - e su questo avevo dei dubbi - una
terribile logica di maggioranza e minoranza nella Consulta.
Guardate che la maggioranza delle associazioni sono libere
associazioni di cittadini, che per statuto sono apolitiche,
apartitiche, neutrali, imparziali, ma voi come fate ad abbinarle
alla maggioranza o alla minoranza se per statuto sono apartitiche,
non vogliono essere schierate con gli uni o con gli altri? Se
dentro gli organismi di queste associazioni sta vicino uno che è di
sinistra con uno di destra, perché l'obiettivo è la lotta contro il
cancro, non è la lotta per la destra e la sinistra, perché dovete
ascrivere un'associazione alla maggioranza o alla minoranza? Avremo
quindi che delle associazioni avranno il bollino di maggioranza e
altre, le più scarognate, si beccheranno il bollino di minoranza?
Esiste una logica di questo tipo? Ci si poteva pensare un attimo?
Non era più normale dire:
"le associazioni si riuniscono"
e
poi ci sarebbe da dire quali associazioni; innanzitutto bisognava
ragionare su un albo delle associazioni, verificarne lo statuto,
certificare la natura di queste associazioni su cui qui si sfugge
un po'. Per cui non è chiaro cosa voglia dire "associazione
maggiormente rappresentativa", ci sono delle consulte dove è
previsto che siano associazioni democratiche, addirittura in Puglia
si parla di dichiaratamente antifasciste e cose di questo tipo. Si
voleva quindi un albo di queste associazioni, che si riuniscono...
a questi organismi si dice:
"eleggetene 20"
, quindi rimane
il numero fisso predeterminato... tutto quello che volete, non la
consulta della confusione, della partecipazione selvaggia: un
numero preciso, però eletto dal basso, perché il Consiglio
regionale è vero che ha tanti poteri, ma ci mancherebbe che adesso
comincia a decidere chi sono i presidenti di associazioni! Siamo
eletti dal popolo, ma lasciamo che il popolo faccia qualcosa di sua
sponte e in totale libertà!
Allora su questo provvedimento di legge c'era la volontà di
votare la parte della consigliera di parità, si condivideva la
necessità di un'istituzionalizzazione... si condividono molti
passaggi rispetto al merito e alle finalità, però questa volontà
della maggioranza che sceglie lei quali sono le associazioni da
essere rappresentate e non lascia ai cittadini esprimere con la
loro votazione, attraverso una votazione delle associazioni chi
sono quelli che devono essere rappresentati noi la riteniamo un
limite. Riteniamo un limite che la trattativa sia uscita dalla I
Commissione - non me ne vogliano la Presidente della Consulta e la
Consigliera di parità -, perché la sede istituzionale dove si
tratta e si decide una legge è la commissione e bisogna trovare su
parti di carattere istituzionale, caro Presidente, un accordo
all'interno della I Commissione, altrimenti si va avanti a colpi di
maggioranza o di spallate amiche quando fa comodo. Su questa cosa
quindi è chiaro che ci vuole ampio confronto, riscrittura,
eccetera, ma poi ci vuole il confronto delle forze politiche,
perché qui stiamo decidendo dei tasselli importanti del nostro
sistema. Su questo ho fatto una serie di rilievi che, secondo me,
era importante far emergere.
Ultima considerazione poi, che è una considerazione di carattere
politico. Vedo in Valle d'Aosta una grande partecipazione politica,
tutti che si affannano a fare politica da tutte le parti... non
credo sia questa... tante volte abbiamo insieme tutti lamentato una
carenza di partecipazione. C'era un luogo dove c'era una certa
partecipazione femminile, qualche volta indisciplinata; allora
istituzionalizziamo, perché certe donne sono indisciplinate, però
c'era una partecipazione. Noi mortifichiamo un luogo di libera
partecipazione in una regione dove ogni volta bisogna fare una
scuola per invitare i giovani a fare l'amministratore, bisogna fare
una scuola per far partecipare... lì c'era, con dei difetti, con
dei limiti da correggere, però c'era uno spazio di partecipazione.
Una società ha bisogno di questi luoghi liberi di partecipazione,
non ha bisogno di essere irreggimentata in tutti i suoi luoghi. C'è
bisogno anche di libertà, di creatività, c'è bisogno di dissenso!
Ben precisando che avremmo assolutamente votato a favore della
parte della consigliera di parità stralciata dalla parte della
consulta ed evidenziato che c'era una nostra precisa volontà di
collaborare ad una norma che prevedesse una migliore
istituzionalizzazione della consulta, ma che ciò non ci è stato
permesso... ovviamente non sosterremo questo tipo di
provvedimento.
Président
- La parole au Conseiller Lattanzi.
Lattanzi (PdL)
- Grazie, Presidente. Sarò polemico e
strumentale! Prima di esserlo però volevo fare una riflessione su
un argomento che considero fondante, che è stato espresso da una
collega che stimo e ammiro moltissimo, Patrizia Morelli, non solo
per il suo straordinario francese, che invidio ogni volta che apre
bocca, ma per l'onestà intellettuale, per la disponibilità alla
riflessione, per la capacità di esprimere il suo pensiero con
un'eleganza che non è solo tipica delle donne, ma di una persona
straordinaria. È partita da una riflessione, ossia dalla storia e
dalla nascita della Consulta, ha citato i 26 anni della sua
attività e poi ha concluso dicendo:
"cosa è cambiato in questi
26 anni dopo che questo strumento ha lavorato così tanto?
Poco"
. Patrizia, hai ragione. È talmente vero che dobbiamo
cambiarla, perché quella Consulta non ha funzionato, è stata, a
nostro avviso, un carrozzone immondo di sperpero di denaro pubblico
e di luogo, bastava si riunissero all'Espace populaire e avremmo
apoliticizzato il loro ruolo, perché mancava solo che si riunissero
all'Espace populaire per non dire che erano apolitici, come la
Prisant, apolitica proprio! O come la Barillà, apolitica! Cattive
maestre, a mio avviso, di una parità che non è quella che noi
immaginiamo. Una parità che si è espressa in questi anni di
convegno... l'ho detto che sarò duro e polemico, però l'ho detto
anche a loro e, siccome ho una faccia sola davanti e dietro, glielo
dico anche davanti... un'attività che si è esternata, al di là di
alcune iniziative lodevoli come il Centro per l'ascolto, a cui
hanno partecipato anche alcune delle nostre... come alcuni convegni
- l'ultimo sullo
stalking
- interessanti, ma che noi in
questi anni abbiamo valutato ogni qualvolta si veniva qui con il
programma della Consulta e si dovevano stanziare i soldi
annualmente per le loro attività e si vedeva l'elenco delle
attività che quella Consulta, apolitica, faceva. Si parlava della
gastronomia afgana, si parlava della discriminazione delle donne
senza mai però andare ad attaccare certi Paesi e certe religioni
che le donne le mettono sotto il
burqa
, guardandosi bene dal
criticare quegli stili, quei regimi! Dimostrando una
politicizzazione, caro Raimondo, te lo dico con grande franchezza e
tu sai che lo dico anche con amicizia, siamo su diverse idee quindi
me lo consentirai... dimostrando di essere né neutrali, né
apolitiche, non ideologizzate, ma politiche, di parte e
ideologizzate!
Quella Consulta quindi, a nostro avviso, ha buttato via risorse
pubbliche, perché alla fine, se non ha cambiato nulla... io credo
invece sia cambiato molto, ma non siano cambiati però questi organi
di consulta femminile. Il mondo è cambiato perché è cambiata la
società, perché le donne hanno acquisito una nuova personalità,
perché le donne hanno smesso di sentirsi discriminate come donne e
hanno cominciato a giocare un ruolo da persone, come è giusto che
sia. Questo è il ruolo che dobbiamo favorire, ossia la
partecipazione alla vita politica e sociale di quelle persone,
uomini e donne che siano, che hanno voglia di impegnarsi, di
esserci e di rappresentare.
Non credo più agli organi
super partes
: né nella Corte
costituzionale, né nelle consulte femminili, non esistono! E prima
questo Paese strapperà tale velo di ipocrisia prima ci diremo che
ci sono magistrati rossi di destra e di sinistra, consulte e organi
di consultazione di destra e di sinistra, perché le persone hanno
delle idee ed è giusto che le abbiano e prima questo Paese farà un
passo avanti verso la civiltà... perché questo è il Paese del
teatrino. Nell'"Elogio della follia" di Erasmo da Rotterdam è molto
ben descritto, dove tutti recitano la loro parte, ma nessuno può
dire che quello che è dietro al vestito del re è un attore. No, se
tu dici che quello che è sul palco finge di essere re, ma in realtà
è solo un attore ti tirano le pietre! Questo è il velo di ipocrisia
che noi dobbiamo togliere e quindi riportare a quest'aula
l'indicazione di donne che hanno idee politiche chiare, espresse, a
cui viene chiesto di esprimere dei pareri, così come è giusto che
sia in democrazia, lo trovo il male minore, perché la nostra parte
politica non ci crede a tale organo di consulta sulle pari
opportunità delle donne, non ci ha creduto e non crede neanche in
quello che sta nascendo, però è doveroso farlo, altrimenti si
avrebbe l'alibi che, siccome non facciamo l'organo di
consultazione, non prestiamo attenzione alle persone che hanno
voglia di impegnarsi. Voglio che si squarci un velo di ipocrisia,
che si smetta di dire che le consulte sono apolitiche, quando non è
vero, non lo sono!
È normale che vi sia un organo, il massimo organo supremo della
democrazia in Valle d'Aosta: il Consiglio, che indichi delle donne
che spero valgano tanto quanto quelle delle associazioni libere.
Spero che non si pensi che le donne indicate dai partiti o dai
gruppi consiliari, o dagli eletti in Consiglio democraticamente dal
popolo siano donne di serie B, rispetto a quelle sante, sui
piedistalli, che invece sono libere e apolitiche! Spero che non
venga fuori questo, perché voglio vedere se si ha la faccia tosta,
come ha fatto la Consigliera di pari opportunità, Barillà, che alla
faccia che è apolitica!, che si è pure permessa di venire in
quest'aula a dire che i consiglieri sono ignoranti e incapaci di
legiferare una legge a favore delle donne! Ma da che pulpito! Ma se
le donne fossero difese da gente come lei, sarebbero ancora nella
caverna a cucinare il leprotto... se fossero come lei!
(interruzione di un consigliere, fuori microfono)
...non può rispondere... ha già risposto, è già sui giornali;
noi non abbiamo potuto rispondere e siamo stati zitti e abbiamo
subito le offese, noi abbiamo subito le offese! Io allora rivendico
il diritto, come eletto dal popolo, di indicare delle donne che si
occupino delle donne e delle discriminazioni nella società nuova e
moderna.
Condivido il pensiero di Emily Rini: i tempi sono cambiati e
abbiamo bisogno di organi di consultazione seri, trasparenti e non
da finte associazioni mascherate da associazioni, ma in realtà
partiti politici. Prisant eletta più volte con le forze di
sinistra... presiedere una consulta apolitica... le nostre donne
hanno fatto non fatica, gli è stato impossibilitato di entrare in
quella Consulta! Le donne di destra non sono potute entrare in
quella Consulta, sono state emarginate, altro che discriminazione!
Quello era un luogo di discriminazione, perché le donne di destra
in quel luogo non sono mai state accettate!Ce la vogliamo dire?
(interruzione di un consigliere, fuori microfono)
...sì, a lavorare, le facevano lavorare, ma non le facevano mai
diventare né presidente, né entrare nel consiglio direttivo,
discriminate! Ma di quale apolitica mi parlate?
Noi allora non siamo innamorati di questa Consulta che sta per
nascere, noi sogniamo un momento in cui non ci sarà più bisogno di
questi organi, dove le donne possono esprimere le loro potenzialità
sia come madri, sia come donne del mondo del lavoro, sia come donne
nella politica se vogliono farlo. Certo, abbiamo preso atto che voi
che una donna che nel gruppo ce l'avete, non l'avete fatta
parlare... voi che siete i maestri della discriminazione e
dell'antidiscriminazione! Non crediamo neanche, collega Impérial,
che la Consulta si debba occupare della discriminazione delle
etnie, delle minoranze, perché diventa una pletora di argomenti su
cui vedremo nascere decine di convegni, di incontri che non servono
alle donne. Alle donne servono delle leggi che permettano a loro di
lavorare, se hanno voglia di farlo, o di essere madri se hanno
voglia di farlo, crediamo... o almeno così ci dicono le nostre
donne, quelle che si sono riunite e ci hanno detto:
"stiamo
stufe di essere relegate e difese dal WWF, noi vogliamo essere
espresse come persone, vogliamo poterci esprimere come persone,
perché la più grossa discriminazione è proprio la quota rosa"
.
Certo, può essere un sistema, a volte è necessario che in una
società per questioni di cultura si impongano certe regole per
favorire certi cambiamenti. Sulle quote rosa non siamo
ideologicamente favorevoli, ma abbiamo dovuto prendere atto che
tali quote sono uno strumento obbligatorio per far accedere le
donne al mondo della politica o in altri settori, altrimenti non si
andava a cercarle, ma anche perché molte non hanno voglia di farlo,
perché le donne non votano le donne; questo ce lo dobbiamo dire,
perché è una società che fa così, che è in evoluzione. Auspichiamo
un futuro nel quale queste consulte non debbano più esistere ma,
nel momento in cui queste devono ancora esistere, perché ancora ci
sono tali problemi, che almeno si strappi il velo dell'ipocrisia,
senza affidare a organi che dicono di essere neutrali, ma che
neutrali non sono, che non solo non fanno gli arbitri, ma giocano
in campo e tirano pure l'autogol, almeno per dare un senso di
trasparenza a tale organo.
Hai detto, Donzel, che voi del PdL vi siete accontentati, perché
da prima che non avevate niente adesso potrete avere qualcosa in
minoranza; potrebbe essere anche un ragionamento, ma già questo
potrebbe significarti che noi oggi non abbiamo niente. Le donne di
destra in quell'organo non sono rappresentate se non solo per fare
le pulizie! Crediamo allora che questo possa essere uno strumento
perlomeno dove le nostre possano essere rappresentate. Saranno in
minoranza? Sì, ma almeno potranno parlare, potranno condividere,
potranno criticare in un organo trasparente e chiaro a tutti. Spero
che le donne nominate da questo Consiglio non verranno considerate
dalle sante del tempio come donne di serie B.
Président
- La parole à la Conseillère Carmela
Fontana.
Fontana (PD)
- Grazie, Presidente. Voglio rispondere al
Consigliere Lattanzi, visto che mi ha tirata in ballo, perché ero
tranquilla e ascoltavo. Devo essere sincera, una discussione così
mi fa vergognare di essere donna a sentire tutte queste cose sulle
donne, ma le voglio rispondere per dirle che nessuno mi ha detto di
non intervenire, questo per far capire che io ho parlato di casinò,
mentre di solito possono parlarne gli uomini e non le donne; in
questo caso ho lasciato al collega parlare di pari opportunità,
perché ha seguito lui la legge in I Commissione. Questo lo voglio
chiarire, perché non sono una persona che si lascia condizionare se
deve parlare o non deve parlare. Grazie.
Président
- La parole à l'Assesseur au territoire et à
l'environnement, Manuela Zublena.
Zublena (UV)
- Merci, M. le Président. Certes, il est un
peu difficile d'intervenir à ce point du débat comme on ne sait
pas, étant femme, si on doit parler, parce que, si on parle c'est
un peu trop, si parlent les hommes ça ne marche pas et surtout
parce qu'après la verve passionnelle qui a caractérisé
l'intervention de Lattanzi, peut-être mon intervention sera un peu
trop
soft
. Il est encore difficile d'intervenir, parce que
selon moi le débat, qui heureusement a vu la participation aussi de
nos collègues hommes, a quand même débordé par rapport à ce qui
était le but de cette proposition de loi, qui me voit signataire et
à l'élaboration de laquelle j'ai participé au moins dans une phase
de confrontation finale. J'estime en effet que dire que cette
proposition de loi entamerait l'engagement et l'efficacité de
toutes activités qui veulent l'affirmation des droits de parité il
me paraît vraiment un peu excessif, parce que la question de la
condition féminine, et plus au sens large de parité des chances,
est un thème énormément complexe, qui ne peut pas trouver sa
résolution en la seule
Consulta
, avec toutes les compétences
que nous voulons lui reconnaître. J'estime en effet que
l'engagement pour une affirmation de parité des chances doit être
ample, doit comprendre l'individu tant que tel et ici je fais un
appel aussi aux femmes qui, à partir de l'engagement dans leurs
familles, envers leur fils, peuvent et doivent porter de l'avant
une culture attentive à la parité des chances. Je pense que
beaucoup a été fait en termes d'affirmation de ces droits, au moins
d'un point de vue de la normative, qui a été très attentive à tenir
en compte ces principes; évidemment beaucoup de travail est encore
à faire, un travail qui permette finalement qu'il y ait une
déclinaison concrète des principes écrits dans les lois en des
réalités concrètes de vie vécue de parité.
En tant qu'élus, évidemment, hommes et femmes, il nous est
demandé de nous employer au maximum pour que toute action
législative soit attentive à favoriser l'affirmation complète des
droits pour la femme, qu'elle puisse s'épanouir dans le monde du
travail, dans le monde de la politique et des institutions. A vrai
dire, (j'ai vu le texte et j'ai participé à sa confrontation, qui,
comme l'a souligné le rapporteur, a permis - au moins ainsi on
l'avait compris - d'atteindre un texte partagé avec la Conseillère
de parité et la Présidente) je ne suis pas souciée par cette
redéfinition de la composition de la Consulta. Le rapporteur l'a
définie comme une composition qui passe d'une géométrie variable à
une définition plus spécifique; je vois par contre dans cette
composition fixe et définie une participation qui soit décidément
plus convaincue, qui exprime donc un sens de responsabilité dans
son activité au sein de
la consulta
. Personnellement je n'ai
jamais participé aux travaux de la Consulta, et sur ce point je
reviendrai... J'ai quand même appris que, bien que la Consulta
théoriquement ait un nombre important de composantes, dans les
faits très peu sont celles qui effectivement se retrouvent, presque
toujours les mêmes, celles qui font partie du comité de direction.
Je pense donc que le fait d'identifier des femmes qui soient
convaincues et qui choisissent de participer donne une garantie de
continuité au travail, de sérieux, de se prendre charge d'une
activité et de la porter de l'avant. Ceci contre un modèle de
présence un peu obligé, une participation non volontaire, mais
forcée; je dis ça parce que je pars de mon expérience personnelle.
Nous les conseillères... et je voudrais bien vous demander à
combien de séances de la Consulta avez-vous participé. Moi, à cause
de l'activité de l'Assessorat, je n'ai jamais participé aux travaux
de la Consulta, j'aurais pu le faire occasionnellement, chose qui
ne me paraît pas sérieuse, parce que, quand on participe activement
à un organe tel que celui-là, on doit garantir une efficacité de
travail qui arrive seulement à travers une continuité de présence.
Je confirme donc ma signature convaincue à cette proposition de
loi, parce que je ne vois pas ce scénario presque apocalyptique de
perte totale d'efficacité de la Consulta et je ne veux pas avaliser
le jugement qu'a donné le Conseiller Lattanzi sur l'affirmation de
Patrizia Morelli, laquelle un peu tristement a dit:
"après 26
ans peut-être la Consulta n'a pas été aussi incisive dans son
travail"
. Je ne veux pas être aussi négative, parce que
j'estime par contre que l'activité de la Consulta a été
considérable et a donné sa propre contribution, non la seule, mais
avec d'autres initiatives importantes. Je souhaite que l'activité
de la Consulta puisse non seulement continuer comme elle a fait
jusqu'à maintenant, mais plutôt qu'elle puisse avoir un élan
surtout en termes d'efficacité, pour que son action puisse vraiment
devenir incisive et que l'attention vis-à-vis des problèmes qui
encore de nos jours touchent principalement à la femme ne baisse
pas.
Président
- La parole au Conseiller Agostino.
Agostino (UV)
- Merci, M. le Président. Velocemente
perché sentendo alcuni interventi mi sembra... insomma prima di
tutto che l'articolo 7 che il Consigliere Donzel non può tanto
vedere... dice:
"sembra che il Governo regionale tiranneggi le
donne"
, insomma che le nomini in maniera da poterle manovrare;
mi sembra assurdo questo, Consigliere Donzel! Volevo solo chiedere
al Consigliere Donzel qual è la distanza che ancora è da colmare in
Valle d'Aosta fra l'uomo e la donna? Me la spieghi, perché mi
sembra che ci abbiano sorpassato, altro che colmare la distanza! Se
la mattina mi sveglio cinque minuti dopo mia moglie, mi tocca anche
fare il letto, altro che distanza! Avremmo quindi quasi bisogno noi
di un rappresentante, altro che!
(interruzione di alcuni consiglieri, fuori microfono)
...sì, sì, la Svezia, lasciamoli pure là... preferisco stare in
Valle d'Aosta, dove sto benissimo e penso che anche le donne vi
stiano benissimo, qua non siamo in Afghanistan, in quelle
condizioni... ha quasi dipinto la Valle d'Aosta come se fossimo...
tutt'altro, guardi che ci hanno quasi sorpassato, altro che
"ancora c'è una distanza da colmare"
. Su questo non sono
d'accordo con lei, anzi, e oltretutto mi sembra che di diritti ne
abbiano fin che ne vogliono, perché ero in Comune una volta, ero
Consigliere, non ero ancora Assessore, ho visto passare una ragazza
e ho chiesto chi era, perché era la prima volta che la vedevo:
"ma quella è un geometra che lavora lì"
,
"Lavora lì? Ma
se sono 4 anni che sono qua e non l'ho mai vista!"
,
"Ha
avuto due figli, ha fatto 5 anni a casa"
; tanto per dire che
qua non siamo in Afghanistan, i diritti li hanno, eccome, stia
tranquillo! Non avremo quindi bisogno più di questa Consulta, che
mi pare ormai sorpassata, sicuramente sono solidale con le donne
perché in passato... e le racconto, dato che nel 1983... come ha
detto giustamente la Consigliera Morelli... anno in cui è stata
istituita questa Consulta... Mi ricordo che nel 1981 - la collega
Fontana se lo può ricordare benissimo - lavoravo alla Cogne,
all'acciaieria e praticamente hanno assunto due donne per la prima
volta come operaie, perché fino allora le donne venivano assunte
solo come impiegate, ma sicuramente non le hanno messe in
acciaieria. Mi ricordo perfettamente che la gran parte degli uomini
hanno detto:
"ma come, quelle due che hanno preso dove le hanno
messe?"
, alla fine qualcuno ha detto:
"abbiamo dovuto
trovare un lavoretto più leggero..."
, ma come vogliono la
parità e poi però qua ci dobbiamo stare noi! Solo per fare un
esempio, ma giustamente io dico, perché penso che fra uomo e donna
una piccola differenza ci deve essere, altrimenti il buon Dio non
ci avrebbe fatto diversi uno dall'altra. Condivido pienamente
quello che hanno detto le mie colleghe, le due relatrici Rini e
Impérial, che sono state bravissime, condivido anche parecchio di
quello che ha detto la collega Morelli, perché è stata molto
moderata e il Consigliere Donzel mi sembra che... Voterò quindi a
favore di questo provvedimento.
Président
- S'il n'y a pas d'autres conseillers qui
souhaitent intervenir, je ferme la discussion générale.
La parole à la Conseillère Hélène Impérial.
Impérial (UV)
- Merci, M. le Président. Solo per fornire
alcune risposte rispetto a tutte le sollecitazioni che sono
arrivate in questa ricca e fiorita discussione generale in merito
alla proposta n. 55. Sono assolutamente convinta riguardo alla
necessità, come peraltro evidenziato dalla collega Morelli, di
valorizzare le differenze di genere e sono contraria invece
all'omologazione fra uomo e donna. Collègue Morelli, je pense que
la nouvelle conférence n'aura aucune difficulté à se pencher sur le
thème que vous avez évoqué dans votre intervention; je crois que
rien n'empêchera aux femmes qui composeront la nouvelle conférence
à se pencher sur des thèmes concernant la santé, que le Conseiller
Donzel a évoqué, ou des thèmes concernant l'homophobie, plutôt que
les discriminations religieuses.
Collega Lattanzi, io invece auspico fortemente che questa nuova
Consulta si esprima, come accade anche nel Dipartimento di pari
opportunità, dove avete il Ministro. Se all'inizio di questo
mandato della Ministra Carfagna avevo alcune perplessità, che
trovano motivazioni in idee che ben conosce il collega Lattanzi,
invece sono contenta del fatto che il Ministro spesso faccia
affermazioni e promuova progetti che non riguardano solo la
condizione femminile, ma che essa stessa si interroghi sul
crocifisso nei locali pubblici.
Per fornire alcune risposte al Consigliere Donzel, non sarà il
Governo regionale a stabilire la composizione di questa nuova
consulta, ma sarà il Consiglio regionale, esattamente come è il
Consiglio regionale che legifera in questa regione come in tutte le
altre. Come già evidenziato dalla collega Rini, ritengo che non si
possa dire che il Consiglio regionale è eletto dall'alto, esso
stesso è eletto dal basso e sarà lui l'organo deputato alla nomina
di questo nuovo organismo.
Condividiamo anche la convinzione che siano le commissioni
consiliari la sede più opportuna per dibattere sulle tematiche che
poi ci troviamo ad affrontare in aula ed è per questo che, in
seguito a quell'incontro che abbiamo avuto con la Consigliera di
parità e con la Presidentessa Prisant, abbiamo ritenuto opportuno
riproporre in commissione questo testo, con la speranza che si
potesse concludere tali riunioni con un nuovo testo di
commissione.
Relativamente agli emendamenti che sono stati presentati,
essendo complessivamente riferiti ad un progetto che non
condividiamo, riterremmo di astenerci su tutti, in particolare solo
una considerazione volevo fare in merito all'emendamento n. 3, che
si occupa dell'articolo 19 riguardante permessi, indennità e
trasferte della Consigliera di parità. Voglio precisare che esso è
stato concepito recependo il decreto legislativo n. 198, la
normativa nazionale, ed adeguandosi anche ad un ultimo
provvedimento del Consiglio dei ministri che ha recepito una
direttiva europea riguardo a questa materia.
Président
- Nous passons maintenant à l'examen article
par article.
Je soumets au vote l'article 1
er
:
Conseillers présents et votants: 32
Pour: 24
Contre: 8
Le Conseil approuve.
Président
- Article 2 même résultat. Article 3: même
résultat. Article 4: même résultat. Article 5: même résultat.
Article 6: même résultat. A l'article 7 nous avons l'amendement n°
1 du groupe Vallée d'Aoste Vive-Renouveau.
La parole au Conseiller Louvin.
Louvin (VdAV-R)
- Sarò breve e cercherò di non dire
peggio della collega Morelli, che ha giustamente ricevuto
apprezzamenti da quest'aula per le argomentazioni e per il modo con
cui le ha esposte, ma qui siamo sul cuore politico di questa legge
e il nostro gruppo intende semplicemente che sia chiaro il senso
dell'emendamento che propone, che restituirebbe piena dignità al
provvedimento legislativo in discussione. Ciò che andava detto è
stato esposto benissimo dalla collega; in questa versione proposta
dai proponenti si passa da una rappresentanza libera ad un presidio
politico sulla Consulta e c'è un'appropriazione non di un partito o
di una maggioranza politica, ma del mondo politico
istituzionalizzato su un organismo che crediamo giustamente debba
poter respirare in modo più libero. Qui abbiamo esattamente la
prosecuzione ideale di una situazione che abbiamo discusso nella
giornata di ieri a proposito del credito sociale, quando abbiamo
rappresentato una nostra visione diversa dalla vostra, che indicava
per noi la necessità di lasciare più spazio alla società libera e
non organizzata dal presidio istituzionale e in quella sede la
votazione ha sancito per vostro orientamento un risultato di 4 a 1.
Il risultato di 4 a 1 è esattamente il risultato che la
formulazione della proposta di legge tende a confermare, a danno
delle consultrici nominate liberamente e spontaneamente dalle varie
associazioni, dai gruppi femminili, dalle commissioni femminili,
dai movimenti di varia natura, imprenditoriale, sindacale,
politica, eccetera, rispetto a quelle che verranno nominate dalla
politica. La nostra proposta chiede di mantenere questa libertà di
designazione, di impegno che non debba passare sotto "le forche
caudine" di un gradimento di quest'aula e in questo mi rivolgo in
particolare a chi ha alzato il tono per dire che è un atto di
maggiore sovranità e di rivendicazione di maggiore legittimità dei
consiglieri regionali. Siamo consiglieri come voi, anche noi
sentiamo intensamente l'importanza e la legittimità di tale ruolo;
non riteniamo che questo ci legittimi ad occupare ogni spazio nella
società e a presidiare ogni angolo della società. La nostra visione
in questo è diversa e non vorrei esacerbare gli animi, c'è stato
già un dibattito abbastanza vivace su tale punto: noi ci situiamo
ovviamente su un versante molto diverso nell'apprezzamento rispetto
a questi anni di attività della Consulta. Ho avuto per 4 anni la
responsabilità, come Presidente del Consiglio, di dialogare con
questo organismo, anche di avere visioni divergenti, ma posso dire
con assoluta certezza di non averlo mai trovato un carrozzone
immondo, come è stato definito poco fa. Lo trovo un giudizio
decisamente oltre le righe e che non rende onore ad un lavoro
magari spontaneistico, in qualche momento un po' anarchico, ma che
ha un torto questa Assemblea a bollare in senso negativo per il
percorso che ha consentito di fare, che ha aiutato a fare in questi
anni a tutta la società valdostana.
La nostra proposta è che la rappresentanza effettiva e supplente
di ciascuna delle associazioni e gruppi femminili che hanno
un'effettiva rappresentatività a livello regionale, delle
commissioni femminili delle organizzazioni sindacali, delle
commissioni o movimenti femminili delle organizzazioni dei
lavoratori autonomi e delle organizzazioni imprenditoriali, delle
commissioni o movimenti femminili a livello regionale dei partiti,
movimenti o gruppi politici, delle commissioni o movimenti
femminili delle organizzazioni di volontariato, tutte, qualunque di
esse abbia desiderio di collaborare alla politica delle pari
opportunità possa sedere con pari dignità accanto alla consigliera
o al consigliere di parità, a 3 consigliere regionali elette da
questo Consiglio che ci auguriamo siano presenti - la nostra lo è
stata in questi mesi e non solo in occasione della discussione di
questo provvedimento di legge... - e da 5 componenti eletti dal
Consiglio regionale, scelti fra le donne elette negli enti locali
della Regione. Crediamo che non ci debba essere contrapposizione
fra chi viene designato dalla politica ufficiale e chi viene
spontaneamente espresso all'interno di una Consulta, perché questa
abbia un carattere rispettoso del principio di sussidiarietà e
della possibilità di autorganizzazione anche della nostra società
valdostana; questo è il senso dell'emendamento, che invitiamo i
colleghi a votare.
Président
- La parole à la Conseillère Hélène
Impérial.
Impérial (UV)
- Ritenendo nella nostra proposta la
possibilità da parte delle donne di esprimersi, di fornire la loro
opinione riguardo alle diverse tematiche che la nuova Consulta si
troverà ad affrontare, ritenendo che la cosa più importante sia
mettere in evidenza il punto di vista femminile e non ritenendo che
questa composizione della nuova Consulta possa andare ad inficiare
la possibilità di espressione di tale punto di vista, voteremo
contro questo emendamento.
Président
- Je soumets au vote l'amendement n° 1 du
groupe Vallée d'Aoste Vive-Renouveau, qui récite:
Emendamento
Il comma 1 dell'articolo 7 è sostituito dal seguente:
"1. La Consulta è nominata con decreto del Presidente del
Consiglio regionale, entro cinque mesi dalla data di insediamento
del Consiglio stesso, ed è composta:
a) da una rappresentante effettiva e una supplente designate
da ciascuna:
1) delle associazioni e dei gruppi femminili che abbiano
un'effettiva rappresentatività a livello regionale, abbiano come
finalità istituzionali quanto previsto dall'articolo 5, comma 1,
siano democraticamente strutturate e svolgano a livello regionale
attività non circoscritte ad interessi di categoria
professionale;
2) delle commissioni femminili delle organizzazioni sindacali
maggiormente rappresentative a livello regionale;
3) delle commissioni o movimenti femminili delle
organizzazioni dei lavoratori autonomi e delle organizzazioni
imprenditoriali maggiormente rappresentative a livello
regionale;
4) delle commissioni o movimenti femminili, a livello
regionale, dei partiti, movimenti o gruppi politici;
5) delle commissioni o movimenti femminili delle
organizzazioni di volontariato maggiormente rappresentative a
livello regionale;
b) dal/dalla consigliere/a regionale di parità di cui
all'articolo 14;
c) da tre consigliere regionali elette dal Consiglio
regionale con voto limitato ad un nominativo. La perdita della
condizione di eletta comporta la decadenza dalla Consulta;
d) da cinque componenti eletti dal Consiglio regionale e
scelti tra le donne elette negli enti locali della Regione e in
Consiglio regionale, nonché dalle donne elette in Valle d'Aosta nel
Parlamento nazionale e in quello europeo. La perdita della
condizione di eletta comporta la decadenza dalla
Consulta.".
Conseillers présents: 33
Votants: 29
Pour: 8
Contre: 21
Abstenus: 4 (Benin, Lattanzi, Tibaldi, Zucchi)
Le Conseil n'approuve pas.
Président
- Je soumets au vote l'article 7:
Conseillers présents et votants: 33
Pour: 25
Contre: 8
Le Conseil approuve.
Président
- Article 8 même résultat. Article 9: même
résultat. Article 10: même résultat. Article 11: même résultat.
Article 12: même résultat. Article 13: même résultat. Article 14:
même résultat. Article 15: même résultat. A l'article 16 nous avons
l'amendement n° 2 du groupe Vallée d'Aoste Vive-Renouveau.
La parole au Conseiller Louvin.
Louvin (VdAV-R)
- Proponiamo all'aula di integrare questo
articolo, che riguarda le modalità di nomina del consigliere o
della consigliera di parità, con un'aggiunta che consenta, con le
modalità previste dall'articolo 16, la nomina di un o una supplente
nello stesso ruolo. Questo si collega all'emendamento successivo,
alla visione che abbiamo, meno professionalmente dipendente del
consigliere o della consigliera di pari opportunità. Chiediamo che,
a fianco del consigliere o della consigliera di pari opportunità,
vi sia la nomina di un viceconsigliere o di una viceconsigliera,
cosa che permetterebbe, a nostro modo di vedere, di non avere come
necessario il ricorso ad un'indennità per la remunerazione anche di
questa persona, cosa sulla quale noi dissentiamo. Grazie.
Président
- La parole à la Conseillère Hélène
Impérial.
Impérial (UV)
- Semplicemente per esprimere il voto di
astensione da parte della maggioranza.
Président
- Je soumets au vote l'amendement n° 2 du
groupe Vallée d'Aoste Vive-Renouveau, qui récite:
Emendamento
Dopo il comma 1 dell'articolo 16 è inserito il
seguente:
"1bis. Con le modalità di cui al comma 1 è nominato il/la
supplente del Consigliere/a di parità.".
Conseillers présents: 32
Votants: 6
Pour: 6
Abstentions: 26 (Agostino, Bieler, Caveri, Alberto Cerise, Comé,
Crétaz, Donzel, Carmela Fontana, Hélène Impérial, Isabellon, André
Lanièce, La Torre, Lattanzi, Lavoyer, Maquignaz, Marguerettaz,
Pastoret, Prola, Rigo, Emily Rini, Rollandin, Rosset, Salzone,
Tibaldi, Marco Viérin, Manuela Zublena)
Le Conseil n'approuve pas.
Président
- Je soumets au vote l'article 16:
Conseillers présents et votants: 33
Pour: 25
Contre: 8
Le Conseil approuve.
Président
- Article 17: même résultat. Article 18: même
résultat. A l'article 19 nous avons l'amendement n° 3 du groupe
Vallée d'Aoste Vive-Renouveau.
La parole au Conseiller Louvin.
Louvin (VdAV-R)
- Nella proposta che avanziamo ai
colleghi, in linea con questa idea che non si debba
professionalizzare ogni ruolo di nomina pubblica, ma che se ne
possa avere una concezione più libera e non necessariamente
collegata all'erogazione di un'indennità, si chiede la soppressione
del 3° comma dell'articolo 19, dove si prevede che nei limiti della
disponibilità del fondo previsto dalla legge stessa, al consigliere
o alla consigliera di parità, che sia lavoratore dipendente,
autonomo o libero professionista, sia attribuita un'indennità
mensile la cui misura è fissata con decreto del Presidente della
Regione. Crediamo che questo non debba avvenire necessariamente,
riteniamo sia possibile esplicare tale attività senza farne oggetto
di una nuova situazione di professionalizzazione.
Président
- La parole à la Conseillère Hélène
Impérial.
Impérial (UV)
- Grazie, Presidente. Per ribadire quanto
già sostenuto in fase di discussione generale. Il decreto
legislativo n. 198/2006 e questa nuova direttiva derivante dalla
Comunità europea, a cui abbiamo ritenuto opportuno adeguarci,
prevede la possibilità che, oltre alle ore di assenza dal lavoro,
sia attribuita alla consigliera di parità un'indennità misurata
sulle ore di lavoro effettive. Riteniamo opportuno quindi che
queste vengano calcolate e retribuite mensilmente; ci asterremo
pertanto su tale emendamento.
Président
- Je soumets au vote l'amendement n° 3 du
groupe Vallée d'Aoste Vive-Renouveau, qui récite:
Emendamento
Il comma 3 dell'articolo 19 è soppresso.
Conseillers présents: 33
Votants: 5
Pour: 5
Abstentions: 28 (Agostino, Benin, Bieler, Caveri, Alberto
Cerise, Comé, Crétaz, Donzel, Carmela Fontana, Hélène Impérial,
Isabellon, André Lanièce, La Torre, Lattanzi, Lavoyer, Maquignaz,
Marguerettaz, Pastoret, Prola, Rigo, Emily Rini, Rollandin, Rosset,
Salzone, Tibaldi, Marco Viérin, Manuela Zublena, Zucchi)
Le Conseil n'approuve pas.
Président
- Je soumets au vote l'article 19:
Conseillers présents et votants: 33
Pour: 25
Contre: 8
Le Conseil approuve.
Président
- Article 20 même résultat. Article 21: même
résultat. Article 22: même résultat. Article 23: même résultat.
Article 24: même résultat. Article 25: même résultat. Article 26:
même résultat. Article 27: même résultat.
Président
- La parole à la Conseillère Patrizia Morelli,
pour déclaration d'intention.
Morelli (VdAV-R)
- Merci, M. le Président. En réaffirmant
que nous aurions souhaité des modalités et des interlocutions
différentes, pris acte des déclarations des rapporteurs que nous
respectons, mais que nous ne pouvons pas partager, car nous pensons
qu'en réalité la volonté est celle d'enrayer de quelque façon un
organisme qui de la représentativité et de la libre
participation... dans ces deux aspects avait sa richesse, nous le
regrettons vivement, mais évidemment cette modification de la loi
sur la Conférence pour la condition féminine nous voit absolument
contraires.
Président
- La parole au Conseiller Zucchi.
Zucchi (PdL)
- Intervengo in sede di dichiarazione di
voto nel confermare il nostro voto favorevole che abbiamo già
espresso in commissione, anche per stigmatizzare una posizione, mi
sento in dovere di intervenire dopo essere stato un po' bacchettato
dal collega Raimondo Donzel. In qualità di Presidente della I
Commissione, devo che in 18 mesi mai come in questa circostanza
sono state esperite tante audizioni, le quali hanno poi sortito
delle modifiche sostanziali che sono arrivate oggi in quest'aula.
Ricordo che in I Commissione sono state effettuate... non ricordo
quante riunioni... sono state ascoltate: la Signora Prisant per due
volte, la Signora Barillà una volta, rappresentanti del mondo
sindacale e tutte hanno espresso, come ricordato dalle relatrici,
delle posizioni che sono state, se non tutte, almeno in gran parte
recepite in questa proposta di legge che è stata profondamente
modificata. Mi duole dover dire - questo magari sarà un colpo di
amnesia, ma qualche altro commissario mi potrà venire in soccorso -
che alle esternazioni del collega Donzel, secondo le quali in
materie come queste non si è dato ascolto alle proposte che sono
giunte dagli altri commissari, di non ricordare di aver sentito
delle proposte concrete giunte dal Partito Democratico in merito a
tale provvedimento, se non enunciazioni di principi che sono stati
correttamente e legittimamente posti in quest'aula. Respingo
pertanto al mittente le reprimende e le bacchettate nei confronti
della mia persona, in qualità di Presidente della commissione, che,
a dire del Consigliere Donzel, non ha garantito una giusta
contemperazione delle posizioni delle varie parti politiche che
sono espresse in questa commissione. Il Consigliere Donzel può ben
immaginare che non si può poi dare delle colpe di mancanza di
democrazia e mancanza di sensibilità se le proposte non sono state
formulate in commissione - sono state formulate oggi - e se le
proposte, che legittimamente sono frutto di convinzioni da parte di
altri partiti politici, non vengono ritenute tali da una
maggioranza o anche da altri partiti politici. Credo quindi che
rientri nella dialettica delle posizioni che sono espresse in
commissione e in aula il fatto di accettare le risultanze delle
opinioni altrui, senza che venga meno il concetto di una
commissione che si vuole definire di garanzia, che come tale ha
operato in una maniera seria, puntuale e precisa, mai come questa
volta. Annunciamo e confermiamo pertanto il nostro voto
favorevole.
Président
- La parole au Conseiller Donzel.
Donzel (PD)
- Noi manteniamo il voto contrario, ribadendo
che sulla seconda parte della legge eravamo d'accordo per quanto
riguarda la regionalizzazione della consigliera di parità. Forse a
qualcuno è sfuggito che la I Commissione non ha la stessa
composizione delle altre commissioni, ha una natura diversa, alle
volte si occupa di argomenti che hanno un carattere istituzionale;
noi vedevamo nel ruolo della Consulta un ruolo istituzionale, dove
si giocava un rapporto fra il Consiglio, il Governo regionale e la
società civile. Se qualcuno non vuole capire che si tratta di una
legge diversa rispetto a quelle che vengono discusse, che
riguardano scelte economiche, finanziamenti... mi preoccupa se è un
presidente di commissione, perché si tratta di argomenti di
carattere istituzionale dove si cerca di lavorare in modo
bipartisan
; se già non si condivide il principio, è
difficile procedere. Dopodiché abbiamo chiesto in modo informale -
ma la maggioranza non ha dato nessuna disponibilità ad accogliere,
quindi il gioco era insostenibile - che l'elezione arrivasse dal
basso e che il Consiglio regionale non facesse che
istituzionalizzare, come fa in altre realtà (le cito: la Provincia
di Trento), l'elezione fatta dal basso. Quella era la nostra
proposta, è stata formulata in sede di dibattito, la maggioranza -
mi ricordo benissimo - non ha avuto nessuna... ha detto:
"abbiamo già accolto tante proposte che sono venute dalla
Presidente della Consulta e dalla Consigliera di parità"
,
persone stimabilissime, ma che non rappresentano il nostro partito
in quella sede. Il nostro partito in quella sede è rappresentato
dai consiglieri e non da queste autorevoli figure che hanno
migliorato sensibilmente la legge, ma questo non cambia nulla sulla
natura stessa della legge, che ci vede contrari. Devo dire che il
dibattito di questa serata ci conferma in quell'indirizzo.
Président
- La parole à la Conseillère Hélène
Impérial.
Impérial (UV)
- Merci, M. le Président. Je profite du
moment de la déclaration d'intention pour remercier encore tous
ceux qui ont contribué pendant ces mois avec leurs suggestions à
enrichir le texte que nous avons présenté aujourd'hui au Conseil.
J'annonce notre vote favorable à cette proposition de loi.
Président
- La parole au Président de la Région,
Rollandin.
Rollandin (UV)
- Merci, M. le Président. Je crois qu'à
cette occasion on a cru bon de donner la parole aux intéressés, on
a comme majorité cru qu'il était opportun d'avoir les deux
relations et je remercie les collègues qui ont bien su présenter
cette proposition. Je ne voudrais pas oublier qu'il y a dans cette
loi, tout en étant un conseil de
parità di generi
, un
rapport entre le conseil et les institutions, soit pour ce qui est
de la Présidence du Gouvernement que pour ce qui est de la
Présidence du Conseil, c'est un organe de consultation qui, comme
tout le monde a bien vu, a des limites. C'est un organe qui peut
avoir un rôle, le moment où il peut être le plus représentatif
possible, surtout peut être utilisé de la façon la meilleure pour
faire des pas de l'avant dans le sens de la parité. En principe,
au-delà de celle qui sera l'opportunité d'avoir certaines présences
ou non, la question... comme d'autre part il a été rappelé,
le
quote rosa
n'ont rien résolu. Sono convinto fermamente che non
sia con le quota rosa che si risolve il problema: è una questione
di progressiva possibilità che viene data di avere un numero di
donne presenti nei vari organismi. Per quanto riguarda la Valle
d'Aosta in ambito lavorativo, i rapporti fatti in diverse occasioni
dicono che, come Regione, c'è un rapporto molto positivo per quanto
concerne la presenza delle donne ai vari livelli, ma non è solo una
questione numerica: è piuttosto una questione di ragionamento che
va più in là. Ritengo che debba essere una progressiva
possibilità... di evitare di parlare di una o dell'altra come se si
parlasse di due cose contrapposte... credo che si parli normalmente
come una rappresentanza, che poi sia maschile o femminile dovrebbe
essere ininfluente dal punto di vista della sostanza, ossia
l'apporto, il compimento di un dovere, la possibilità di essere
presenti negli organismi deliberativi come nei posti di lavoro...
che siano quindi in grado di permettere a tutti di operare con
sensibilità nell'interesse comune. Questa è la finalità e con
questo senso di responsabilità che è stato più volte manifestato,
crediamo che la legge dia un contributo importante ad un'evoluzione
in cui noi crediamo.
Président
- Je vous rappelle que le texte que nous votons
c'est le texte approuvé par la I
e
Commission. Je soumets
au vote la loi dans son ensemble:
Conseillers présents et votants: 33
Pour: 25
Contre: 8
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK