Consiglio Regionale della Valle d'Aosta - Oggetto del Consiglio n. 1762 del 2 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1762 del 2 febbraio 2016 - Resoconto
OGGETTO N. 1762/XIV - Interrogazione: "Verifica della qualità
del servizio di ristorazione ospedaliera fornito dall'azienda
appaltatrice Vivenda Spa".
Viérin M. (Presidente) -
Punto 12 dell'ordine del giorno.
La parola all'Assessore Fosson.
Fosson (UV) -
Grazie Presidente. Buongiorno a tutti.
Quello della ristorazione alberghiera è un problema che abbiamo
già affrontato in passato, con visite in ospedale improvvise, che
hanno visto il sottoscritto e il il Presidente della V Commissione,
verificare direttamente la qualità dei pasti e anche messo a punto
dei meccanismi di controllo abbastanza precisi. Devo dire che ora,
dopo i cambiamenti al vertice di Vivenda, non avevo più ricevuto
osservazioni negative - in ospedale ci si va spesso e si incontra
molta gente - così come anche gli uffici preposti dell'USL non
avevano più ricevuto in questi ultimi tempi delle lamentele.
È stato fatto, come previsto, un monitoraggio sulla qualità, in
quanto la qualità del cibo viene regolarmente controllata dalla
Struttura complessa Dietologia e nutrizione clinica, la quale
redige spesso in contraddittorio con i gestori del servizio un
verbale che viene inviato contestualmente alla Direzione medica (se
vuole glielo allego). Nel mese di novembre 2015 l'Azienda ha
gestito due indagini sugli utenti e sulla qualità del servizio di
ristorazione: una per i dipendenti e una - percepita dai ricoverati
- sulla qualità dei cibi e le porzioni. In questo mese di dicembre
2015 il gradimento espresso tra ottimo, buono e sufficiente è stato
del 93 percento, le porzioni sono state considerate adeguate o
eccessive, solo un paziente le giudica scarse. Riguardo invece i
dipendenti che mangiano nelle quattro mense, questi sono più
esigenti, però è diviso tra qualità dei primi e qualità dei
contorni, e devo dire che il gradimento tra sufficiente, buono e
ottimo rimane sempre sull'80 percento.
C'è stata solo una segnalazione durante questi controlli, con
richiamo inviato alla ditta Vivenda in data 17 dicembre 2015 con
nota n. 111778, in cui si chiedeva una maggiore attenzione alla
preparazione e alla cottura di un pasto dietetico. I successivi
sopralluoghi non hanno più evidenziato queste difficoltà. Aggiungo
ancora che sicuramente le minori risorse non influiscono su questo,
poiché è un appalto già stabilito da tempo e non ha avuto
riduzioni. Rispetto a questa sua segnalazione ci attiveremo di
nuovo; ultimamente non avevo ricevuto segnalazioni negative in
merito, però possiamo di nuovo muoverci, anche se lo stato dei
controlli è quello che le ho riferito.
Presidente -
La parola alla Consigliera Morelli.
Morelli (ALPE) -
Merci Président.
Come ha detto lei, Assessore, il tema della ristorazione
ospedaliera ritorna ciclicamente. Noi invece abbiamo ricevuto delle
sollecitazioni in tal senso, perché il cibo fornito ai degenti da
più persone non è considerato adeguato, non è considerato
appetibile, in particolare da chi è lungo degente, perché forse chi
sta in ospedale per pochi giorni non presta così attenzione, ma per
persone che hanno delle degenze più lunghe il cibo viene
considerato importante. È la qualità, l'appetibilità del cibo, non
tanto la salubrità o le condizioni igieniche, che è evidente che
sono monitorate, controllate e garantite, su questo non abbiamo
dubbi, però è proprio l'appetibilità, che molto spesso è possibile
correggere con piccoli accorgimenti anche dell'ultimo momento, su
cui forse è il caso di fare qualche riflessione e di tornare a
poter dare il filo d'olio in reparto, piuttosto che direttamente
dove viene confezionato il pasto o il parmigiano, quelle piccole
cose che fanno però un pochino la differenza.
Riguardo all'
audit
che è stato svolto tra i degenti, se
possiamo acquisire i dati, perché comunque ci sembra che tra
ottimo, buono e sufficiente questi tre gradi di giudizio insieme
possano costituire una grande percentuale, ci sta, però vorremmo
anche capire come vengono graduati i giudizi, perché se nel 90
percento che lei ha citato ce n'è metà che sono sufficienti, allora
forse è il caso di ragionarci.
Riguardo alla spesa, lei dice che la spesa rimane la stessa,
perché è un appalto su più anni. Dalle delibere dell'USL - mi
corregga se sbaglio, io mi sono cercata le delibere - ho visto però
che se nel 2014 l'appalto prevedeva 3,2 milioni di euro all'anno
per la ristorazione, la spesa per il 2014 è stata di 2,73 milioni,
e nel 2015 la spesa è stata di 2,596 milioni. Ciò che lascia
intendere è che ci sia stata una rinegoziazione, una
ricontrattazione, però dà adito ugualmente a pensare che riducendo
forse troppo la soglia anche la qualità del cibo possa poi
scadere.
L'invito è quindi a prestare molta attenzione a questo tema,
perché il servizio di ristorazione ospedaliera è sicuramente uno di
quei temi, di quegli argomenti su cui poi si gioca anche la
credibilità della qualità ospedaliera; sembra paradossale, ma è
così. Grazie Assessore.
Presidente -
Grazie Consigliera Morelli. Voglio solo
ricordare che i Consiglieri Isabellon e Farcoz, relatori
rispettivamente del DL n. 67 e del DL n. 68, hanno depositato le
proprie relazioni. I documenti saranno distribuiti in questi minuti
ai Consiglieri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK