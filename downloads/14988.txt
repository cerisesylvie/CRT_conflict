Consiglio Regionale della Valle d'Aosta - Oggetto del Consiglio n. 1471 del 25 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1471 del 25 luglio 1995 - Resoconto
SEDUTA POMERIDIANA DEL 25 LUGLIO 1995
OGGETTO N. 1471/X Comunicazioni del Presidente del Consiglio
regionale.
Aloisi (Presidente) Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza:
Disegni di legge presentati:
Disegno di legge n.153, presentato dalla Giunta regionale in
data 24 luglio 1995: "Disposizioni in merito al transito di
autotreni ed autoarticolati attraverso il territorio del Monte
Bianco".
Disegni di legge vistati:
Disegno di legge n. 92: "Interventi a favore
dell'agriturismo".
Disegno di legge n. 139: "Modifiche ed integrazioni alla legge
regionale 9 agosto1994, n. 42 (Direttive per l'esercizio delle
funzioni previste dalla legge quadro per il trasporto di persone
mediante autoservizi pubblici non di linea)".
Disegno di legge n. 133: "Fruizione del servizio di mensa da
parte del personale ispettivo, direttivo e docente delle scuole di
ogni ordine e grado dipendenti dalla Regione".
Disegno di legge n. 132: "Modificazioni alla legge regionale 5
aprile 1990, n. 12 (Testo unificato delle norme regionali per il
personale addetto ai servizi a favore delle persone anziane ed
inabili di cui alla legge regionale 15 dicembre 1982, n. 93)".
Disegno di legge n. 134: "Sanzioni amministrative in materia di
protezione degli animali da allevamento e da macello ai sensi
dell'articolo 5 della legge 14 ottobre 1985, n. 623 (Ratifica ed
esecuzione delle convenzioni sulla protezione degli animali negli
allevamenti e sulla protezione degli animali da macello, adottate a
Strasburgo rispettivamente il 10 marzo 1976 e il 10 maggio
1979)".
Deliberazioni vistate: 2
Riunioni:
I Commissione: 2
II Commissione: 1
III Commissione: 2
IV Commissione: 2
V Commissione: 1
II e V Commissione: 1
II e III Commissione: 1
La Consulta comunale delle attività culturali della città di
Aosta ha inviato a questa Presidenza una lettera con la quale
comunica di aver inviato un fax personale al Presidente della
Repubblica francese Jacques Chirac per chiedergli di desistere
dall'intenzione di riprendere i test nucleari nel Pacifico e con la
quale chiede al Consiglio regionale di farsi portavoce del dissenso
espresso dalla Consulta per le attività culturali e dalle sue
ventidue associazioni.
Ricordo in proposito che il Consiglio regionale ha affrontato il
problema nell'adunanza del 13 luglio scorso approvando la
risoluzione "Désapprobation vis-à-vis de la reprise des essais
nucléaires dans la Polynésie française", che è già stata trasmessa
alle sedi competenti.
Con lettera pervenuta per conoscenza a questa Presidenza il 10
luglio scorso, il Gruppo di coordinamento incaricato di coordinare
le iniziative per la realizzazione del teatro-auditorium richiede
un incontro urgente con l'Assessore competente per un primo
contatto operativo affinché sia possibile addivenire ad una
soluzione strutturale ed architettonica per lo svolgimento di
attività musicali nella nostra Regione. Il Gruppo di coordinamento
si dichiara nel contempo disponibile a seguire l'iter
indispensabile alla creazione di tale struttura ed al suo
funzionamento.
Copia della lettera è depositata in segreteria.
Lunedì 17 luglio presso il Centro Congressi del Grand Hotel
Billia di Saint-Vincent le delegazioni guidate da diciotto
Presidenti di Consigli regionali e di Assemblea (quasi tutti di
nuova nomina) e un Presidente di Consiglio di Provincia autonoma
hanno partecipato ai lavori della Conferenza dei Presidenti
dell'Assemblea e dei Consigli delle Regioni e Province
Autonome.
In questa occasione molti argomenti sono stati affrontati, in
particolare il rilancio in senso regionalista e federalista della
riforma dello Stato. I partecipanti hanno approvato un ordine del
giorno, presentato dal Presidente delle Marche di adesione alla
Giornata nazionale di solidarietà e di mobilitazione prevista per
domani per condannare quanto accade in Bosnia e alla Marcia
Perugia-Assisi del 24 settembre e per condannare gli esperimenti
nucleari francesi a Mururoa.
A Saint-Vincent è stato anche approvato un documento presentato
dal Presidente della Lombardia, per sottolineare la necessità
dell'inserimento del capitolo "Autonomie regionali" nell'agenda del
"Tavolo delle regole".
Il Presidente del Consiglio François Stévenin è poi stato eletto
per acclamazione, per un anno, Coordinatore della Conferenza.
Il consigliere regionale Dina Squarzino ha partecipato nei
giorni scorsi a Dublino in Irlanda alla "5ème Conférence européenne
des élues locales et régionales" del "Conseil des communes et
régions d'Europe" sul tema "Donna, politica, democrazia: uno
scambio di opinioni tra elette europee".
Dina Squarzino ha inoltre partecipato a Roma ad un incontro tra
la Commissione nazionale per le pari opportunità tra uomo e donna e
le elette nei consigli regionali.
Il Santo Padre sabato ha lasciato la Valle d'Aosta a conclusione
del suo quinto soggiorno nella nostra regione.
A Les Combes di Introd il Presidente del Consiglio Stévenin e il
Presidente della Giunta Viérin hanno salutato il Papa e lo hanno
ringraziato per il suo impegno per la pace e per le belle parole
che ha voluto riservare alla Valle d'Aosta e ai valdostani.
Presidente Ha chiesto la parola il Consigliere Squarzino
Secondina.
Squarzino (VA) Nel corso della riunione che si è svolta a
Dublino è stata votata una risoluzione finale, che farò pervenire
alla Presidenza del Consiglio e alla Presidenza della Giunta.
Ma il mio intervento qui è rivolto in particolare al Presidente
della Giunta, in quanto rappresentante del comitato delle regioni,
nel senso che all'interno di questo nostro documento abbiamo
chiesto che nell'Unione Europea "on assure une égale représentation
femme et homme à l'intérieur des institutions européennes, en
particulier au sein du comité des régions des collectivités
locales".
Visto che abbiamo un Presidente della Giunta che è all'interno
del comitato delle regioni, porto ufficialmente questa richiesta al
Presidente della Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK