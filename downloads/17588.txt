Consiglio Regionale della Valle d'Aosta - Oggetto del Consiglio n. 132 del 9 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 132 del 9 novembre 1988 - Resoconto
OGGETTO N. 132/IX - DISEGNO DI LEGGE: "RIFINANZIAMENTO DELLA
LEGGE REGIONALE 11 AGOSTO 1976, N. 32, CONCERNENTE INTERVENTI DELLA
REGIONE A FAVORE DELLE IMPRESE CONSORZIATE AL CONSORZIO GARANZIA
FIDI FRA GLI INDUSTRIALI DELLA VALLE D'AOSTA E SUCCESSIVE
MODIFICAZIONI".
PRESIDENTE:
Ha chiesto la parola l'Assessore alle
Finanze, Voyat; ne ha facoltà.
VOYAT (U.V.):
D'accordo con l'Assessorato all'Industria,
Commercio, Artigianato e Trasporti, presentiamo questo disegno di
legge per rifinanziare il Consorzio garanzia fidi fra gli
industriali. Abbiamo aggiunto delle piccole modifiche concordate
sia con il Ministero del Tesoro, sia con la Commissione di
Coordinamento, perché, com'è noto, alcune leggi di rifinanziamento
delle Confidi erano state bocciate nella primavera scorsa.
Nell'articolo 1, ad esempio, abbiamo specificato che l'intervento
del Consorzio sarà attuato esclusivamente per spese di
investimento.
PRESIDENTE:
Passiamo ora all'esame dell'articolato.
Do lettura dell'articolo 1.
Articolo 1
1. La Giunta regionale è autorizzata a concedere, per
l’esercizio finanziario 1988, un ulteriore
contributo di Lire 2.000.000.000 a favore delle imprese consorziate
al Consorzio Garanzia Fidi fra gli industriali della Valle d'Aosta
per l’abbattimento del tasso di interesse fissato
fra gli Istituti di credito e detto Consorzio Garanzia Fidi ad
integrazione di quanto disposto con legge finanziaria n. 1, 8
gennaio 1988 al fine di favorire il processo di
reindustrializzazione e del tessuto produttivo della Regione.
2. Le imprese beneficiarie dovranno impegnarsi a consentire, in
qualsiasi momento, il controllo regionale sulla destinazione dei
finanziamenti che beneficiano dell'abbattimento del tasso di
interesse.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 2.
Articolo 2
1. L'onere derivante dall'applicazione della presente legge,
previsto in £. 2.000.000.000 graverà sul cap. 36000 del bilancio
preventivo della Regione per l'anno 1988.
2. Alla copertura dell'onere di cui al comma precedente si
provvede mediante l'accertamento delle seguenti maggiori entrate
sul bilancio di previsione per l'anno in corso:
- Tasse di concessione della Casa da Gioco di Saint-Vincent
(Cap. 300) £ 1.400.000.000;
- Quote fisse di ripartizione di cui all'art. 2 lett. A) della
legge 26 novembre 1981, n. 690 (IRPEF cap. 1200) £.
600.000.000.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 3.
Articolo 3
1. Al bilancio di previsione della Regione per l'anno 1988 sono
apportate le seguenti variazioni in aumento:
Parte Entrata
Cap. 00300 "Tassa di concessione della Casa da Gioco di
Saint-Vincent; £. 1.400.000.000
Cap. 1200 "Quote fisse di ripartizione delle imposte erariali di
cui all'art. 2 lett. A) B) C) della legge 26 novembre 1981, n. 690"
£. 600.000.000
Totale in aumento £. 2.000.000.000
Parte Spesa in aumento
Cap. 36000 "Contributo al Consorzio Garanzia fidi fra gli
industriali
L.R. 11.08.1976, n. 32
L.R. 16.06.1978, n. 24
L.R. 19.06.1984, n..25
£. 2.000.000.000
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 4.
Articolo 4
1. La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sue pubblicazione nel Bollettino
Ufficiale della Regione.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all’unanimità
PRESIDENTE:
Il Consiglio è chiamato ora ad esprimersi con
votazione palese sul complesso della legge.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK