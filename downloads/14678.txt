Consiglio Regionale della Valle d'Aosta - Oggetto del Consiglio n. 1096 del 21 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Asili nido
Precedente
Successivo
Resoconto integrale del dibattito dell'aula
Oggetto del Consiglio n. 1096 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1096/X Approvazione del piano di riparto dei
finanziamenti da assegnare, per l'anno 1995, agli enti gestori di
asili-nido in applicazione della legge regionale 9 gennaio 1986, n.
3.
Deliberazione Il Consiglio
Vista la legge regionale 9 gennaio 1986, n. 3, recante "Nuove
norme sugli asili-nido" e, in particolare, l'articolo 36 il quale
prevede che il piano annuale di riparto del finanziamento agli Enti
gestori di asili-nido sia approvato dal Consiglio regionale su
proposta della Giunta regionale;
Visti i programmi per l'anno 1995 formulati, ai sensi e per gli
effetti del 2° comma dell'articolo 35 della predetta legge
regionale, dai Comuni di Aosta, Châtillon, Pont-Saint-Martin e dal
Consorzio per l'asilo-nido di Nus, nonché la documentazione ad essi
allegata, dimostrativa degli oneri e delle attività previsti, del
numero dei bambini frequentanti i rispettivi asili-nido, delle
quantità del personale impiegato con le relative qualifiche;
Visto anche l'articolo 37 della citata legge regionale il quale
prevede che la partecipazione dei genitori o di chi ne fa le veci
alle spese del servizio è stabilita dal Consiglio regionale;
Sentita l'Associazione dei Sindaci della Valle d'Aosta nonché
gli Enti gestori degli asili-nido i quali hanno concordato
l'adozione dei criteri di seguito riportati;
Visto il parere favorevole rilasciato dal Dirigente del Servizio
affari generali, assistenza e servizi sociali dell'Assessorato alla
Sanità ed Assistenza Sociale, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Visto il parere della V Commissione consiliare permanente;
Delibera
1) di approvare il sottoriportato piano di riparto dei
finanziamenti per l'anno 1995 da assegnare agli Enti gestori di
asili-nido ai sensi della legge regionale 9 gennaio 1986, n. 3:
Consorzio comune spese di gestione spese in c/capitale
Aosta 2.892.000.000 40.000.000
Chatillon 636.000.000 10.000.000
Nus 459.000.000 10.000.000
Pont-saint-martin 513.000.000 10.000.000
Totali 4.500.000.000 70.000.000
2) di dare atto che la relativa spesa, ammontante a complessive
lire 4.570.000.000. (quattromiliardicinquecentosettantamilioni),
graverà sui seguenti capitoli e residui del bilancio di previsione
della Regione per l'anno 1995:
- n. 58420: Contributi ai comuni nelle spese di gestione di
asili-nido;
- n. 58480: Contributi ai comuni nelle spese di investimento per
gli asili-nido;
3) di stabilire che alla liquidazione dei finanziamenti
assegnati agli Enti interessati provveda la Giunta regionale ai
sensi degli articoli 36 e 38 della legge regionale 9 gennaio 1986,
n. 3;
4) di fissare, come seguono, i criteri da applicare dagli Enti
gestori, a decorrere dal 1° gennaio 1995, per la determinazione di
una quota mensile a carico dei genitori o di chi ne fa le veci per
partecipare alle spese di frequenza di ogni bambino iscritto
all'asilo-nido, ai sensi dell'articolo 37 della legge regionale 9
gennaio 1986, n. 3:
A) la quota mensile è determinata in base al reddito complessivo
dei genitori o di chi ne fa le veci secondo gli scaglioni di
reddito di cui all'allegata tabella A, con esenzione temporanea per
casi sociali eccezionali documentati dai servizi sociali;
B) il reddito complessivo è costituito dalla sommatoria dei
singoli redditi dei genitori o di chi ne fa le veci;
C) i singoli redditi dei genitori o di chi ne fa le veci sono
desunti dalla dichiarazione dei redditi 1994 ovvero, in mancanza di
questa, in base ad una autocertificazione, relativa alla mancata
dichiarazione dei redditi, effettuata dagli interessati con
sottoscrizione autenticata ai sensi dell'articolo 20 della legge 4
gennaio 1968, n. 15; fino alla presentazione della dichiarazione
dei redditi 1994 gli enti gestori calcoleranno, provvisoriamente,
le quote sulla base dei redditi del 1993;
D) i redditi dei genitori o di chi ne fa le veci sono così
determinati:
a) redditi imponibili ai fini IRPEF lordi (si considerano, ad
esempio, gli importi indicati al rigo N 1 - "reddito complessivo" -
del mod. 740/94 ovvero al punto 5, del mod. 101/94, ovvero al punto
5 del mod. 201/94, al netto dei soli contributi previdenziali ed
assistenziali obbligatori, dell'imposta locale sui redditi (ILOR) e
delle spese sostenute per cure mediche;
b) redditi esenti da IRPEF o assoggettati a ritenuta di imposta
alla fonte o ad imposta sostitutiva;
c) i redditi da lavoro dipendente o da pensione sono conteggiati
nella misura del 70 percento;
E) dal reddito complessivo viene detratta la somma di lire
2.000.000 per ogni figlio a carico oltre il primo;
F) nel caso in cui due o più bambini dello stesso nucleo
familiare siano iscritti al medesimo asilo-nido, per ogni bambino
iscritto oltre al primo la quota mensile è ridotta del 50
percento;
G) per i monoredditi compresi nello scaglione di reddito da lire
15.000.001 a lire 20.000.000 di cui all'allegata tabella A la quota
mensile è ridotta del 50 percento;
H) nel caso di malattia o d'infortunio che non consenta ad un
bambino la frequenza all'asilo-nido per un periodo superiore a 7
(sette) giorni consecutivi (prefestivi e festivi compresi), la
retta mensile a carico dei genitori o di chi ne fa le veci è
diminuita in ragione di 1/22 (un ventiduesimo) del suo importo per
ogni giorno di assenza;
- la malattia e l'infortunio, per dar luogo alla riduzione della
retta mensile come sopra esposto, devono essere comprovati da
certificato medico attestante la natura degli stessi;
- i giorni non consecutivi di malattia o di infortunio la cui
somma complessiva sia superiore a sette giorni in un mese non danno
comunque luogo alla riduzione della retta per quel mese;
I) nel caso di chiusura temporanea di un asilo-nido, disposta
dall'ente gestore per consentire la fruizione dei congedi ordinari
al personale e l'ordinaria manutenzione degli stabili, ai sensi
dell'articolo 8 della legge regionale n. 3/1986, la retta mensile a
carico dei genitori o di chi ne fa le veci è diminuita in ragione
di 1/22 (un ventiduesimo) del suo importo per ogni giorno di
mancata erogazione del servizio;
L) per i bambini portatori di handicap la retta mensile è
costituita dalla sommatoria di una quota fissa pari al 50 percento
della retta intera, determinata secondo quanto previsto dalla
presente deliberazione e di una quota pari a 1/22 (un ventiduesimo)
dell'importo della retta intera medesima per ogni giorno di
effettiva presenza successivo all'undicesimo;
M) onde consentire la fruizione delle ferie ai genitori dei
bambini o a chi ne fa le veci è riconosciuta la possibilità, per un
mese all'anno, di beneficiare della riduzione del 50 percento della
retta mensile per quel mese;
5) di autorizzare, per soddisfare le esigenze dei cittadini, gli
enti gestori di asili-nido ad accettare, a decorrere dal 11 gennaio
1995, iscrizioni di bambini a tempo parziale ("part-time") alle
seguenti condizioni:
- per ogni asilo-nido il numero dei posti destinati a tempo
parziale non deve essere superiore al doppio del 25 percento del
numero totale dei posti di quell'asilo-nido;
- il tempo parziale del mattino deve comprendere il pasto di
mezzogiorno mentre il tempo parziale del pomeriggio non lo deve
comprendere;
- per ogni iscritto al tempo parziale del mattino è opportuno
che corrisponda un iscritto al tempo parziale del pomeriggio senza
periodi di compresenza dei due iscritti;
- la retta mensile deve corrispondere al 60 percento della retta
intera, determinata secondo quanto previsto dalla presente
deliberazione, per gli iscritti al tempo parziale del mattino e
deve corrispondere al 40 percento della retta intera, per gli
iscritti al tempo parziale del pomeriggio;
- l'adozione del tempo parziale non deve pregiudicare il
regolare andamento del servizio di asilo-nido;
- l'adozione del tempo parziale non deve comportare maggiori
oneri a carico dell'Amministrazione regionale;
- il tempo parziale deve svolgersi nel rispetto delle norme
della legge regionale n. 3/1986 e di quanto previsto dalla presente
deliberazione;
6) di rinviare a successivi provvedimenti deliberativi della
Giunta regionale l'approvazione di maggiori spese derivanti
dall'eventuale sostituzione di personale assente, dall'assunzione
di personale autorizzato dall'Assessore alla Sanità e Assistenza
Sociale per l'assistenza a bambini portatori di handicap, durante
l'anno 1995;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettere b), e) ed h) del decreto
legislativo 22 aprile 1994, n. 320.
Tabella a
Contribuzione mensile a carico dei genitori o chi ne fa le
veci
Limiti di reddito annuo Contribuzione mensile
fino a L. 15.000.000 L. 110.000
da L. 15.000.001 a L. 20.000.000 L. 187.000
da L. 20.000.001 a L. 22.000.000 L. 220.000
da L. 22.000.001 a L. 24.000.000 L. 253.000
da L. 24.000.001 a L. 26.000.000 L. 286.000
da L. 26.000.001 a L. 28.000.000 L. 330.000
da L. 28.000.001 a L. 30.000.000 L. 374.000
da L. 30.000.001 a L. 33.000.000 L. 429.000
da L. 33.000.001 a L. 36.000.000 L. 484.000
da L. 36.000.001 a L. 39.000.000 L. 550.000
da L. 39.000.001 a L. 42.000.000 L. 616.000
da L. 42.000.001 a L. 46.000.000 L. 693.000
da L. 46.000.001 a L. 50.000.000 L. 770.000
da L. 50.000.001 a L. 55.000.000 L. 858.000
da L. 55.000.001 e oltre L. 946.000
Presidente Pongo in votazione la delibera in oggetto.
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK