Consiglio Regionale della Valle d'Aosta - Oggetto del Consiglio n. 1643 del 16 novembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CREDITO
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Precedente
Successivo
Resoconto integrale del dibattito dell'aula
Oggetto del Consiglio n. 1643 del 16 novembre 2000 - Resoconto
OGGETTO N. 1643/XI Sospensione temporanea del pagamento delle
rate dei mutui per gli abitanti delle zone più colpite
dall'alluvione. (Interpellanza)
Interpellanza Richiamato il tragico evento alluvionale che ha
gravemente colpito la nostra regione;
Evidenziati i numerosi danni a beni immobili e mobili provocati
dallo stesso, che hanno gravemente accentuato la crisi economica in
Valle d’Aosta, con ricadute su tutti i settori;
Considerati i mutui regionali in corso contratti dalla
popolazione valdostana con la Finaosta o con altri istituti di
credito che, per chiare ragioni di difficoltà oggettiva, potrebbero
non veder rispettati, nei tempi previsti, i pagamenti delle
relative rate;
Ritenuto che si debba agire in maniera tale da permettere alla
popolazione valdostana un rapido ed efficace ritorno alla
normalità;
i sottoscritti Consiglieri regionali
Interpellano
la Giunta regionale per conoscere:
1) se ritiene fattibile l’eventualità di
"congelare" per diverse mensilità il pagamento delle rate di
restituzione dei mutui regionali concessi alle popolazioni,
abitanti nelle zone più gravemente colpite dai recenti eventi
alluvionali, senza alcun aggravio di spese od interessi, e in caso
di risposta positiva, quali sono le modalità e i tempi previsti per
attuare tale importante e necessaria iniziativa;
2) in caso di risposta negativa, quali sono al riguardo gli
intendimenti della Giunta regionale.
F.to: Lanièce - Comé - Viérin M.
Presidente
La parola al Consigliere Lanièce.
Lanièce (Aut)
Questa interpellanza è stata presentata il 2
novembre prima della discussione sull'alluvione e prima
dell'elaborazione della legge di accompagnamento del bilancio di
previsione all'interno della quale abbiamo visto che il Governo ha
posto in essere alcune azioni mirate; quindi mi sembra che al
contenuto dell'interpellanza sia già stata data risposta
dall'Assessore e inoltre sappiamo anche che in questi giorni è
stata approvata una delibera che proroga fino a febbraio le
scadenze delle rate sui mutui.
Tutti quanti siamo già a conoscenza delle determinazioni a
questo riguardo per cui ritengo che si possa anche non discutere
l'interpellanza perché il suo contenuto è ormai stato svuotato da
iniziative successive alla presentazione della stessa.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK