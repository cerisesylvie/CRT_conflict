Consiglio Regionale della Valle d'Aosta - Oggetto del Consiglio n. 2732 del 28 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2732 del 28 luglio 2023 - Resoconto
OGGETTO N. 2732/XVI - Interrogazione: "Soluzioni alternative
per il pagamento dei ticket sanitari in contanti a seguito dei
disservizi legati alle nuove macchine installate presso l'Ospedale
Parini".
Bertin (Presidente) -
Punto n. 26. Risponde l'assessore
Marzi.
Marzi (SA) -
L'Azienda USL, nei prossimi mesi, ha
previsto la collocazione di una macchina aggiuntiva con funzione di
pagamento anche in contanti al servizio dei pazienti della
radiologia che potrà alleggerire la pressione sull'apparecchio
posto nell'atrio.
I malfunzionamenti iniziali sono stati risolti grazie al
monitoraggio sul posto effettuato per alcune settimane, oltre al
costante controllo da remoto.
È da evidenziare che, sovente, le operazioni di pagamento non
vanno a buon fine per un
mix
tra l'eccessivo uso e perché
non vengono seguite le istruzioni guida sul
display
in
maniera precisissima.
In tal senso, rammentiamo che gli operatori dell'accoglienza
sono a disposizione per supportare personalmente gli utenti nelle
operazioni di pagamento e li ringraziamo in generale per tutto il
lavoro che svolgono, questo compreso.
L'Azienda USL ha inoltre incrementato il numero dei singoli
apparecchi POS che permettono di effettuare il pagamento del
ticket
anche agli sportelli CUP (Centro Unificato
Prenotazioni) con carta o bancomat e presso le portinerie.
Queste ultime garantiscono la possibilità del pagamento tramite
POS 24 ore su 24.
Riguardo ai pagamenti in contanti, effettuati nei mesi di
aprile, maggio e giugno 2023 presso la macchina situata nell'atrio
dell'ospedale Parini, che consente la doppia funzione di pagamento,
sono state registrate complessivamente 7.580 operazioni, di cui
sono 3.121 i pagamenti effettuati in contanti. Di questi pagamenti,
cinque sono andati in errore e centocinquantotto sono stati
annullati.
Il facile conto dimostra che più o meno solo il 2% delle
operazioni ha avuto problematiche di riferimento.
È inoltre intenzione dell'azienda USL promuovere l'utilizzo dei
pagamenti alternativi al contante, in particolare nei confronti
degli utenti con maggiori competenze digitali, anche perché il
fatto di aumentare la possibilità di non pagare in contanti è anche
assolutamente collegato alle linee guide sull'utilizzo appunto del
contante da parte di tutta quanta la normativa di riferimento.
Per quanto riguarda invece l'utenza che preferisce il pagamento
in contanti, l'ufficio postale e gli sportelli bancari del
tesoriere già costituiscono la modalità di pagamento
alternativa.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Apprendiamo con favore che si è
deciso di aggiungere una macchinetta per i
ticket
, anche
perché, dai dati che lei ha fornito, comunque quasi la metà degli
utenti poi paga in contanti; quindi, capisco la volontà di arrivare
a non effettuare più questo tipo di pagamenti, ma in questo momento
questo avviene.
Le segnalazioni - io non dico una volta a settimana - le abbiamo
registrate sotto questo punto di vista, ma da parte di utenti che
lo fanno abitualmente, quindi non che hanno delle difficoltà
nell'utilizzo della macchina.
Io le segnalo solo che, ad esempio, 7, 21 e 22 giugno non
funzionava, 5 e 13 luglio non funzionava. Basta andare la mattina
alla Piastra e vedere la confusione che c'è.
Oltretutto, lei lo sa benissimo, che non pagare in quelle
macchinette, vuol dire un aumento di 2,50 euro rispetto alle
commissioni che, in un momento come questo, sicuramente non va a
favore degli utenti, soprattutto degli utenti più fragili.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK