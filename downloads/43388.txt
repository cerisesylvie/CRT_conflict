Consiglio Regionale della Valle d'Aosta - Oggetto del Consiglio n. 774 del 8 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 774 del 8 luglio 2021 - Resoconto
OGGETTO N. 774/XVI - Interpellanza: "Motivazioni del
particolare rilievo turistico promozionale a sostegno della
concessione in deroga di contributi a favore di associazioni
sportive di cui alla legge regionale 3/2004".
Bertin (Presidente) -
Riprendiamo, siamo al punto n. 22
dell'ordine del giorno. Per l'illustrazione, ha chiesto la parola
il consigliere Aggravi, ne ha facoltà.
Aggravi (LEGA VDA) -
Questa interpellanza si concentra
sulla legge regionale n. 3/2004 e una sua applicazione che prevede
la nuova disciplina degli interventi a favore dello sport. Nello
specifico prende spunto da una delibera della Giunta regionale: la
n. 688 del 14 giugno scorso, relativa alla concessione in deroga ai
sensi di questa legge di contributi a favore di due associazioni
sportive a sostegno dell'organizzazione dei rispettivi eventi
sportivi in programma nel mese di luglio 2021.
Nello specifico, come si può leggere anche dalla delibera, si
richiama il comma 3 dell'articolo 27 di questa legge, che prevede
che le istanze presentate oltre i termini prescritti, ma comunque
prima della data di effettuazione dell'iniziativa, possono essere
ammesse a contributo su proposta dell'Assessore regionale
competente in materia di sport qualora si riferiscano a
manifestazioni di particolare rilievo sotto il profilo tecnico alle
quali la Giunta regionale riconosca un particolare rilievo
turistico-promozionale.
L'interpellanza chiede: "per quali motivi l'Assessore - visto
che la proposta deve essere fatta dall'Assessore regionale
competente - abbia ritenuto le manifestazioni richiamate in
premessa di particolare rilievo turistico-promozionale; quali siano
i criteri definiti dalla Giunta per la concessione del contributo
complessivo di circa 35 mila euro" e "se ad oggi siano state
presentate, con riferimento all'anno in corso, altre richieste
riconducibili alla fattispecie di deroga definita dal comma 2
dell'articolo 27..." o, meglio, da quello che è previsto, in
maniera da comprendere principalmente che cosa? Non è tanto
sull'oggetto e sulle manifestazioni citate nella delibera quello
che si vuole comprendere, ma capire se ci sono state altre
richieste e soprattutto fare un ragionamento più ampio, che mi
auguro possa essere fatto. In realtà, informalmente era già stato
oggetto di discussione o, meglio, di confronto durante le fasi
della costruzione della legge Covid, in quanto, messa così,
ovviamente la legge dà molta discrezionalità sia alla proposta
dell'Assessore, sia al Governo regionale, che ci può anche stare,
perché giustamente uno fa una valutazione di interesse
turistico-promozionale, però genera anche, se vogliamo, un rischio
di disparità tra ovviamente iniziative che possono essere
presentate, tenuto conto che il meccanismo applicato ovviamente
prevede la valutazione ovviamente di bilanci preventivi, quindi
potrebbe anche in alcuni casi un po' ingenerare dei meccanismi di
inefficienza, mettiamola così, o di altra natura per riuscire poi a
ottenere la facilitazione economica.
Volevamo quindi capire, oltre a queste tre domande, io le
chiederei anche se possibile, Assessore, una sua considerazione su
quelli che possono anche essere degli utilizzi più o meno
inefficienti della legge in esame.
Presidente -
Risponde l'assessore Jean-Pierre
Guichardaz.
Guichardaz J. (PCP) -
Per quanto riguarda la prima
domanda, le manifestazioni richiamate, cioè "Torgnon Chevaux 2021",
evento sportivo del settore ippico suddiviso in due eventi: il
"Ventiquattresimo Trofeo Les Grandes Montagnes", gara
internazionale della specialità a
endurance
, e in 3
competizioni nazionali di salto a ostacoli, nonché la gara
internazionale di corsa in montagna denominata "Aosta Becca di
Nona", sono state ammesse a contributo con DGR n. 688/2021 in
deroga, come lei ha segnalato, cioè a fronte della presentazione da
parte degli organizzatori della relativa domanda successivamente al
termine fissato in legge in virtù di quanto previsto dall'articolo
27, comma 3, della legge regionale n. 3/2004 sulla base delle
motivazioni esplicitate nella medesima deliberazione che lei ha
sicuramente letto, che hanno dato conto dei dati e delle
informazioni formalmente fornite dagli enti beneficiari in ordine
alla particolare valenza turistico-promozionale delle
manifestazioni in questione, che credo non possano essere messe in
discussione per numeri, afflusso e altro genere.
Al riguardo è bene chiarire che la disciplina applicativa del
capo V della legge regionale n. 3/2004 non ha ulteriormente
precisato o ancorato a precisi parametri predeterminati il
riconoscimento del particolare rilievo turistico-promozionale: dico
"particolare" perché è il criterio sul quale poi occorre assumere
l'eventuale decisione cui è subordinata la concessione dei
contributi a fronte di domande tardivamente pervenute. Ciò in
quanto la ricerca e l'individuazione di elementi oggettivi di
meccanica applicazione a tale scopo si è rivelata assai complessa e
di esito insoddisfacente tenuto conto dell'eterogeneità degli
eventi ricadenti nell'ambito di applicazione della legge e
soprattutto della sostanziale impossibilità di stabilire
ex
ante
le effettive ricadute turistico-promozionali delle
competizioni. La valutazione naturalmente si può fare sulla
storicità o in ogni caso sulle garanzie che in qualche modo possono
essere fornite a completamento della richiesta di deroga.
Alla luce di quanto sopra, l'applicazione della deroga prevista
dal citato articolo 27, comma 3, della legge regionale n. 3/2004 si
fonda da sempre sulle informazioni e su dati resi dai richiedenti:
competizione di livello nazionale o internazionale, numero degli
scritti attesi, durata dell'evento, storicità dell'evento,
eccetera. Elementi questi che soprattutto nei casi come quelli che
lei ha citato di manifestazioni ricorrenti negli anni, possono
ragionevolmente attribuire il particolare rilievo
turistico-promozionale delle manifestazioni di volta in volta
considerate.
Va inoltre evidenziato che, proprio per l'assenza di una
parametrazione specifica più oggettiva di questo elemento, tutte le
Giunte regionali succedutesi dal 2004 fino ad oggi hanno di norma
concesso la deroga per tutte le domande di contributo presentate
fuori termine purché prima degli eventi, come citava lei e come
prevede la legge, utilizzando lo strumento della deroga secondo un
principio di generale e costante
favor partecipationis
nei
confronti dei ritardatari a fronte naturalmente di disponibilità
finanziarie sufficienti per tutti i richiedenti. Questo risponde un
po' alla sua richiesta sull'eventuale necessità poi di integrare
questi fondi, ciò anche allo scopo di perseguire al massimo le
finalità sottese dalla legge, cioè sostegno agli enti
no-profit
che animano il territorio mediante
l'organizzazione di competizioni sportive di livello e quindi
conseguente promozione del territorio attraverso proprio lo sport e
le competizioni, sempre, come dicevo, di livello nazionale e
internazionale.
Punto 2: "quali siano i criteri definiti dalla Giunta per la
concessione del contributo complessivo...", premesso che la legge
regionale n. 3/2004 fissa nel 50 percento e nel 70 percento nei
soli casi di manifestazioni sportive di interesse internazionale
però le percentuali massime dei contributi in questioni, va dato
conto che le risorse finanziarie stanziate sui bilanci della
Regione consentono da vari anni alla Giunta regionale la
concessione di contributi che si attestano però su percentuali di
intervento molto inferiori a quelle massime ammesse dalla legge.
Questo è un altro tema poi di discussione, tra l'altro, interno
alle volte con i dirigenti. Di norma quindi i contributi sono
concessi nella percentuale del 15 percento della spesa ammissibile
per tutte le manifestazioni rientranti nell'ambito di applicazione
del capo 5 della legge regionale 2004 la n. 3, ovvero in quella del
30 percento per le manifestazioni di più alto livello sportivo e
turistico: ad esempio, gare a calendario internazionale o le cui
caratteristiche possano comunque ragionevolmente produrre
significative presenze. Le percentuali stabilite come massime dalla
deliberazione quindi sono sempre ritarate al ribasso anche per una
questione cautelativa e nella volontà sempre di dare a tutti la
possibilità di poter essere sostenuti e finanziati proprio nella
logica che le dicevo prima. Dicevo che si può ragionare e si può
ragionare anche nei termini di elevare eventualmente il contributo,
ma ciò richiederebbe comunque anche una certezza programmatoria che
non porti poi magari a non avere la possibilità di finanziare.
"Se ad oggi siano state presentate, con riferimento all'anno in
corso, altre richieste riconducibili alla fattispecie di deroga
definita dal comma 2 dell'articolo 27": sono facilmente desumibili
dalle delibere di Giunta ma gliele preciso... più precisamente
quelle riferite all'organizzazione delle seguenti competizioni
sportive: 4 gare internazionali FIS Junior regionale di sci alpino
maschile e femminile denominate "Trofeo Trione", svoltesi a Pila
nei giorni 12 e 13 gennaio 2021; 2 gare internazionali FIS di sci
alpino maschile e femminile denominate "Trofeo Coppa Sci Club La
Thuile", svoltesi a Valgrisenche l'11 e 12 febbraio 2021;
Campionato italiano a squadre di Winter Triathlon svoltesi a Cogne
nei giorni 30 e 31 gennaio 2021 e 2 Coppe Italia Master di sci
alpino maschile e femminile denominate "Tecnitalia Cup", svoltesi a
Pila in data 7 marzo 2021.
Lei mi chiedeva delle considerazioni riguardo forse alla norma,
ulteriori considerazioni. È una norma che sicuramente potrebbe
essere riscritta sulla base di alcune criticità rilevate in questi
anni come tutte le norme nel momento in cui vengono utilizzate e
poi presentano delle necessità, magari emergono delle necessità
ulteriori, quindi è una norma che sicuramente può essere rivista
nell'ambito di una complessiva riformulazione e riforma proprio
delle norme del settore sportivo e di sostegno, non solo delle
competizioni ma anche, come abbiamo già avuto modo di accennare, di
sostegno, per esempio, degli atleti, nello specifico
sponsorizzazioni di un certo tipo. Com'è noto, il problema, per
esempio, della sponsorizzazione è un problema che allo stesso modo
tocca l'ambito sportivo, quindi di sostegno dell'atleta, ma quello
della promozione anche del territorio ed è un altro tema che stiamo
discutendo e che richiede, a mio parere, un bel ragionamento,
perché, come lei sa, è difficile anche sponsorizzare in maniera
adeguata atleti di alto livello con le normative che abbiamo adesso
che fissano delle classifiche, dei parametri e dei punteggi legati
a tipologie di attività che sono delle volte anche un po'
anacronistiche se posso dire.
Le posso dire solo che, nel momento in cui noi intercettiamo gli
organizzatori delle gare, chiediamo sempre di fare le presentazioni
nei termini, è evidente che noi arriviamo da un periodo particolare
in cui vi è stata una forte incertezza anche nell'organizzazione
delle competizioni e quindi alcuni organizzatori hanno comunque
presentato la domanda nei tempi e altri alle volte anche per
scrupolo, ma vale anche per le attività culturali o di altro
genere, non le hanno presentate non sapendo se le condizioni
legislative di DPCM o di altro genere potevano permettere
l'organizzazione di queste competizioni. Noi quindi abbiamo fatto
anche delle valutazioni di quel genere.
Presidente -
Per la replica, ha chiesto la parola il
consigliere Aggravi.
Aggravi (LEGA VDA) -
Vede, Assessore, la finalità
dell'interpellanza ovviamente era anche quella di fare un po' di
chiarezza perché, quando si parla ovviamente di scadenze, di
termini prescritti, che molti rispettano, ma in questo caso qua si
prevede anche una deroga, perché sostanzialmente questa è una
deroga, e poi si basa comunque su dei fattori che sicuramente sono
complessi o, meglio, dei criteri che sono complessi poi da andare a
definire perché ogni evento, ogni attività ha delle sue specificità
e soprattutto, come lei anche ricordava, definire
ex ante
le
ricadute... no, capisco che Torgnon interessa un po' a tutti, anche
altre località, ma volevo che sentisse la replica senza distrarsi
per fattori esterni... bisogna comunque anche permettere che ci sia
una conoscenza da parte di tutti gli organizzatori anche di altre
situazioni, di altri eventi riguardo la possibilità - e questo è
uno degli elementi su cui vorrei focalizzare l'attenzione e su cui
la inviterei di fare tesoro per una possibile riforma - che ci sia
pubblicità adeguata di questa previsione, di questa deroga, in
maniera tale che anche altri organizzatori di altri eventi, che
magari fanno un pesante ricorso alle sponsorizzazioni private o
altri canali, possono comunque sapere che c'è la possibilità per
l'Amministrazione di sostenere queste iniziative.
È bene anche, ma questa è un'altra nota - e non faccio
riferimenti, ma lo dico in senso generale - che poi anche a livello
di riconoscimento del marchio della Regione ci sia il rispetto
laddove dove c'è il contributo regionale dei - devo usare il
plurale - marchi della Regione, sia quello istituzionale, ma anche
quello ormai comunemente riconosciuto del cuore, perché spesso e
volentieri si mette uno e non l'altro, o qualche volta anche tutti
e due è capitato, ma in questo caso specifico che siano riportati
tutti e due, perché così vuole ovviamente la nostra
regolamentazione, soprattutto le istruzioni per l'utilizzo dello
stemma. Questo quindi è bene ricordarlo, perché altrimenti poi
creiamo sempre un problema di percezione nei confronti poi del
cliente se deve riconoscere il prodotto e con lei ne abbiamo già
discusso.
Ben vengano poi anche le considerazioni che le ha fatto riguardo
la complessità, ma anche le possibilità di andare a migliorare
quelle che sono oggi le previsioni definite da questa normativa, ma
io penso che prima di tutto la comunicazione e il fatto di
permettere a chi organizza eventi importanti per la nostra Regione
- magari anche nuovi visto che bisogna anche promuovere nuove
iniziative - di sapere che comunque c'è la possibilità di far
ricorso a un contributo, che, seppur calmierato - e ben venga anche
una valutazione di cautela -, è comunque importante e comunque
permette di avere una certezza sul budget di spesa per la
realizzazione di ogni evento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK