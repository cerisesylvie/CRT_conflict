Consiglio Regionale della Valle d'Aosta - Oggetto del Consiglio n. 2661 del 24 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2661 del 24 ottobre 2012 - Resoconto
OGGETTO N. 2661/XIII - Comunicazione di provvedimenti
amministrativi di variazione al bilancio.
Il Consiglio
Premesso che l'articolo 29, sesto comma, della legge
regionale 4 agosto 2009, n. 30 (Nuove disposizioni in materia di
bilancio e di contabilità generale della Regione autonoma Valle
d'Aosta/
Vallée d'Aoste e principi in materia di controllo
strategico e di controllo di gestione), stabilisce che le
deliberazioni della Giunta regionale che dispongono le variazioni
al bilancio sono trasmesse al Consiglio regionale entro quindici
giorni dalla loro adozione;
Rilevato che la legge regionale di approvazione del bilancio
di previsione della Regione per il triennio 2012/2014 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2012/2014;
Prende atto
della comunicazione delle seguenti deliberazioni della Giunta
regionale:
Oggetto n. 1849 in data 21 settembre 2012
:
Variazione al bilancio di previsione della Regione per il triennio
2012/2014 e conseguente modifica al bilancio di gestione e di cassa
per l'iscrizione di fondi assegnati dallo Stato e dalla Comunità
Europea.
Oggetto n. 1850 in data 21 settembre 2012
:
Variazione al bilancio di previsione della Regione per il triennio
2012/2014 e conseguente modifica al bilancio di gestione in
attuazione del programma annuale degli interventi di politiche
attive del lavoro, delle azioni di formazione professionale, delle
attività di orientamento e di sviluppo delle azioni per favorire
l'impiego e l'occupazione di cui alla deliberazione della Giunta
regionale n. 44 del 13 gennaio 2012 e al provvedimento dirigenziale
n. 890 del 29 febbraio 2012.
Oggetto n. 1851 in data 21 settembre 2012
:
Variazioni al bilancio di previsione e di gestione per il triennio
2012/2014 per l'applicazione della l.r. 31 luglio 2012, n. 24
recante "Interventi regionali a sostegno del volo
amatoriale".
Oggetto n. 1876 in data 28 settembre 2012
:
Variazioni al bilancio di previsione della Regione per il triennio
2012/2014 per storno di fondi tra unità previsionali di base
appartenenti alla medesima area omogenea e conseguente modifica al
bilancio di gestione.
Oggetto n. 1908 in data 28 settembre 2012
:
Variazione al bilancio di previsione e di gestione della Regione
per il triennio 2012/2014 e conseguente modifica al bilancio di
cassa per l'anno 2012 per l'iscrizione di un finanziamento erogato
dalla "Fondazione CRT - cassa di risparmio di Torino", a titolo di
contributo a sostegno della manifestazione culturale "Saison
culturelle 2012/2013".
Oggetto n. 1911 in data 5 ottobre 2012
:
Variazione al bilancio di previsione della Regione per il triennio
2012/2014 e conseguente modifica al bilancio di gestione e di
cassa, per l'iscrizione di fondi assegnati dallo Stato.
Presidente
- La parola al Consigliere Louvin.
Louvin (ALPE)
- Grazie Presidente.
Solo un'informazione, non so se l'Assessore alle finanze o
l'Assessore competente sono in grado di darmela: è relativa
all'introito della somma, il contributo della fondazione CRT per la
Saison culturelle
, l'ammontare è molto modesto: si tratta di
20.000 euro e non è dell'ordine di grandezza del contributo
abitualmente erogato, volevo sapere se c'erano stati cambiamenti
sostanziali nell'ammontare complessivo dell'erogazione della
fondazione, o se qui si tratta solo di una coda, o di un'aggiunta
in relazione a qualche specifica manifestazione, perché la delibera
di Giunta non dà ulteriori spiegazioni in merito. Grazie.
Presidente
- La parola all'Assessore all'istruzione e
cultura, Laurent Viérin.
Viérin L. (UV)
- Solo per precisare che il contributo
della fondazione CRT in effetti copre tutto l'anno, questa è solo
una parte...
(interruzione del Consigliere Louvin, fuori
microfono)
...adesso glielo recupero.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK