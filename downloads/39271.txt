Consiglio Regionale della Valle d'Aosta - Oggetto del Consiglio n. 2535 del 11 gennaio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2535 del 11 gennaio 2017 - Resoconto
OGGETTO N. 2535/XIV - Interrogazione: "Situazione dei lavori
del tratto di strada compreso tra lo svincolo autostradale di Quart
e la zona est di Aosta".
Farcoz (Presidente) -
Punto n. 10 dell'ordine del giorno.
Per la risposta, ha chiesto la parola l'Assessore Baccega, ne ha
facoltà.
Baccega (SA) -
Come noto, la stazione appaltante per il
tratto di strada che sarà messo in sicurezza e ammodernato è l'ANAS
e, per quanto riguarda lo svincolo autostradale di Quart e la zona
est di Aosta, i lavori sono stati consegnati all'impresa
aggiudicataria in data 24 ottobre 2016. In realtà, un
cronoprogramma dei lavori non è ancora stato redatto in quanto sono
in corso le attività propedeutiche al concreto avvio dei lavori ed
in particolare sono in corso le verifiche sui sottoservizi e sulle
modifiche progettuali da apportare: modifiche che sono state
richieste dall'Amministrazione regionale, dal Comune di Quart e dal
Comune di Saint-Christophe. In questa fase l'impresa appaltatrice
sta eseguendo la verifica bellica delle zone interessate dai
lavori, che è un'attività propedeutica all'avvio concreto dei
lavori che l'ANAS ci ha comunicato potrà avvenire nella prossima
stagione primaverile. I tempi contrattuali di esecuzione
dell'intervento sono fissati in 720 giorni. Non appena l'ANAS ci
comunicherà il cronoprogramma, sarà nostra cura comunicarlo alla
popolazione e al Consiglio.
Président -
Pour la réplique, la parole à la collègue
Certan.
Certan (ALPE) -
Questa risposta ce l'aspettavamo, abbiamo
visto che sono state individuate anche delle zone per il cantiere,
hanno iniziato a mettere alcuni paletti e parrebbe che fossero
imminenti i lavori. Volevamo da lei avere questo cronoprogramma,
perché ci sembrava evidente che nel momento in cui un'impresa
inizia i lavori ha comunque una serie già di tappe. Le chiediamo
quindi, Assessore, quando lo riceverà, di girarci il
cronoprogramma. È un argomento questo che riteniamo importante. Ero
Vicesindaco di Saint-Christophe nel 2010, quando abbiamo iniziato a
parlare di questo allargamento, comunque del riammodernamento di
questo tratto di statale che gravita sulla zona di Aosta, ma anche
sui centri commerciali di due Comuni abbastanza importanti. C'è
tutto un tessuto sociale che vive su questa zona e sappiamo che i
lavori creeranno anche alcuni problemi, ma proprio in vista di una
riorganizzazione e di un miglioramento di questa zona. C'è anche, e
non è banale e non secondario, l'Università della Valle d'Aosta e
non c'è in quel tratto, sappiamo quanto sia brutto quel tratto di
statale soprattutto per quanto riguarda gli attraversamenti
pedonali. Sappiamo che ci sono dei ristoranti o delle zone
frequentate dai giovani sia da una parte che dall'altra: cinema
piuttosto che altri tipi di locali. Questo tratto di statale è
pericoloso, ci sono regolarmente attraversamenti di corsa senza
nessuna regolamentazione né del semaforo, né di strisce pedonali,
quindi noi chiediamo di monitorare e di vigilare affinché non
succeda niente. Abbiamo ricevuto sollecitazioni riguardo a queste
norme di sicurezza da parte di tantissimi utenti di questa zona,
quindi le chiediamo di riuscire quanto prima a riorganizzare questo
tratto di statale.
Dalle ore 10:21 riassume la presidenza il Presidente
Rosset
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK