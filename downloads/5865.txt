Consiglio Regionale della Valle d'Aosta - Oggetto del Consiglio n. 288 del 11 gennaio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 288 del 11 gennaio 1984 - Resoconto
OGGETTO N. 288/VIII - ISCRIZIONE DI NUOVO OGGETTO ALL'ORDINE
DEL GIORNO DELL'ADUNANZA. Reiezione della proposta di iscrizione di
altro oggetto.
PRESIDENTE:
Prima di chiudere la seduta vorrei mettere in
votazione, ai sensi dell'art. 50, 2° comma, del Regolamento interno
del Consiglio, la proposta di iscrizione all'ordine del giorno
dell'oggetto:
"Piano di riparto dei finanziamenti da assegnare ai Comuni per
l'anno 1984, in applicazione della L.R. 15.12.1982, n. 93, ("testo
unico delle norme regionali in materia di promozione di servizi a
favore delle persone anziane ed inabili"), su cui c'era già un
accordo in sede di Conferenza dei Capigruppo.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Pongo ora in votazione l'iscrizione immediata
all'ordine del giorno dell'oggetto: "Approvazione del programma
delle attività di formazione professionale da realizzarsi nell'anno
1984, ai sensi della L.R. 5.5.1983, n. 28."
Ha chiesto di parlare il Presidente della Giunta Rollandin, ne
ha facoltà.
ROLLANDIN (U.V.):
Mi rendo conto delle perplessità che ci
possono essere su questo problema, vorrei solo fare una breve
considerazione. Era un progetto già discusso anche con le
Organizzazioni Sindacali, che di fatto riflette una situazione di
prosecuzione di parte del piano per il 1983.
Da parte degli Uffici della programmazione mi è stato detto che
è particolarmente urgente l'approvazione, in quanto devono essere
ancora approvate tutte le delibere successive, per cui verrebbe a
bloccarsi tutta una serie di corsi.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Un invito al nuovo Presidente della
Giunta: una delle abitudini che questa Giunta, se vuole ottenere
dei risultati differenti dal passato in questo importante campo,
deve perdere è quella di portare in Consiglio una cosa di questa
importanza senza che i Consiglieri l'abbiano potuta vedere
prima.
Il piano è più o meno analogo - da quello che ho potuto
intravedere - a quello degli anni precedenti, ma non si può dire
che il piano degli anni precedenti abbia funzionato. Allora questo
è un argomento che merita una discussione. Non siamo per
l'approvazione dell'urgenza, che va utilizzata secondo noi per
questioni molto particolari e non per cose che richiedono un minimo
di dibattito.
PRESIDENTE:
Metto in approvazione l'iscrizione d'urgenza
dell'oggetto precedentemente letto, ai sensi dell'art. 50 - 2°
comma - del Regolamento interno del Consiglio.
ESITO DELLA VOTAZIONE
Presenti 31
Votanti 21
Favorevoli 20
Contrari 1
Maggioranza 24
Astenuti 10 (Bajocco, Baldassarre, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio non approva
PRESIDENTE:
Il Consiglio è sospeso, sarà riconvocato alle
ore 16.
La seduta è tolta.
La seduta termina alle ore 13.15
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK