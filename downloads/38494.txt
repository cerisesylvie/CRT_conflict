Consiglio Regionale della Valle d'Aosta - Oggetto del Consiglio n. 2016 del 20 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2016 del 20 aprile 2016 - Resoconto
OGGETTO N. 2016/XIV - Interrogazione: "Riduzione dei tassi di
interessi per operazioni di finanziamento a valere sui fondi di
rotazione per la prima casa".
Viérin M. (Presidente)
- Punto n. 12 dell'ordine del
giorno. La parola all'Assessore Perron.
Perron (UV) -
Sul punto n. 1, i mutui a tasso dell'1
percento, quindi presumibilmente concessi a persone con fascia Isee
inferiore ai 20 mila euro, sono 2.350.
Sul punto n. 2, l'importo dei mancati rientri in caso di una
riduzione del tasso allo 0,50 percento annuo fisso dei mutui
attualmente in corso con tasso dell'1 percento, sarebbe di oltre
400 mila euro annui.
Sul punto n. 3, credo che la delibera che abbiamo adottato sia
sufficientemente chiara. Con l'intervento che il Governo ha
adottato, ovviamente va da sé che una delle filosofie è anche
questa: vi è l'obiettivo di sostenere il settore edile, e l'abbiamo
detto a più riprese. Per nuovi investimenti prima casa ai cittadini
valdostani che rientrano nei parametri Isee fino a 30 mila euro - e
in questo senso abbiamo modificato anche le fasce innalzandole o
abbassandole, a seconda di come le si voglia leggere - pagheranno
un tasso fisso dell'1 percento. Pertanto tutti coloro che rientrano
in questo stesso parametro fino a 40 mila euro pagheranno un tasso
fisso dell'1,5 percento. Lei lo sa, questo provvedimento è stato
applicato anche retroattivamente sui mutui in essere e soltanto
questo costa più di 1 milione di euro all'anno. Il tasso dell'1
percento è fisso per tutta la durata, questo è un aspetto credo di
non secondaria importanza. A mio modo di vedere, e a modo di vedere
del Governo, certamente costituisce un aiuto importante anche per
le persone con redditi bassi, nel senso che tali tassi, in
tantissimi casi, sono meno del 50 percento di quello che offre il
mercato del credito se paragonato con la stessa lunghezza del
mutuo. Credo quindi che l'operazione abbia tutta una serie di
interventi positivi che non sto a rielencare; io mi sono limitato a
rispondere puntualmente alle domande che lei mi ha posto.
Presidente
- La parola al collega Gerandin.
Gerandin (UVP) -
Vede, Assessore, quando abbiamo letto il
provvedimento da una parte c'è stato compiacimento, perché
finalmente si andava nella giusta direzione, nel senso che avete
colto quello che noi diciamo da anni, che c'era questa assoluta
necessità di rendere più competitivo e far ripartire il discorso
dei tassi di interesse per far ripartire il mercato, le imprese,
soprattutto il settore che noi riteniamo importante per cultura in
Valle d'Aosta, e cioè il discorso della prima casa. Noi, negli
anni, abbiamo avuto una flessione importantissima, siamo passati da
una cultura della prima casa a quella delle politiche abitative in
cui abbiamo dirottato risorse da una parte verso l'altra, e quando
abbiamo letto questo provvedimento, a parte il compiacimento che
andava nella giusta direzione, la convinzione che abbiamo avuto è
che ci fosse un errore; lo dico sinceramente, abbiamo pensato che
probabilmente nella comunicazione ci fosse stato un errore, un
errore che traspare a noi più che significativo, perché quando poi
siamo andati ad approfondire i contenuti della delibera siamo
rimasti sinceramente basiti.
Le dico qualche cifra indicativa, perché la gente è giusto che
sappia. Lei dice che avete aiutato i redditi bassi, ma i redditi
bassi sono rimasti immutati, voi non avete aiutato di un euro i
redditi bassi! Quelli che hanno un Isee a 14 mila euro, perché
sotto non date il mutuo prima casa, non avranno alcun beneficio. Le
dico qualche cifra, così almeno ci intendiamo, perché è molto
facile fare della demagogia o comunque fare un po' di populismo. Io
ho preso ad esempio un mutuo da 100 mila euro che è la media fra il
massimo (120 mila) e il minimo (70 mila euro). Chi aveva un reddito
dai 20 ai 30 mila euro prima e che pagava il tasso del 2 percento
avrà un beneficio totale di 17.500 euro, cioè restituirà 17 mila
euro in meno complessivamente sul mutuo. Chi aveva un reddito fino
a 40 mila euro e aveva un tasso in precedenza del 3,5 percento -
adesso viene abbassato al 2 - avrà beneficio di 27 mila euro. Chi
prima aveva un tasso dell'1 e continua ad avere un tasso dell'1,
vale a dire chi ha un reddito di 14 mila euro, avrebbe avuto un
beneficio di circa 8.200 euro. Non pensate che questi avrebbero
avuto bisogno di avere un aiuto? Chi sono questi? Sono le fasce
deboli, perché questi avrebbero risparmiato 300 euro all'anno che
fanno la differenza! Questi non hanno avuto alcun beneficio, pagano
l'1 come pagavano prima, e dov'è l'aiuto per le fasce deboli di cui
ci si riempie la bocca e si continua a dire che si presta
attenzione alle fasce deboli? Io torno a dire che abbassare dello
0,5 percento a chi ha un Isee di 14 mila può anche aiutarlo
significativamente, perché sono 300 euro all'anno. Tra l'altro, i
dati che mi ha detto lei riguardano 2.350 famiglie, che non sono
poche, 2.350 famiglie che avrebbero avuto questo beneficio. Se lei
mi dice che tutta questa operazione costa 400 mila euro, e ben
venga che abbiate aiutato chi ha 40 mila euro a risparmiare 27 mila
euro nella restituzione del mutuo, ma noi saremmo stati contenti se
aveste anche aiutato le famiglie che hanno 14 mila euro a
risparmiarne 8 mila, questa è la visione che abbiamo! No? Non è
così, va bene, ne prendiamo atto.
Qui ci sono i ricchi che saranno sempre più ricchi e saranno
aiutati, giustamente, se vogliamo far ripartire, ma ci sono i
poveri, coloro che magari hanno difficoltà, che hanno 14 mila euro
di Isee, a cui non è stato tolto un euro. Se questa operazione,
come lei ha detto, è costata più di 1 milione solo per il
pregresso, probabilmente era il caso di fare un esame di coscienza
e aiutare anche le fasce più deboli, coloro che hanno delle
difficoltà. Questo per dire che ci sono delle delibere che vanno
nella giusta direzione, ma che fanno un po' vergognare, perché
sinceramente quando non c'è attenzione per le fasce più deboli a
noi dispiace.
Presidente -
Il punto n. 13 viene discusso insieme al
punto n. 36.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK