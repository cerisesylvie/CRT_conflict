Consiglio Regionale della Valle d'Aosta - Oggetto del Consiglio n. 1978 del 2 novembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1978 del 2 novembre 2022 - Resoconto
OGGETTO N. 1978/XVI - Interrogazione: "Stato dell'arte della
redazione degli studi propedeutici e preliminari alla valutazione
di fattibilità del collegamento intervallivo Cime Bianche".
Marguerettaz (Presidente) -
Punto n. 13 all'ordine del
giorno. La parola all'assessore Bertschy.
Bertschy (AV-VdA Unie) -
Per dire il vero,
l'interrogazione chiede di due studi e nella domanda
dell'interrogante appunto si fa riferimento alle due premesse; come
sempre ho il dono della sintesi, due premesse alla domanda con le
due richieste, quindi nel leggere l'interrogazione, non leggendola
subito alla seconda premessa, ci si era fermati probabilmente alla
questione delle Cime Bianche.
Per quanto riguarda lo studio, c'è stata una richiesta di
proroga da parte degli appaltatori alla società e lo studio verrà
consegnato il 30 novembre; siamo in attesa che la società riceva
questo studio, nel frattempo la società ha avviato una prima
valutazione sulla relazione metodologica preliminare, interpellando
le strutture che hanno fatto le loro osservazioni e, sulla base di
quelle osservazioni, la società procederà a preparare questa
relazione metodologica preliminare che è il procedimento che porta
alla concertazione di VAS per la definizione del rapporto
ambientale, e queste sono le terminologie corrette. Lo studio verrà
consegnato il 30 novembre.
Per quanto invece riguarda lo studio di Finaosta, quello che
abbiamo richiesto, finanziandolo con legge, e abbiamo richiesto poi
a Finaosta di assegnarne alla Deloitte che poi si è aggiudicata la
gara, in questi giorni ci siamo ancora sentiti con Finaosta che ha
completato, insieme alla Deloitte, la valutazione dello studio;
sono stati fatti incontri anche con tutte le società e a giorni ci
dovrebbe essere consegnato. Chiederemo ovviamente una presentazione
e quindi credo che già nel corso di questa settimana riceveremo
copia dello studio, così da poterlo mettere a disposizione.
Il lavoro dello studio, da quello che ci è stato detto, è stato
approfondito anche per un incontro con tutti i Presidenti delle
società per andare anche nel merito di tutta una serie
d'informazioni che si sono volute assumere, in modo da avere una
completezza di conoscenza anche del nostro territorio, della
situazione delle società in relazione anche al periodo che hanno
vissuto quest'ultimo periodo e dovremmo, appunto, avere a giorni
l'invio da parte di Finaosta della copia definitiva dello studio.
Come Giunta chiederemo di venircelo a presentare e lo metteremo a
disposizione della Commissione e ovviamente del Consiglio.
Presidente -
Per la replica, ha chiesto la parola il
collega Aggravi.
Aggravi (LEGA VDA) -
Ringrazio l'Assessore per gli
aggiornamenti, le ricordo che, purtroppo, i titoli delle iniziative
non li facciamo noi, sennò sarebbero anche molto più folkloristici
e accattivanti. Quindi effettivamente sì, ci si è fermati alla
prima premessa.
Prendo atto del fatto che c'è stata una proroga: lei ci ha dato
una data del 30 novembre e quando poi arriverà sarà finalmente
occasione di comprensione di quello che potrà essere il futuro su
questo percorso - lo chiamo così, più che studio in sé - perché al
di là degli abbattimenti di alberi, utili per le petizioni - su
quel lato lì chi è green è rispettoso in certi ambiti, in altri ha
bisogno invece di dimostrare la sua presenza, però su quella parte
lì sarà interessante poi capire gli sviluppi, tenuto anche conto
che, se non erro, sull'ultimo DEFR c'è un'ultima evoluzione di
questo percorso.
Una volta lo si citava ancora, cioè si citava il collegamento di
Cime Bianche e si citava il fatto che la decisione finale sarebbe
stata presa dal Consiglio, adesso genericamente è sparita la
dicitura del collegamento, ma si dice che queste decisioni devono
poi trovare la più ampia convergenza in Consiglio. Non so se, piano
piano, siamo passati dal dirlo a fare una scheda, a dire qualcosa
di meno, a metterlo un po' in secondo piano, non so, magari sono
malizioso io e invece il DEFR è stato costruito così perché ci
saranno anche altre decisioni, oltre al collegamento di Cime
Bianche.
Al di là di questo, farò per una volta contente anche le
colleghe dall'altra parte che si sono un po' arrabbiate per quello
che riguarda la mia battuta sulla carta presentata, sarà anche
interessante vedere le considerazioni dell'altro studio.
Dico questo perché, forse - e l'avevo già detto, se non erro,
nell'assestamento - sarà anche un po' il caso di capire che cosa ci
aspetta domani e che cosa vogliamo fare, perché al di là di
operazioni straordinarie e collegamenti - lo stato dell'arte su
costi, prospettive ed evoluzioni delle utenze, ma io direi
soprattutto sul vile denaro del costo di questa cantieristica -
bisognerà fare tutta una serie di valutazioni.
Non sto parlando solo di Cime Bianche, sto parlando in senso
lato anche delle manutenzioni - o comunque delle messe a novità o
comunque dei rinnovi, delle evoluzioni degli impianti che già oggi
ci sono - perché comunque sappiamo che la concorrenza è sempre più
forte a livello mondiale, l'età di alcuni impianti è quella che è
e, soprattutto, anche i gusti dell'utenza, dello sciatore, del
turista, direi turista in generale, perché io continuo a essere
dell'idea del turista - collega Chatrian - perché lui paga:
l'ospite spesso non paga, invece il turista paga.
Io penso che sia da considerare anche il fatto che, e bisogna
dimenticarsi secondo me un po' la combo necessaria impianto a fune
stagione invernale, cioè dobbiamo - ma questo penso che in tanti
qui lo pensiamo - sarà anche utile, per parlare al di là del futuro
delle singole società o dell'insieme delle società, quelle che
possono essere le prospettive di un intero settore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK