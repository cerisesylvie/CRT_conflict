Consiglio Regionale della Valle d'Aosta - Oggetto del Consiglio n. 1319 del 10 maggio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1319 del 10 maggio 1995 - Resoconto
SEDUTA ANTIMERIDIANA DEL 10 MAGGIO 1995
OGGETTO N. 1319/X Designazione di rappresentanti del Consiglio
regionale in seno al Consiglio di amministrazione della Fondazione
"Institut d'études fédéralistes et régionalistes - Fondation Emile
Chanoux".
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 28 luglio 1994, n. 36 è stata creata la
Fondazione "Institut d'études fédéralistes et régionalistes -
Fondation Emile Chanoux";
- l'articolo 6 dello Statuto della Fondazione "Institut d'études
fédéralistes et régionalistes - Fondation Emile Chanoux" stabilisce
che tre membri del Consiglio di amministrazione sono designati dal
Consiglio regionale;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995,
si è espressa sull'ammissibilità delle candidature;
Ritenuto necessario provvedere alla designazione di tre
rappresentanti del Consiglio regionale in seno al Consiglio di
Amministrazione della summenzionata Fondazione per il quinquennio
1995/2000;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 27 marzo 1991, n. 12 e 28 luglio
1994, n. 36;
Delibera
1) di designare quali rappresentanti del Consiglio regionale in
seno al Consiglio di Amministrazione della Fondazione "Institut
d'études fédéralistes et régionalistes Fondation Emile Chanoux il
quinquennio 1995/2000, i Sigg.ri;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente Ha chiesto la parola il Consigliere Perrin J.C..
Perrin G.C. (UV) La majorité propose les noms de MM. Nicco
Roberto, Proment Franco e Vietti Mario.
Presidente Si procede alla votazione per schede segrete:
- Consiglieri presenti e votanti: 26
- Schede valide: 26
- Schede bianche: 1
Hanno riportato voti:
- Nicco Roberto: 25
- Proment Franco: 21
- Vietti Mario: 21
- Sacco Giovanni: 2
Presidente In base all'esito della votazione risultano eletti
quali rappresentanti del Consiglio regionale in seno al Consiglio
di Amministrazione della Fondazione "Institut d'études fédéralistes
et régionalistes Fondation Emile Chanoux il quinquennio 1995/2000,
i Sigg.ri Nicco Roberto (residente in Donnas, Via Binel n. 48),
Proment Franco (residente in Aosta, Regione Bioula n. 18) e Vietti
Mario (residente in Aosta Via Trottechien n. 33).
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK