Consiglio Regionale della Valle d'Aosta - Oggetto del Consiglio n. 2764 del 9 gennaio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2764 del 9 gennaio 2013 - Resoconto
OGGETTO N. 2764/XIII - Interpellanza: "Conseguenze per i
lavoratori precari della Regione derivanti dall'applicazione delle
disposizioni in materia di riforma del mercato del lavoro".
Président
- La parole au collègue Donzel.
Donzel (PD) -
Grazie Presidente.
Noi abbiamo preso atto di alcune circolari, in particolare la n.
18 del 18 luglio del 2012, che hanno in qualche modo cercato di
approfondire e chiarire le disposizioni in materia di riforma del
mercato del lavoro, la cosiddetta "riforma Fornero", che hanno
delle ripercussioni non indifferenti sulla questione del lavoro
precario e in modo particolare per noi, che nel pubblico impiego
abbiamo fortemente utilizzato il contratto a termine, naturalmente
con una grande opportunità per i nostri giovani e meno giovani di
avere un'opportunità di lavoro, ma non essendo poi riusciti, un po'
per norme nazionali, un po' per scelte regionali a stabilizzare
questo personale, oggi ci troviamo di fronte all'
impasse
di
nuove norme che arrivano e che potrebbero mettere in difficoltà
questo mondo del lavoro, che è comunque, da una parte, una
necessità dei nostri enti di avere del personale, penso tutto il
settore sanitario, ma anche in particolare quello delle mostre, dei
castelli, di avere del personale che in qualche modo alla
cessazione di un contratto, praticamente a distanza di poco tempo
ne deve riassumere un altro, perché l'attività è continuativa,
mentre invece le norme tendono a parlare di un'interruzione della
ripresa del contratto, che va da 60 a 90 giorni.
Noi, infatti, abbiamo rilevato che l'applicazione letterale di
queste norme può avere gravi ripercussioni per i precari storici
della Regione Valle d'Aosta, in particolare per quelli della
Società dei Servizi, però abbiamo anche intravisto la possibilità
di modificare con degli accordi locali queste norme - ciò è
possibile - e quindi ci chiediamo se con le organizzazioni
sindacali è stato intrapreso un percorso per addivenire ad un
accordo e consentire in qualche modo che...la possibilità di
riattivare un contratto a termine non preveda una sospensione di
60-90 giorni, che in qualche modo metterebbe in grave difficoltà
sia il servizio, perché comunque bisognerebbe cercare personale
nuovo che non è formato e quindi con gravi problemi, sia
soprattutto questi lavoratori che hanno bisogno di continuità
lavorativa e che da anni si attendono invece percorsi di
stabilizzazione che non sono facili, mi rendo conto, ma che sono la
prospettiva in cui questi lavoratori assunsero tanti anni fa il
primo contratto a termine. Quindi questa è un po' la richiesta per
rasserenare questi lavoratori, queste famiglie, di fronte appunto
al fatto che dal primo gennaio è entrata in vigore questa nuova
riforma.
Président -
Merci. La parole au Président Rollandin.
Rollandin (UV) -
Grazie Presidente.
Credo che le sollecitazioni portate dal collega siano
comprensibili, perché in effetti il tema è delicato e soprattutto
coinvolge, come è stato ricordato, delle persone che già sono in
una situazione, tra virgolette, "difficile", perché sono
precari.
Darò la risposta puntuale a quella che è la domanda per
sapere...si chiede se s'intenda...quali sono state...
"se sono
state effettuate delle valutazioni sulle possibili conseguenze
derivanti dalla norma sopra citata".
All'articolo 46 del
cosiddetto "decreto sviluppo", decreto n. 83 del 2012, convertito
nella legge 134, ha previsto alcune modifiche alla legge 92 del
2012, la cosiddetta "riforma Fornero". In particolare ha previsto
che i termini ridotti dello stacco tra un contratto a termine e
l'altro possono essere applicati, cito testualmente:
"in ogni
altro caso previsto da contratti collettivi e stipulati ad ogni
livello dalle organizzazioni sindacali comparativamente più
rappresentative nel piano nazionale".
In forza di questa
disposizione normativa, il 5 settembre 2012 la Società di Servizi e
le organizzazioni sindacali CISL, UIL e SAVT - com'è noto la CGIL
non ha sottoscritto il contratto aziendale di prossimità - hanno
sottoscritto un accordo per cui i dipendenti della Società di
Servizi...i periodi di interruzione della conduzione di un
contratto a termine alla stipula di un nuovo contratto a termine
sono: fino a 20 giorni per i contratti di durata inferiore a 20
mesi, invece dei 60 (quindi si è ridotto); fino a 30 per i
contratti di durata pari o superiore a 6 mesi, invece dei 90 giorni
(quindi, come vede, è stato ridotto di un terzo); quindi è
applicato, credo che fosse il suo spirito, o lo spirito con cui era
stato presentato questo.
Per quanto riguarda l'Amministrazione regionale, in data 2
gennaio scorso ho firmato la direttiva all'Agenzia regionale per le
relazioni sindacali, al fine di avviare la negoziazione con le
organizzazioni sindacali per l'applicazione di questi periodi
ridotti d'interruzione per gli impiegati forestali, e un incontro è
già previsto per oggi. Questo credo che dia conto di quella che è
stata la richiesta d'informazioni del collega e soprattutto delle
soluzioni che credo vadano nella logica auspicata, cioè di ridurre
al minimo quella che è la sospensione per le persone che sono
precarie. Grazie.
Président -
Merci. Pour la réplique, la parole au
collègue Donzel.
Donzel (PD)
- Grazie Presidente.
Premesso che la mia interpellanza era precedente alla sua
direttiva, non posso che fortemente rallegrarmi per la stipula di
un accordo che consente la riduzione di questi periodi in maniera
sensibile, e quindi diciamo che rientra in quella che è una prassi
- se vogliamo - quasi ordinaria, perché un piccolo periodo di
sospensione c'era sempre. Quello che, invece, con rammarico, però
con la stessa franchezza con cui abbiamo sempre lavorato in questi
anni, le faccio rimarcare, è che lei mi cita un accordo a cui non è
stata invitata la CGIL, in quanto non firmataria del Contratto di
prossimità. Ora, questo è quello che noi comunemente chiamiamo il
"metodo Marchionne". Adesso non so chi è che l'ha messa in piedi
questa cosa qua, noi dobbiamo sciogliere questo nodo qua...no, va
beh...lei ha parlato, ho ascoltato, le ho anche fatto i complimenti
per la natura dell'accordo, però, permetta, visto che abbiamo
dedicato cinque ore all'Union Valdôtaine ed al metodo, vorrei
dedicare anche un po' di tempo al metodo che riguarda le relazioni
fra le parti sociali e la politica. Allora, in Italia è in atto una
forte discussione politica sul fatto che coloro che non sono
firmatari di un contratto, no...come in questo caso con il
Contratto di prossimità, non partecipano mai più a nessuna
attività, cioè: o lo firmi o non ti chiamo più al tavolo delle
trattative! Questa cosa va sotto il nome di "metodo Marchionne". Io
glielo avevo già suggerito in un'altra interpellanza, sto dicendo:
vediamo in Valle d'Aosta di ripristinare, invece, un meccanismo,
che è quello storico, che è sempre stato usato; magari uno non
firma quell'accordo, però da lì in avanti ce ne sono di cose da
discutere! Sono convinto che questa cosa sarebbe molto interessata
anche alla CGIL. Poi magari non so se l'avrebbe firmata o no, però
che un sindacato non venga più chiamato a parlare di delicatissime
questioni come questa, in un caso in cui, dal mio punto di vista,
del PD...io non so qual è il punto di vista del sindacato, ma dal
punto di vista del PD è un ottimo passo avanti, è un ottimo
accordo, glielo riconosco, però noi non possiamo non denunciare che
dobbiamo provare a uscire da quell'inasprimento delle relazioni
sindacali che si è creato nel Paese e che ha portato anche a non
risolvere certi passaggi a livello di crescita, sviluppo, e
quant'altro!
Quindi questo mi permetto di farle rimarcare, Presidente: non ho
nessun problema a ribadire la qualità e la bontà di questo accordo
che sarà sicuramente apprezzato da tutti i lavoratori che diranno:
"no, non siamo obbligati a stare fermi addirittura 90 giorni prima
di avere un nuovo contratto", quindi saranno lieti di questo, ma le
faccio rimarcare che noi, proprio per gli appelli che sempre
vengono da quest'aula, di cambiare il clima, eccetera, non possiamo
più accettare che ci sia una lettura delle relazioni sindacali come
quella che la dirigenza della FIAT ha cercato di imporre al Paese e
che tutte le forze politiche della sinistra continuano a ripudiare
come metodo da attuare. Grazie.
Président -
Merci. Point 11 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK