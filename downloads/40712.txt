Consiglio Regionale della Valle d'Aosta - Oggetto del Consiglio n. 45 del 25 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 45 del 25 luglio 2018 - Resoconto
OGGETTO N. 45/XV - Interrogazione: "Mappatura dei
defibrillatori operativi sul territorio regionale".
Fosson (Presidente) -
Punto n. 9 all'ordine del giorno.
La parola all'assessore Certan per la risposta.
Certan (ALPE) -
Riguardo alla prima domanda: "il numero
esatto dei defibrillatori presenti e operativi sul territorio
regionale", in questi anni l'Azienda USL ha svolto un'importante
attività di programmazione, controllo, formazione e
sensibilizzazione per la diffusione capillare dei defibrillatori
semiautomatici sul territorio regionale. Nello specifico ha dotato
tutte le proprie ambulanze di DAE (Defibrillatore Automatico
Esterno), così come ha garantito che anche le ambulanze dei
volontari del soccorso fossero dotate di defibrillatore. Inoltre
essi sono presenti in tutti i reparti ospedalieri e nei centri
traumatologici. L'Azienda ha inoltre georeferenziato i
defibrillatori presenti sul territorio, pubblici e privati, nonché
formato circa tremila operatori per l'utilizzo.
Su ogni defibrillatore sono collegati circa dieci/quindici
operatori formati che, ove necessario, vengono attivati dalla CUS
(Centrale Unica del Soccorso) via
sms
. Riguardo a questo
stiamo facendo degli approfondimenti e abbiamo chiesto anche un
aggiornamento, perché ci sono delle
App
nuove più
performanti riguardo agli sms e c'è un margine di miglioramento e
anche di immediatezza, quindi contiamo di lavorare su questo
aspetto.
L'Azienda si occupa altresì della manutenzione dei DAE, ove
richiesto da enti pubblici e privati, quindi è sotto la loro
responsabilità la funzionalità (batterie, eccetera). Tutti i
defibrillatori sono operativi e controllati dall'Ingegneria clinica
aziendale due volte l'anno ogni sei mesi. Il numero esatto dei
defibrillatori presenti e operativi regionali è a oggi 211.
La seconda domanda. I Comuni che si sono dotati direttamente di
defibrillatori sono circa una trentina. i Comuni nei quali non è
presente il defibrillatore, secondo i dati dell'Azienda sono
attualmente: Avise, Gressoney-Saint-Jean, Lillianes, Oyace,
Pontboset, Pré-Saint-Didier, Roisan e Saint-Denis. Per quanto
riguarda i rifugi, i DAE dell'Azienda, dei Centri traumatologici,
sono stati collocati nella stagione estiva presso i rifugi:
Benevolo, Chabod, Crête Sèche, Vittorio Emanuele e il Camping della
Val Veny. Sono inoltre presenti sul territorio dei defibrillatori
di proprietà della Monterosa Ski nei seguenti rifugi: Mantova,
Gabiet (arrivo della funivia) e Quintino Sella.
Per quanto riguarda la terza domanda, " l'esistenza, o il
progetto di realizzazione, di una mappatura aggiornata e
interattiva che possa essere fruibile da tutti", in parte le ho già
risposto. L'Azienda dispone della mappatura aggiornata e
georeferenziata di tutti i defibrillatori presenti sul territorio.
L'Azienda rivedrà le modalità di pubblicazione sul sito aziendale
dell'elenco della dislocazione degli stessi a livello distrettuale
e comunale, per renderlo maggiormente fruibile alla cittadinanza.
Abbiamo sollecitato in tal senso e contiamo di avere entro ottobre
2018 definito e approvato, in accordo con le strutture semplici
della comunicazione e l'URP (Ufficio Relazioni con il Pubblico), un
piano di comunicazione e sensibilizzazione che preveda eventi
divulgativi con il coinvolgimento delle istituzioni scolastiche,
organizzazioni volontarie, degli enti e della cittadinanza, nonché
il coinvolgimento dei
mass media
su questo argomento.
Quarta domanda: " l'esistenza di un progetto 'Valle d'Aosta
cardioprotetta', come già realizzato in molte altre realtà
territoriali italiane". L'attività fino a oggi è stata svolta
grazie anche alla collaborazione molto attiva e proficua della
Federazione regionale delle associazioni di volontariato del
soccorso della Valle d'Aosta, dell'associazione Les Amis du Coeur e
di privati sensibili all'importante tematica, che in parte vanno
nella direzione di un progetto Valle d'Aosta cardioprotetta. In
effetti, partendo dalla situazione che ho descritto, che dispone
già di una buona copertura ed è una copertura virtuosa, è
intenzione dell'Azienda predisporre attività di sensibilizzazione
ancora maggiori, completare la copertura nei comuni non dotati in
assoluto di defibrillatori e completare la dotazione di
defibrillatori nei propri presìdi sociosanitari territoriali. Entro
settembre saranno contattati i Sindaci dall'Azienda, tramite il
CELVA, per sensibilizzare le amministrazioni rispetto alla
necessità di coprire tutto il territorio.
La ringrazio per l'interrogazione che è servita a fare il punto
della situazione e a poter divulgare e dare informazione riguardo
all'utilizzo di questi importanti strumenti. Credo che maggiore
comunicazione c'è a tale proposito, meglio è.
Presidente -
La parola al consigliere Vesan per la
replica.
Vesan (M5S) -
Volevo ringraziare l'assessore Certan per
la precisione e la puntualità nell'aver fornito questi dati.
Avevamo cercato di acquisirli di prima mano, sia sul sito internet
che contattando direttamente il 118, sapendo che tutti gli
operatori del 118 effettivamente sono a conoscenza dell'ubicazione
dei defibrillatori, ma in entrambi i casi non eravamo riusciti ad
accedere a questo tipo di informazione, perché la cartografia
presente sul sito dell'USL è aggiornata a maggio 2015 e non
permette assolutamente in nessuna maniera la localizzazione di
defibrillatori, se non su quale territorio comunale sono. Il 118 ha
fatto melina ripetutamente; abbiamo provato a contattarlo ancora
questa settimana, ma non siamo riusciti ad avere nessuna risposta
puntuale.
Sul numero dei defibrillatori 211 è sicuramente un buon
risultato, probabilmente da ascrivere veramente alle associazioni
di volontariato. Come sappiamo, di questi 211 oltre cento sono
stati installati dall'associazione Les Amis du
Cœur e quindi su iniziativa sostanzialmente
legata all'attività di volontariato più che dall'operato dell'USL,
che meritoriamente si occupa della manutenzione.
Per quello che riguarda l'informazione accessibile a tutti,
sottolineavo l'importanza di questo dato legata al fatto che la
Valle d'Aosta è una regione turistica ed è frequentata da persone
di tutte le età e di tutte le condizioni di salute. Pertanto il
fatto di sapere di recarsi in una regione in cui l'eventuale
possibilità di intervenire su chi ha problemi cardiaci possa essere
fatta immediatamente è un atout spendibile, un atout che Regioni
con meno risorse delle nostre stanno già inserendo sulla loro
promozione turistica, sul loro
marketing
territoriale,
mentre noi siamo un po' indietro. Sono quindi contento che le
intenzioni dell'Assessorato siano invece di migliorare questo tipo
di comunicazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK