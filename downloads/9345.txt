Consiglio Regionale della Valle d'Aosta - Oggetto del Consiglio n. 364 del 22 febbraio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 364 del 22 febbraio 1989 - Resoconto
OGGETTO N. 364/IX - DOCUMENTAZIONE IN MERITO AI PROGETTI DI
RIFACIMENTO O SOSTITUZIONE DELLA FUNIVIA ORSIA-GABIET, IN COMUNE DI
GRESSONEY LA TRINITE'. (Approvazione di mozione).
PRESIDENTE:
Do lettura della mozione presentata dal
Consigliere Riccarand.
MOZIONE
PREMESSO che la funivia Orsia-Gabiet in Comune di Gressoney La
Trinité è ormai obsoleta e non potrà più essere aperta per la
prossima stagione invernale;
RILEVATO che si rende necessario provvedere al rifacimento della
citata funivia o alla sua sostituzione con un nuovo impianto;
APPRESO che all'interno della popolazione di Gressoney sono
presenti due diverse tesi: 1) rifacimento dell'attuale funivia
Orsia-Gabiet; 2) realizzazione di una funivia sul nuovo tracciato
Stafal-Gabiet;
RILEVATO che sull'argomento la Giunta regionale ha commissionato
degli studi al capitano Cresta (per quanto riguarda i pericoli di
valanghe) e al prof. Karrer (per quanto riguarda l'impatto
ambientale):
RITENUTO che l'argomento per la sua importanza e per gli oneri
finanziari che comporta richiede una attenta valutazione da parte
sia degli organi tecnici, sia degli organi politici
dell'Amministrazione regionale;
IL CONSIGLIO REGIONALE
DELLA VALLE D'AOSTA
IMPEGNA
l'Assessore regionale al Turismo, Urbanistica e Beni
Culturali:
1) a fornire a tutti i Capigruppo copia della relazione e dei
pareri fin qui acquisiti nel merito del rifacimento o sostituzione
della funivia Orsia-Gabiet;
2) ad illustrare alla competente Commissione consiliare i
progetti di massima attualmente all'esame dei vari organi regionali
e comunali.
PRESIDENTE:
Ha chiesto di illustrare la mozione il
Consigliere Riccarand, ne ha facoltà.
RICCARAND (NS):
Come è noto, la funivia che ha funzionato
finora fra Orsia e Gabiet nel Comune di Gressoney La Trinité è
ormai obsoleta e deve essere sostituita.
Si pone quindi il problema o di rifare quella funivia oppure di
modificare il tracciato facendo una nuova funivia che parta da una
località più a monte, dalla località Staffal, per arrivare al
Gabiet. Si tratta di due scelte (forse ce ne possono essere anche
altre) che comportano dei problemi delicati. All'interno della
popolazione di Gressoney ci sono due tesi; ancora oggi abbiamo
ricevuto dalla Presidenza del Consiglio una documentazione in
merito presentata da alcuni abitanti di Gressoney. Inoltre ci sono
problemi di scelte di tracciato, di disposizioni delle valanghe, di
strutture da costruire, di impatto ambientale, che non sono
indifferenti, ed è proprio in considerazione di questi motivi che
la Giunta aveva commissionato nello scorso anno degli studi
sull'impatto ambientale al prof. Karrer.
Vedo che in una recente deliberazione di Giunta è citato anche
un capitano Cresta come responsabile del servizio valanghe
italiano. Si tratta comunque di documentazione che dovrebbe essere
esaminata dagli organi del Consiglio con una estrema attenzione
prima di arrivare a delle decisioni che sono di notevole portata e
che non competono solo alla Giunta, anche perché se si tratterà di
approvare, realizzare e finanziare questo progetto, bisognerà
arrivare ad una legge e quindi sarà di competenza del
Consiglio.
Con questa mozione in pratica la richiesta è che fin d'ora il
Consiglio, tramite la competente Commissione, sia investito del
problema, sia fornito della necessaria documentazione, quindi degli
studi che sono stati fatti ma anche dei pareri forniti dai
competenti servizi della Regione su questo progetto, in modo da
incominciare un esame e una valutazione delle diverse ipotesi e
delle soluzioni migliori. Vorremmo evitare che la discussione in
Consiglio o nelle Commissioni inizi quando le decisioni a livello
di Giunta, a livello di Comune, a livello operativo, sono già state
prese, magari quando sono già stati tagliati gli alberi, magari
quando si è già iniziato ad affidare gli incarichi per i lavori
esecutivi.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
FAVAL (UV):
Comme il a été dit, il a été indispensable de
pourvoir à la construction d'une autre remontée mécanique pour
permettre la liaison entre le fond de la Commune de Gressoney La
Trinité et le versant qui est vers le Piémont.
A ce propos nous avons eu un rapport bien spécifique de la part
de M. Karrer, qui d'ailleurs est un technicien bien connu par le
Conseil régional, dans le sens qu'il a déjà été chargé de nous
faire des rapports aussi pour d'autres endroits, qui a examiné très
attentivement la situation et a fourni des indications soit à
l'Administration soit à la société. En plus en ce qui concerne le
problème des avalanches, qui d'ailleurs est un problème qui
concerne un peu toute la montagne, a été chargé M. Cresta qui est
un des responsables du service italien des avalanches et donc un
expert, qui a illustré la façon de laquelle il faut placer le pilon
qui doit soutenir cette remontée mécanique.
Cela dit, naturellement je suis à disposition de la Commission
pour fournir le matériel qui nous a été envoyé jusqu'ici et pour
illustrer directement en Commission le tout. Je demande donc au
Président de la Commission de bien vouloir nous contacter pour
fixer ensemble la date la plus convenable pour cette
discussion.
PRESIDENTE:
Pongo in votazione la mozione in oggetto:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK