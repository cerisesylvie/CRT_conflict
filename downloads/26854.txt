Consiglio Regionale della Valle d'Aosta - Oggetto del Consiglio n. 96 del 17 aprile 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 96 del 17 aprile 1972 - Resoconto
OGGETTO N. 96/72 - Arginatura del torrente Savara nelle
località Degioz - Rauvenod e Bois de Clin in Comune di
Valsavaranche. (Interpellanza)
Rollandoz (D.P.) -
Qui diventa di moda interpellare
l'Assessore ai Lavori Pubblici.
Informo il Consiglio regionale che l'assessorato competente per
le arginature è l'assessorato dell'agricoltura. Comunque, qui, dato
che si tratta di un intervento necessario e urgentissimo, e già
l'anno scorso, in autunno, si intervenne per un primo intervento,
però dovemmo sospendere l'invio dei nostri mezzi meccanici per le
precipitazioni nevose dell'inizio di novembre. Abbiamo provveduto
ad inviarle nuovamente adesso in primavera appena la neve si fosse
un po' assestata.
Attualmente abbiamo due mezzi meccanici che stanno lavorando.
Uno sta ultimando nel tratto del ponte di Rovenod, l'altro mezzo -
preso da una ditta privata - sta lavorando nel piano di Dégioz, del
capoluogo.
Riteniamo, nel giro di 15 giorni, di sistemare l'argine, di
sistemare l'alveo del torrente come primo intervento provvisorio.
Mi risulta che l'Assessorato dell'Agricoltura ha già fatto un
intervento, in autunno scorso, di Giunta, di Lire 15 milioni, per
provvedere a continuare l'arginatura nel piano di Dégioz.
Montesano (P.S.D.I.)
- Perché la risposta sia più
completa, ha chiesto la parola l'Assessore Maquignaz.
Maquignaz (D.P.) -
A complemento di quanto diceva
l'Assessore Rollandoz, posso precisare che 15 milioni li avevamo
già stanziati nel novembre 1971 e adesso, nel programma ci sono
altri 25 milioni.
Quindi noi disponiamo di una somma di 40 milioni. Abbiamo già
dato l'incarico ad un progettista nel novembre 1971. E adesso mi
pare stia facendo i rilievi e, appena avremo il progetto, potremo
fare qualcosa per il tratto per Dégioz a Valsavaranche. Il primo
tratto era quello richiesto dal Comune ritenuto il più
pericoloso.
Chabod (D.C.) -
Io ringrazio l'Assessore Maquignaz di
avermi voluto dare questi dati però vorrei dire all'Assessore
Rollandoz che veramente è una cosa molto urgente e necessaria,
specialmente sotto i ponti. Tutti i ponti,
Purtroppo con quella alluvione che abbiamo avuto anche l'anno
scorso, sono tutti per aria, anche tutta la barricata, l'arginatura
che c'è a monte di Valsavaranche, è tutta scalzata sotto. E allora
bisognerebbe vedere di rinforzare, perché se no, un giorno o
l'altro quella cade, eh! È già stata fatta un po' male.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK