Consiglio Regionale della Valle d'Aosta - Oggetto del Consiglio n. 494 del 24 marzo 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia
Precedente
Successivo
Resoconto integrale del dibattito dell'aula
Oggetto del Consiglio n. 494 del 24 marzo 1999 - Resoconto
SÉANCE DU 24 MARS 1999 (MATIN)
OGGETTO N. 494/XI Applicazione della legge regionale n. 44/1998
relativamente all'iscrizione al Fondo pensioni da parte delle
persone casalinghe. (Interrogazione)
Interrogazione Visto l'articolo 12 della legge regionale n.
44/98 concernente il "Fondo Pensioni";
Vista, altresì, la delibera n. 4647 della Giunta regionale del
14.12.1998;
i sottoscritti Consiglieri regionali
Interrogano
La Giunta regionale e l'Assessore competente per conoscere:
1) Come mai non è stata ancora data applicazione all'articolo 12
della legge 44/98 e i tempi entro i quali le persone casalinghe
interessate possono iscriversi al fondo pensioni.
F.to: Beneforti - Curtaz
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) L'articolo 12 della legge n. 44 dispone che gli
interventi previsti dalla legge regionale n. 22/97 sono estesi alle
persone casalinghe, iscritte nel registro regionale, che ne
facciano volontariamente richiesta. Ne consegue che l'applicazione
dell'articolo 12 dipende dall'attivazione dei fondi previsti con la
legge n. 22/97: "Interventi per promuovere e sostenere i fondi
pensione a base territoriale regionale".
Poiché i fondi pensione di cui sopra sono comunque integrativi
di contributi già versati, è indispensabile che a monte venga
quanto prima istituita la pensione per le persone casalinghe;
questa è la prima motivazione per la quale in questo momento
assolutamente non è applicabile questo articolo di legge, perché la
logica della legge regionale è la pensione integrativa su base
volontaria; se manca la base che è la pensione per le casalinghe,
di cui si parla da anni a livello nazionale, è evidente che
l'articolo in esame non è ancora applicabile. Ma non è ancora
applicabile per un secondo motivo, perché il presupposto giuridico
è l'istituzione dell'albo delle casalinghe, che sta avviandosi
lentamente nei comuni sulla base delle domande che vengono
presentate dai soggetti che hanno i requisiti, e che confluirà poi
in un albo regionale delle casalinghe, che costituirà la base
giuridica per avere questo status giuridico.
Président La parole au Conseiller Beneforti.
Beneforti (PVA-cU) Ringrazio l'Assessore delle informazioni che
ha dato, però è chiaro che nel dare applicazione all'articolo che
prevede l'albo delle casalinghe, se vogliamo realizzare
effettivamente questo albo e vogliamo dare il via anche
all'applicazione di questo articolo della legge n. 44,
l'Amministrazione regionale deve fare un'ampia divulgazione della
notizia, come è previsto dalla stessa legge. Nella legge si dice
che entro 60 giorni dall'applicazione della legge dovevano essere
previste le modalità per arrivare a risolvere questo problema.
Questo problema non è stato chiarito e non si è dato neppure il via
alla realizzazione dell'albo delle persone casalinghe nella nostra
regione.
Assessore, ammettiamolo: anche su questa parte della legge n. 44
siamo in ritardo, come lo siamo stati su tutta l'altra parte della
stessa legge, perché se non fossero state presentate interpellanze,
interrogazioni e mozioni in questo Consiglio, se non fossero state
inviate lettere in giro a qualcuno, forse ancora la legge rimaneva
inapplicata. Noi diciamo che quando le leggi vengono fatte, queste
leggi devono essere anche applicate e si deve informare la
popolazione di come queste leggi s'intende applicarle e i doveri
che ci sono da parte degli utenti, come ci sono i doveri da parte
dell'Amministrazione regionale.
Pertanto mi auguro che anche per l'albo delle casalinghe venga
divulgata la notizia, in modo tale che si raccolgano tutte le
iscrizioni in modo da realizzare questo albo, che è indispensabile
per il prosieguo dell'applicazione di altri articoli previsti dalla
legge.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK