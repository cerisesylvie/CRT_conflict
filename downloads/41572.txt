Consiglio Regionale della Valle d'Aosta - Oggetto del Consiglio n. 675 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 675 del 23 maggio 2019 - Resoconto
OGGETTO N. 675/XV - Interrogazione a risposta immediata:
"Proroga del termine per l'approvazione del bilancio di esercizio
2018 della Casino de la Vallée".
Rini (Presidente) -
Punto n. 22 dell'ordine del giorno.
Per l'illustrazione, la parola al collega Cognetta.
Cognetta (MOUV')
- Questa interrogazione a risposta
immediata è datata gli inizi di maggio. Ne discutiamo adesso quando
i fatti sicuramente sono passati ben oltre questa domanda. La
domanda resta però, perché vede, Presidente, qui si chiede: "
se
ha deciso di concedere anche in questo caso la proroga dei termini
di approvazione del bilancio
". So, perché è notizia di stampa,
che oggi c'era l'assemblea e lei non si è presentato e quindi è
stata rimandata al 7. Mi chiedo: se non vuole approvarlo, tanto
valeva concedere la proroga, oppure semplicemente non vuole
approvarlo e basta? Se ci dà una risposta chiarificatrice... oppure
preferisce fare fallire il Casinò? Almeno così una volta per tutte
decidiamo cosa farne.
Presidente -
Per la risposta, la parola al Presidente
Fosson.
Fosson (GM)
- Lei è un provocatore, diceva qualcuno
alcune volte in passato, ma io rispondo volentieri con gli elementi
che ho dicendo già da subito che non c'è alcuna volontà di bocciare
il bilancio del Casinò, ma vi è quella invece di affrontarlo con
tutti gli elementi possibili. In data 30 aprile, quindi in ritardo
sulla data di presentazione, l'Amministratore unico ci ha convocato
per il 23 maggio, cioè oggi, chiedendoci di rinunciare ai termini,
cioè di rinunciare ai pareri dei revisori e dei sindaci. Noi
abbiamo risposto che non potevamo, chiaramente era per legge
necessità nostra di rispettare i tempi e i termini.
L'Amministratore unico ci ha confermato e ha indetto l'assemblea
del socio in seconda convocazione per il 7 di giugno. Oggi non ci
siamo presentati perché non avevamo gli elementi per considerare e
giudicare i termini di questo bilancio che abbiamo ricevuto
modificato in data 21 alle ore 21:15 della sera con la relazione
della società. Abbiamo ricevuto il parere dei sindaci soltanto
oggi, quindi la proroga è stata concessa nel senso che ci
presenteremo sicuramente in seconda convocazione il 7 di giugno e
avendo tutti gli elementi finalmente per poter esprimere un parere.
Ci rendiamo conto della situazione difficile del Casinò. Abbiamo
lavorato e stiamo lavorando tutti proprio affinché questa
situazione si risolva nel migliore dei modi.
Presidente -
La parola per la replica al collega
Cognetta.
Cognetta (MOUV')
- Stiamo quindi tutti tranquilli, non ha
nessuna intenzione di bocciarlo, poi se lo boccia, sarà stato un
caso... questo è ovvio, certo, perché lei non ha nessuna intenzione
di bocciarlo, magari la sua maggioranza... intendo dire tra gli
altri 17 che compongono la maggioranza invece c'è sicuramente la
voglia di farlo bocciare, altrimenti tutti questi
rumors
non
uscirebbero. Allora vede, Presidente, per uno sforzo di serietà
rispetto a tutto quello che è stato fatto fino ad adesso e rispetto
al piano di concordato che ormai è partito - e quindi, come sa
meglio di me, non è che si può fare tanto altro -, io le consiglio
vivamente, una volta ottenuta la documentazione corretta - che in
realtà già in parte è arrivata -, di procedere all'approvazione e
andare avanti; tra l'altro, è una cosa che ha detto anche
l'Amministratore. Se le questioni ci sono su quel Casinò - e ce ne
sono state tante - sono sicuramente tutte quante ascrivibili a una
gestione dal 2010 ad oggi che è stata assolutamente... come dire?
del tutto fantasiosa. Ripeto: se la vostra intenzione politica, di
parte della maggioranza di farlo chiudere, decidete anche questo
una volta per tutte e cerchiamo di andare avanti!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK