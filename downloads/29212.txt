Consiglio Regionale della Valle d'Aosta - Oggetto del Consiglio n. 239 del 24 ottobre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 239 del 24 ottobre 1967 - Resoconto
OGGETTO N. 239/67 - Servizio distribuzione corrispondenza nel
Comune di Pontey. Richiesta di informazioni.
(Interpellanza)
Bionaz (D.C.)
- Rispondo al Consigliere Pedrini
leggendogli quelle che sono state le considerazioni trasmesse dai
competenti uffici postali della Direzione provinciale: "Il servizio
di recapito a Pontey, già in accessorio al titolare dell'Ufficio
con una prestazione giornaliera di due ore di servizio, in
ottemperanza di cui alla legge 2 marzo 1963 è stato riorganizzato e
portato a sette ore di servizio, di cui tre per il servizio nel
territorio del Comune di Châtillon e 4 per quello di Pontey. In
questo ultimo Comune il servizio è stato esteso a tutte le
località, mentre con la vecchia organizzazione alcune frazioni ne
erano escluse".
La nuova organizzazione porta un inconveniente, e cioè il
recapito pomeridiano, in gran parte del territorio di Pontey.
Sarebbe stato materialmente possibile ovviare solo se si fosse
disposta l'uscita del portalettere dall'Ufficio di Châtillon alle
ore 7 del mattino, e tutto all'apparenza sarebbe sistemato, nel
senso che il portalettere avrebbe potuto raggiungere le varie
località di Pontey nelle ore antimeridiane o nel primo pomeriggio.
Ma alle ore 7 del mattino il portalettere avrebbe potuto recapitare
solo le corrispondenze arrivate con gli ultimi dispacci del giorno
precedente. Il grosso della posta arriva all'Ufficio di Châtillon
col treno ambulante postale delle ore 8,30 circa, cosicché la gran
parte della corrispondenza dovrebbe venire recapitata il giorno
successivo. Si è scelto molto più opportunamente il male minore, e
cioè si è ritardata l'uscita del portalettere in modo che lo stesso
possa distribuire anche tutta la corrispondenza in arrivo al
mattino (circa l'80%).
Non è assolutamente possibile fare pervenire la corrispondenza a
Châtillon prima delle 8,30, perché a Chivasso bisogna fare
coincidere i dispacci in arrivo da Milano, che portano per tutta la
Valle d'Aosta la posta proveniente da tutta Italia oltre Milano
(sud, centro, Veneto, Friuli, ecc.) nessuna preoccupazione devono
avere le autorità locali di Pontey circa la prospettata, da più
fonti, soppressione dell'Ufficio postale di Pontey, perché nessuna
soppressione è prevista.
Questo è quanto io debbo dire al Consigliere interrogante ed è
quanto insomma penso possa soddisfarlo, in quanto la soppressione
non è assolutamente prevista ed il servizio viene fatto oggi con un
maggiore numero di ore, con quegli adattamenti che la situazione
locale esige.
Pedrini
(P.L.I.)
- Io sarei lieto, prima di tutto,
di avere una copia di questa dichiarazione fatta evidentemente dai
responsabili degli uffici postali. Io prendo atto dell'aumento
delle ore, però evidentemente sono confortato in questa mia
interpellanza proprio da quanto hanno risposto le poste stesse, e
io desidererei allora rispondere dicendo che non sono soddisfatto
perché quanto è scritto in quella lettera e siccome abbiamo il
coraggio delle nostre opinioni, questo lo scriveremo ben chiaro sui
giornali locali affinché chi di dovere si senta autorizzato a
denunciarci, a fare tutto quello che ritiene, perché noi qua, in
questa sede sosteniamo - e non solo in questa ma anche fuori di qua
- sosteniamo che il servizio postale di Pontey, visto che è stato
allargato proprio in quella maniera in cui si dice favorevole,
ecc.. non funziona.
E arriviamo al punto che, proprio, anziché un giorno di ritardo,
perché se quello uscisse per esempio alle 8 del mattino, come dice,
perde la posta di quel giorno, ma siamo sicuri che quella del
giorno prima viene recapitata? Non uscendo invece il postino, che
alle 10, alle 11, non so, alle 9,30, quand'è che esce, e quindi
porta la posta nel pomeriggio, cosa succede, che non può fare il
giro di tutto Pontey ed allora la posta non ha un ritardo di 24
ore, ma addirittura di 48 ore. Io sono confortato da questa lettera
che viene veramente, ancora una volta, a dare ragione
all'interpellanza in quanto la posta ha un ritardo, apprendiamo
adesso, ha un ritardo effettivo, non di 24, come noi pensavamo, ma
di 48 ore. Ne pigliamo atto e vedremo il da fare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK