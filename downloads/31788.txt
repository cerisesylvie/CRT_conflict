Consiglio Regionale della Valle d'Aosta - Oggetto del Consiglio n. 704 del 29 luglio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 704 del 29 luglio 2009 - Resoconto
OGGETTO N. 704/XIII - Disegno di legge: "Interventi a favore
degli enti locali per l'adeguamento e la realizzazione di opere
minori di pubblica utilità".
Articolo 1
(Oggetto e finalità)
1. La Regione, al fine di offrire maggiori opportunità
lavorative, di soddisfare le esigenze di adeguamento ed
integrazione di opere di pubblica utilità degli enti locali, di
favorire lo sviluppo socio-economico e il radicamento delle
comunità locali sul territorio, è autorizzata a finanziare,
mediante risorse di finanza locale, interventi di modesta entità
consistenti nella realizzazione di opere di urbanizzazione primaria
e secondaria, nella ristrutturazione o nella manutenzione di opere
di pubblica utilità di competenza degli enti locali.
Articolo 2
(Modalità di esecuzione)
1. Gli interventi di cui all'articolo 1 sono eseguiti
direttamente dalla Regione, in deroga a quanto disposto dalla legge
regionale 20 novembre 1995, n. 48 (Interventi regionali in materia
di finanza locale), mediante l'utilizzo delle competenze tecniche e
professionali nonché delle dotazioni strumentali e logistiche in
capo all'Amministrazione regionale, al fine di garantirne una
gestione coordinata e omogenea e di conseguire un'economia di
spesa.
2. Gli interventi sono realizzati anche con l'utilizzo di
personale assunto, per ciascun specifico cantiere, con contratto
edile la cui durata non sia superiore a nove mesi nel corso
dell'anno.
3. A supporto dell'attività dei cantieri può essere impiegato
personale assunto, per l'occasione, con contratto edile a tempo
determinato.
4. Lo stato giuridico ed il trattamento economico del
personale assunto ai sensi dei commi 2 e 3 sono disciplinati dai
contratti collettivi nazionali di lavoro e integrativi regionali,
relativi alla categoria edile, nonché da appositi contratti
integrativi aziendali approvati dalla Giunta regionale.
5. I criteri e le modalità di selezione del personale di cui
ai commi 2 e 3 sono stabiliti con deliberazione della Giunta
regionale.
Articolo 3
(Programmazione e modalità di presentazione delle
domande)
1. Gli interventi di cui alla presente legge sono ricompresi
all'interno del piano regionale operativo dei lavori
pubblici.
2. La Giunta regionale definisce, con propria deliberazione,
i criteri, le modalità di presentazione delle domande da parte
degli enti locali interessati, le tipologie dei documenti e le
caratteristiche degli elaborati progettuali da allegare alle
medesime.
3. La previsione degli interventi all'interno della relazione
previsionale e programmatica degli enti locali interessati
costituisce presupposto indispensabile per la presentazione delle
domande di cui al comma 2. I medesimi enti devono, inoltre,
provvedere in ordine alla progettazione delle opere, acquisire
tutti i pareri, le autorizzazioni e gli atti di assenso comunque
denominati necessari all'esecuzione delle stesse e assicurare la
disponibilità delle aree.
Articolo 4
(Abrogazioni)
1. Sono abrogate le seguenti leggi regionali:
a) 3 gennaio 1990, n. 5 (Impiego temporaneo e straordinario
di lavoratori disoccupati in cantieri vari della Valle
d'Aosta);
b) 27 marzo 1991, n. 9 (Modificazioni della legge regionale 3
gennaio 1990, n. 5, concernente: Impiego temporaneo e straordinario
di lavoratori disoccupati in cantieri vari della Valle
d'Aosta).
Articolo 5
(Disposizioni finanziarie)
1. L'onere per l'applicazione della presente legge è
determinato in euro 900.000 per l'anno 2009 e in annui euro
4.000.000 a decorrere dal 2010.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2009 e di quello pluriennale per il triennio 2009/2011
nell'obiettivo programmatico 2.1.1.02 (Trasferimenti con vincolo
settoriale di destinazione).
3. Al finanziamento dell'onere di cui al comma 1 si
provvede:
a) per l'anno 2009 mediante l'utilizzo per pari importi degli
stanziamenti iscritti negli stessi bilanci e nello stesso obiettivo
programmatico, al capitolo 51360 (Spese per la costruzione di opere
stradali di interesse comunale a mezzo di cantieri di lavoro e in
economia);
b) a decorrere dall'anno 2010 mediante i trasferimenti
finanziari con vincolo settoriale di destinazione nell'ambito degli
interventi regionali in materia di finanza locale ai sensi
dell'articolo 25 della legge regionale 48/1995.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 6
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- La parole au rapporteur, le Vice-président
André Lanièce.
Lanièce A. (SA-UdC-VdA)
- Il disegno di legge n. 47 che
stiamo per analizzare riguarda un settore importante, quello della
realizzazione di opere minori di pubblica utilità anche mediante
cantieri edili regionali in amministrazione diretta, che ha dato in
questi ultimi vent'anni dei risultati più che positivi, tangibili
nei vari comuni, sia per l'efficienza delle realizzazioni delle
opere, sia per la tempistica utilizzata nel dare risposte concrete
e immediate alla necessità di interventi a livello comunale. Grazie
infatti a questi cantieri si sono avuti tempi di realizzazione
molto più brevi, permettendo così risposte più celeri per le
amministrazioni comunali e conseguentemente per i cittadini che
aspettavano tali opere pubbliche.
L'opportunità di rivedere la regolamentazione di questa materia
deriva dal fatto che in questi ultimi anni sono cambiate alcune
normative, soprattutto tecnico?giuridiche, e sono cambiati anche i
sistemi organizzativi, le metodologie esecutive ed i requisiti
tecnici richiesti per la realizzazione delle opere pubbliche. Di
conseguenza è emersa la necessità di approntare una rivisitazione
dell'intera materia, optando per la predisposizione di una nuova
legge piuttosto che procedere a delle modifiche della normativa
esistente.
Con questo disegno di legge ci proponiamo quindi di raggiungere
quattro macro obiettivi: l'ammodernamento e la realizzazione di
opere minori di pubblica utilità degli enti locali; l'offerta di
maggiori opportunità lavorative, obiettivo importante tenuto conto
dell'attuale situazione di crisi; il radicamento delle comunità
locali sul territorio; il perseguimento della massima efficienza
attraverso una gestione unitaria e coordinata di mezzi e
persone.
Il disegno di legge prevede che la realizzazione di interventi
su opere di pubblica utilità di competenza degli enti locali sia
eseguita direttamente dalla Regione. Non si tratta di attribuire
alla Regione competenze e opportunità che sarebbero così sottratte
all'ente locale, ma di armonizzare risorse e potenzialità in una
prospettiva sinergica e oserei dire con modalità sussidiarie, in
modo da ottimizzare le risorse della Regione e quelle dell'ente
locale, utilizzando personale locale in cerca di occupazione,
garantendo una gestione coordinata ed omogenea e conseguendo
un'economia di spesa. L'Amministrazione regionale, infatti, essendo
in possesso di strutture in uso per la realizzazione di interventi
in amministrazione diretta (vedi magazzini regionali a
Saint-Christophe ed Arnad), di attrezzature edili e di personale
tecnico ed amministrativo deputato alla gestione dei cantieri
edili, può garantire una economia di scala con conseguente
risparmio per le Amministrazioni locali coinvolte, garantendo nel
contempo la qualità delle opere eseguite.
Al finanziamento degli interventi previsti si provvede
attraverso le risorse della finanza locale, mentre per la loro
realizzazione ci si avvale delle strutture dell'Amministrazione
regionale, in base alla programmazione approvata dalla Giunta
regionale.
Con l'approvazione di questo disegno dì legge vengono abrogate
le leggi regionali n. 5 del 1990 e n. 9 del 1991, che attualmente
disciplinavano la materia. Tutto ciò è dovuto, come ho già
precedentemente affermato, alla necessità di adeguarsi al mutato
quadro normativo di riferimento e ai nuovi requisiti
tecnico?organizzativi previsti per la realizzazione dei lavori
pubblici.
Il disegno di legge si compone di 6 articoli. L'articolo 1
individua l'oggetto e le finalità dell'intervento normativo diretto
ad offrire maggiori opportunità lavorative ed a soddisfare le
esigenze di adeguamento ed integrazione di opere minori di pubblica
utilità degli enti locali, grazie a finanziamenti che permettano la
realizzazione di specifici interventi di modesta entità. Si tratta
di interventi riferiti alla realizzazione di opere di
urbanizzazione primaria e secondaria, alla ristrutturazione o alla
manutenzione di opere di pubblica utilità di competenza degli enti
locali.
L'articolo 2 dispone che, in deroga alla legge regionale n. 48
del 1995, l'esecuzione dei lavori sia affidata alla Regione
mediante l'utilizzo delle competenze tecniche e professionali in
capo all'Amministrazione ragionale. Gli interventi sono realizzati
anche con l'utilizzo di personale assunto per ciascun specifico
cantiere. Al personale assunto è applicato il contratto collettivo
nazionale dì lavoro delle imprese edili, con durata non superiore a
nove mesi nel corso dell'anno. L'articolo dispone inoltre che a
supporto dell'attività dei cantieri, per la gestione dei magazzini,
per il rifornimento dei materiali o per lavorazioni specialistiche,
possa essere assunto, oltre a personale regionale, anche del
personale con contratto edile a tempo determinato.
L'articolo 3 disciplina la programmazione degli interventi che
dovranno essere inseriti nel Piano regionale operativo dei lavori
pubblici approvato ogni anno dalla Giunta regionale. Regola inoltre
le procedure burocratico?amministrative alle quali gli enti locali
dovranno fare riferimento. A tal fine spetta alla Giunta regionale
di definire, d'intesa con il Consiglio permanente degli enti
locali, i criteri e le modalità di presentazione delle domande, le
tipologie dei documenti e le caratteristiche degli elaborati
progettuali allegati.
L'articolo 4 reca le disposizioni finanziarie.
L'articolo 5 contiene le abrogazioni.
L'articolo 6 reca, infine, la dichiarazione d'urgenza.
Président
- Est-ce que quelqu'un souhaite intervenir en
discussion générale? Pas d'interventions? Je ferme la discussion
générale.
La parole à l'Assesseur aux ouvrages publics, à la protection
des sols et au logement public, Marco Viérin.
Viérin M. (SA-UdC-VdA)
- Grazie, Presidente. Solo per,
intanto, ringraziare il relatore per la sua relazione precisa e
puntuale, e quindi permettere anche un'economia dei lavori, proprio
perché ripeterei nient'altro che quanto detto dallo stesso
relatore. D'altra parte anche per ringraziare le commissioni
consiliari, che hanno capito l'importanza e l'urgenza di questo
provvedimento legislativo, insieme al Consiglio permanente degli
enti locali, che ci hanno prodotto il loro parere ieri, quindi è un
argomento che interessa anche loro, che giustamente si sono
prodigati e di cui hanno capito l'importanza. E nondimeno
ringraziare anche l'ufficio legale della Presidenza della Giunta,
perché è stato puntuale nella preparazione, insieme ai servizi dei
lavori pubblici, del testo che vi è stato sottoposto in commissione
e oggi in aula. Quindi chiudo ricordando che la commissione ha
approvato un emendamento proposto dal CPEL che è allegato al
disegno di legge, e io ho depositato un emendamento invece, che è
stato richiesto nell'incontro con le commissioni consiliari
all'articolo 1, comma 1, cioè inserire l'importo netto per i lavori
inferiori alla cifra indicata all'articolo 19 con una lettera b)
della legge regionale 48/19995, interventi regionali in materia di
finanza locale, cioè quella del FOSPI. Questo è per dare maggior
chiarezza sul significato di modesta entità. Dopodiché se su questo
emendamento si richiedono ulteriori informazioni, sarò disponibile
ad intervenire in quel momento.
Président
- On passe à l'examen article par article.
A l'article 1 il y a l'amendement de l'Assesseur Viérin Marco,
qui récite:
Emendamento
Al comma 1 dell'articolo 1 dopo le parole: "interventi di
modesta entità" sono inserite le parole: ", di importo netto per
lavori inferiore alla cifra indicata all'articolo 19, comma 1,
lettera b), della legge regionale 20 novembre 1995, n. 48
(Interventi regionali in materia di finanza locale),".
Je soumets au vote l'article 1 dans le texte ainsi amendé:
Articolo 1
(Oggetto e finalità)
1. La Regione, al fine di offrire maggiori opportunità
lavorative, di soddisfare le esigenze di adeguamento ed
integrazione di opere di pubblica utilità degli enti locali, di
favorire lo sviluppo socio-economico e il radicamento delle
comunità locali sul territorio, è autorizzata a finanziare,
mediante risorse di finanza locale, interventi di modesta entità,
di importo netto per lavori inferiore alla cifra indicata
all'articolo 19, comma 1, lettera b), della legge regionale 20
novembre 1995, n. 48 (Interventi regionali in materia di finanza
locale), consistenti nella realizzazione di opere di urbanizzazione
primaria e secondaria, nella ristrutturazione o nella manutenzione
di opere di pubblica utilità di competenza degli enti
locali.
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 2:
Conseillers présents et votants: 32
Pour: 32
Le Conseil approuve à l'unanimité.
Président
- A l'article 3 il y a l'amendement de
III
ème
Commission, qui récite:
Emendamento
Al comma 2 dell'articolo 3 dopo le parole: "Giunta regionale"
sono inserite le parole: ", d'intesa con il Consiglio permanente
degli enti locali,".
Je soumets au vote l'article 3 dans le texte ainsi amendé:
Articolo 3
(Programmazione e modalità di presentazione delle
domande)
1. Gli interventi di cui alla presente legge sono ricompresi
all'interno del piano regionale operativo dei lavori
pubblici.
2. La Giunta regionale, d'intesa con il Consiglio permanente
degli enti locali, definisce, con propria deliberazione, i criteri,
le modalità di presentazione delle domande da parte degli enti
locali interessati, le tipologie dei documenti e le caratteristiche
degli elaborati progettuali da allegare alle medesime.
3. La previsione degli interventi all'interno della relazione
previsionale e programmatica degli enti locali interessati
costituisce presupposto indispensabile per la presentazione delle
domande di cui al comma 2. I medesimi enti devono, inoltre,
provvedere in ordine alla progettazione delle opere, acquisire
tutti i pareri, le autorizzazioni e gli atti di assenso comunque
denominati necessari all'esecuzione delle stesse e assicurare la
disponibilità delle aree.
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 4:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 5:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 6:
Conseillers présents et votants: 32
Pour: 32
Le Conseil approuve à l'unanimité.
Président
- La parole au Conseiller Donzel.
Donzel (PD)
- Noi votiamo a favore di questo
provvedimento. Diciamo che è un provvedimento che si inserisce,
come bene ha riportato il relatore, nella serie di quei
provvedimenti che erano attesi per rispondere alle esigenze sia di
interventi che sono utili, ma anche alla realtà che stiamo vivendo.
Era molto atteso, si poteva fare prima, ben venga e quindi lo
votiamo con convinzione.
Président
- Je soumets au vote la loi dans son
ensemble:
Conseillers présents et votants: 34
Pour: 34
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK