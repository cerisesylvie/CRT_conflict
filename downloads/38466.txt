Consiglio Regionale della Valle d'Aosta - Oggetto del Consiglio n. 1994 del 6 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1994 del 6 aprile 2016 - Resoconto
OGGETTO N. 1994/XIV - Interpellanza: "Adozione di iniziative
per la realizzazione di nuove politiche tariffarie nel settore
energetico".
Rosset (Presidente) -
Punto n. 46 all'ordine del giorno.
Per l'illustrazione chiede la parola il consigliere Laurent
Viérin.
Viérin L. (UVP) -
Torniamo su un argomento di cui abbiamo
parlato in diverse occasioni in questo Consiglio e che è un tema
molto sentito
in primis
da noi amministratori, ma anche
dalla comunità: la possibilità di sconto sulle bollette.
Cercherò di riassumere quello che ci siamo detti in altre
occasioni, avendo potuto percepire nelle precedenti iniziative
un'unanimità di intenti sull'idea di avere nel tempo vinto delle
battaglie storiche: quella della possibilità di essere proprietari
della produzione di energia in Valle d'Aosta e quella della
distribuzione dell'energia elettrica stessa. In questi ultimi anni,
al di là poi della modalità, c'è stata la creazione del gruppo Cva,
società partecipata regionale, che gestisce e si occupa di
produzione e distribuzione dell'energia elettrica con tutti i
crismi e le rivendicazioni che questa rappresenta. Quindi nella
mission
che questa operazione ha rappresentato nei suoi due
volet,
c'era sicuramente la logica di essere proprietari di
un bene fondamentale. Già Emile Chanoux aveva citato questo bene
come primario con una frase,
la Vallée d'Aoste est fille de ses
eaux
, capendone l'importanza per una comunità come la Valle
d'Aosta, che può essere povera a livello di beni primari, cioè di
un'agricoltura di montagna difficoltosa, di un'industria di
difficile appetibilità intesa come attrattività per il mercato, con
un turismo che non sempre nelle epoche storiche è esistito, con
l'emigrazione che abbiamo subito agli inizi del Novecento e non
solo, nel corso della nostra storia, con un'industria turistica che
oggi può rappresentare invece un volano interessante, ma abbinato a
risorse che possano tra l'altro essere stimolanti anche per ciò che
è la connotazione di una Valle d'Aosta
green
.
Nella mission del gruppo Cva, oggi rappresentata da questo
colosso che noi tutti conosciamo, c'era anche quella di poter
verificare la possibilità di far percepire alla comunità che essere
proprietari di queste risorse significa anche rivendicare
l'opportunità di avere degli sconti, magari anche con delle
codificazioni diverse: maggiori agevolazioni per chi produce e
altre differenti per l'utenza domestica, sempre compatibili con il
mercato della concorrenza. Ma una cosa che oggi ancora noi vediamo
a stento applicata, è quella di avere effettivamente degli sconti
di energia possibili, perché nella guerra del mercato si è spesso
tutti tempestati da vecchi e nuovi gestori, o comunque da gestori
nazionali che propongono tariffe migliorative, mentre quasi mai
questo avviene nelle politiche tariffarie della Cva.
Noi crediamo che sia giunto il momento, soprattutto in un
momento di difficoltà e soprattutto con le nuove sfide che la Cva
dovrà affrontare, di mettere in pratica una fattibilità di sconti
alle famiglie, ai settori produttivi, alle partite Iva piuttosto
che all'artigianato e a tutto ciò che oggi rappresenta l'ossatura
economica della nostra Valle d'Aosta, per vedere se effettivamente
ci sono delle possibilità intelligenti e per studiare delle formule
che vadano incontro alla comunità. La gente ci dice: sì
l'autonomia, sì la Cva, ma alla fine di tutte queste operazioni, di
questa crescita dell'autonomia nel tempo attraverso non solo
competenze, ma anche operazioni come questa, che cosa oggi è
rimasto dei "vantaggi"? Non è per avvantaggiarsi rispetto a qualcun
altro, ma per vivere direttamente un'agevolazione per un bene che è
dei valdostani e che dovrebbe
in primis
rivolgersi a loro,
nelle tariffe migliorative che loro desiderano.
Presidente
- Per la risposta, la parola all'assessore
Donzel.
Donzel (PD-SIN.VDA) -
Il collega con correttezza e
puntualità ha sollevato un tema di grandissima attualità e
importanza, e mi fa piacere che anche lei abbia sottolineato che
c'è molta confusione. Io approfitto di questa occasione, per dire a
tutti i cittadini valdostani di stare molto attenti a quei
venditori ambulanti di energia, che vanno a bussare a casa delle
persone offrendo contratti favolosi, a quelli che telefonano a casa
offrendo una bolletta assolutamente vantaggiosa, per poi scoprire
pochi mesi dopo che c'era il trucco. Questo avviene, perché stiamo
passando dal servizio di maggiore tutela a quello del mercato
libero che diventerà obbligatorio nel 2018, quindi tutte le grandi
compagnie si stanno già muovendo.
Partirò con alcuni dati, per arrivare poi al ragionamento
puntuale rispetto alla richiesta dell'interpellanza. Il
distributore dell'energia elettrica che opera sul territorio della
regione autonoma Valle d'Aosta, la Deval, nel 2014 è arrivato a
distribuire circa 852 gigawatt/ora a 133 mila punti di fornitura
sottesi alla propria linea di distribuzione. Tutti questi non sono
dati interni, ma atti pubblici trasparenti che si trovano sul sito
dell'autorità di gestione. Si evidenzia che questo quantitativo di
energia distribuito negli ultimi anni ha subito un
trend
in
leggera diminuzione, imputabile non solo alla crisi economica che
ha fermato alcune importanti attività produttive o le ha
rallentate, ma anche a un aumento dell'installazione di sistemi di
generazione fotovoltaica e, io credo, a una crescente e spero
sempre più diffusa cultura del risparmio energetico, su cui stiamo
lavorando.
Al 31 dicembre 2015 la società Cva Trading, che dal 2013 ha
incorporato Vallenergie, ha fornito energia elettrica a circa
92.600 punti di fornitura, appartenenti al mercato di servizio
cosiddetto a maggiore tutela, e 25.500 punti appartenenti al
mercato libero. Questo ci dice che la Cva già si sta muovendo per
tempo, prima del 2018, verso il cosiddetto mercato libero. Dal dato
del 2014 dell'autorità si ricava che circa l'89 percento sul totale
dei punti di fornitura situati sul territorio regionale, sono
riforniti da Cva Trading. Quindi ci sono tanti
competitor
,
però in questo momento bisogna riconoscere che sul mercato
l'azienda si sta muovendo molto bene, perché l'89 percento dei
valdostani è collegato a Cva Trading. Relativamente ai punti di
fornitura appartenenti al mercato libero, circa 4000 appartengono
al segmento
business
e 21.500 al segmento
retail
(usi
domestici, partite Iva, servizi condominiali). Quindi verso il
mercato libero si sta muovendo già anche una realtà significativa
di cittadini.
Con riferimento al cosiddetto costo in bolletta dell'energia,
bisogna evidenziare che gli oneri amministrati e regolati
dall'autorità, quindi incomprimibili, arrivano a seconda dei
consumi quasi al 70 percento, da un minimo del 55 percento fino un
massimo del 70 percento, quindi la quota residua su cui agire è un
30 percento della bolletta. Pertanto solo una parte del costo
residuo è oggetto di riflessione circa la riduzione di prezzo e
questa parte ha avuto una costante riduzione negli ultimi tre anni.
Quindi il
trend
di costo di quella parte, cosiddetta 30
percento riscuotibile, è in costante diminuzione.
Per quanto riguarda l'attività di Cva Trading sul servizio di
maggiore tutela, si segnala che le tariffe sono state direttamente
fissate dall'autorità anche su quella parte del 30/45 percento, che
però ha seguito questa linea di diminuzione del costo dell'energia
che ci sta portando (1 gennaio 2016) ad avere una riduzione del 5
percento sul segmento di maggiore tutela. Questo è dovuto al fatto
che c'è un complessivo calo dei costi, legato alla diminuzione dei
prezzi del metano e del petrolio, che ha avuto delle ripercussioni
importanti anche sul costo dell'energia elettrica. Sul costo del
gas abbiamo una riduzione del 10 percento in bolletta e questa è
anche l'occasione per comunicarlo ai cittadini.
Per le attività svolte nel mercato libero, Cva Trading fin dalla
sua costituzione ha sempre avuto e continua ad avere una
particolare attenzione al territorio valdostano, offrendo
condizioni particolarmente competitive. Certo, siamo sul mercato e
si presentano altri soggetti che cercano di fare offerte. Per
quanto mi riguarda, posso segnalarle una attenzione da parte
dell'Assessorato e che su alcune grosse realtà siamo intervenuti
sollecitando Cva e avendo un riscontro molto positivo, perché si
sono trovate le condizioni perché l'azienda mantenesse il suo
contratto in essere. Andrebbe anche ricordato che Cva Trading è
risultata aggiudicataria delle gare pubbliche indette da Inva negli
ultimi due anni per la fornitura di energia alla pubblica
amministrazione. Questo è un vantaggio che ovviamente si scarica su
tutti i cittadini valdostani e che dimostra che Cva è competitiva
sul mercato. Inoltre, a riprova della soddisfazione della
clientela, si fa presente che l'indice di rotazione del cambio di
fornitura, nonostante Cva abbia quasi il 90 percento delle quote, è
complessivamente al di sotto del 5 percento. Quindi Cva è
assolutamente competitiva rispetto agli altri attori del mercato.
Certo, succede anche a me di ricevere la telefonata del singolo che
mi dice che gli è stata offerta una situazione molto più
vantaggiosa. Bisogna stare attenti, perché spesso a due o tre mesi
di distanza si scopre l'inghippo di questa offerta vantaggiosa e
spesso la persona ritorna poi a fare il contratto con Cva.
Tenuto conto dell'abolizione del servizio di maggiore tutela
prevista nell'anno 2018, a seguito delle norme nazionali e del
nuovo scenario di mercato, Cva Trading ha predisposto un'offerta
commerciale in linea con le migliori offerte presenti sul mercato
di riferimento, con cui la società ritiene di poter offrire ai
clienti valdostani una buona opportunità per passare al mercato
libero.
Questa è la situazione a oggi, poi io naturalmente colgo il suo
messaggio e dico che - ma qui è forte quello che può essere un
atteggiamento serio e responsabile di tutto il Consiglio regionale
- in linea con i programmi di sviluppo, si può con Cva ragionare su
uno sforzo ancora maggiore. Ma lei comprenderà che questo determina
delle ricadute sui conti generali di Cva e su quello che non
dobbiamo perdere e non deve essere toccato, che è la pianificazione
degli investimenti. In un'ottica di ragionamento complessivo,
naturalmente deve esserci lo sforzo di fare il possibile per
rendere ancora più competitivo il nostro territorio, ma non
dobbiamo poi, a seconda delle giornate o delle puntate del
Consiglio regionale, non tenere conto dello sviluppo complessivo di
una società, che è sul mercato e che deve tenere conto delle
delicatissime regole di quest'ultimo. Nello specifico, quella di
Cva è un'attività produttiva con un'attenzione particolare agli
investimenti di lungo periodo e di grande respiro, perché le
condizioni ambientali e climatiche stanno fortemente intaccando le
nostre grandi riserve di acqua che sono i ghiacciai, quindi ci
vuole una grossa cautela nel fare questi percorsi e bisogna
guardare al lungo periodo, agli investimenti che ci garantiscano di
non trovarci fra qualche anno con una società che poi, magari per
eccesso di benevolenza in qualche momento, possa incontrare delle
difficoltà. Quindi raccolgo con attenzione le vostre segnalazioni
come gruppo del Uvp e dico che si deve riflettere in un'ottica che
tenga conto di tutte le esigenze del gruppo.
Presidente -
Chiederei all'Assemblea un po' di silenzio,
perché effettivamente c'è difficoltà a seguire. Chi ha da discutere
su determinati problemi, esca e lasci seguire i lavori a chi li
vuole farlo! La parola al consigliere Laurent Viérin.
Viérin L. (UVP) -
Grazie all'Assessore per la risposta
anche tecnica e per tutta la serie di dati. Alcune considerazioni
politiche. Intanto concordo con lei che ci sono dei venditori
ambulanti di energia, ma farei attenzione perché nell'80 percento
dei casi si tratta di Enel e io non me la sentirei di definirlo un
venditore ambulante di energia. Le telefonate preponderanti sono da
parte dell'Enel, che chiaramente è un
competitor
del gruppo
Cva, il quale propone tariffe migliorative. Lo dico perché Enel è
un nome che fa presa sull'utente.
Concordo sul fatto che ci sia oggi una grande affezione dei
valdostani a Cva, ma facciamo attenzione: tanti valdostani sono con
Cva, perché noi abbiamo uno spirito valdostano e prima di passare a
un'altra utenza, con tutte le battaglie storiche che abbiamo fatto,
ci pensiamo un attimo.
Noi sicuramente non entriamo nel merito delle politiche
strategiche di un'azienda come Cva, ma facciamo un discorso
politico e lo facciamo quando leggiamo le bollette. Sulle bollette
il 75 percento del costo è di trasporto! La gente chiede questo:
non potete fare niente? Ma al di là di questo, attenzione a dire
che noi vogliamo una Valle d'Aosta
green
, perché per chi
oggi ha fatto investimenti sull'energia pulita (pompe di calore,
fotovoltaico), abbiamo creato un'indipendenza da altre fonti, cioè
gasolio e carburanti, ma con dei costi elevatissimi, perché per
tutto un certo periodo altri utenti hanno applicato una certa
tariffa per chi aveva queste possibilità, mentre Cva non l'ha fatto
subito, lo sta facendo adesso e ci stiamo lavorando, come lei ha
confermato.
Se l'89 percento dei valdostani oggi rimane a Cva, è anche
perché abbiamo costruito negli anni una credibilità rispetto a
questo. Ma noi crediamo anche che, visto che la produzione di Cva
spesso è superiore a quella che è l'esigenza del territorio, una
politica tariffaria migliore potrebbe addirittura attrarre ancora
più utenti valdostani e non solo. Noi non entriamo nel merito delle
politiche tariffarie, ma probabilmente -non lo sappiamo - a utenti
che non sono già loro clienti non arrivano le telefonate da Cva.
Però noi crediamo che con una tariffa ancora più vantaggiosa si
darebbe un beneficio ai valdostani, ma anche la possibilità di
acquisire fette di mercato ancora più importanti.
Crediamo che la cultura del risparmio energetico, di cui lei
parla, si faccia capire alla gente soprattutto se ci sono dei
risparmi, altrimenti la gente ritorna sul gasolio. Se vuole, le
porterò esempi di chi ha un tornio e vive di energia elettrica, di
quanto paga rispetto ad altri che hanno fatto altre scelte, tanto
che a un certo punto pensa di prendersi un gruppo elettrogeno per
risparmiare! Questo non va bene.
Io prendo atto con soddisfazione, perché ci interessa la
prospettiva e risolvere i problemi da oggi in avanti. La questione
più importante dell'ultima parte del suo intervento, secondo me, è
di costituire un raccordo. Lei dice che siamo stati sollecitati da
grosse realtà, siamo intervenuti su Cva e i risultati sono
arrivati, ma ci sono anche tutte le piccole realtà che magari non
vengono a trovarla e non vanno a trovare nessuno: a costoro cosa
gli diciamo? Magari non li conosciamo neanche, perché la gente paga
e sta zitta, mentre tanti si lamentano.
Quello che noi cerchiamo di far capire è che sarebbe importante
riuscire a creare una codificazione del mondo che voi
rappresentate, cioè quello delle imprese, dei piccoli distributori,
dei commercianti, dei consumatori. Sarebbe importante riunire un
tavolo per riuscire a fare una verifica, compatibilmente con quello
che si può fare, perché è inutile dire che facciamo una cosa se poi
non si può farla. Però noi crediamo che agevolando ulteriormente le
politiche tariffarie, daremmo un beneficio ai valdostani e faremmo
sicuramente anche il bene dell'azienda, perché avrà ancora più
utenti. È questo che stanno facendo gli altri e come lo fanno gli
altri, lo potremmo ben fare anche noi, in quanto Cva. La politica
aggressiva di prendere fette di mercato, come la fanno gli altri?
Ti chiamano e ti propongono una simulazione sull'ultima bolletta
per dimostrarti il risparmio.
Al di là del trucco, che c'è o che non c'è, noi vorremmo che
effettivamente oggi i valdostani possano percepire che il
commerciante, il grande industriale, il piccolo artigiano, l'utente
domestico può pagare meno queste bollette, soprattutto se ha fatto
scelte di vita sul risparmio energetico, perché così si incide su
una comunità e così si va nella direzione di educare al
green
e a ciò che è una capacità di cambiare. Ma se la gente
paga di più, difficilmente la faremo cambiare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK