Consiglio Regionale della Valle d'Aosta - Oggetto del Consiglio n. 2220 del 23 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 2220 del 23 ottobre 1996 - Resoconto
SEDUTA POMERIDIANA DEL 24 OTTOBRE 1996
OGGETTO N. 2220/X Concessione, ai sensi della legge regionale
31/1992, di un contributo di lire 8.000.000 al sig. Massimo
Raffaelli nelle spese sostenute per l'organizzazione della 5°
Edizione del "Torneo Bel Air" di calcio A 5, svoltosi a Gressan dal
29 giugno al 12 luglio 1996. Approvazione ed impegno di spesa.
Deliberazione Il Consiglio
Premesso che:
Il sig. Raffaelli Massimo, ha presentato all'Assessorato
regionale del turismo, sport e beni culturali, una richiesta
tendente ad ottenere, ai sensi della legge regionale 24 giugno
1992, n. 31, un contributo nelle spese sostenute per
l'organizzazione della V° edizione del "Torneo Bel Air" di calcio a
5, svoltosi presso il Centro sportivo di Gressan dal 20 giugno al
12 luglio 1996;
Al torneo hanno preso parte 20 squadre che hanno disputato un
totale di 56 partite; la finale è stata seguita da circa mille
persone;
Alla richiesta sopra specificata è stato allegato il consuntivo
delle spese sostenute e correttamente giustificate che ammonta a
complessive Lire 27.720.000, così dettagliate:
Uscite
- tipografia Lire 2.750.000
- affitto tribune Lire 3.000.000
- affitto campo gara Lire 2.600.000
- compensi agli arbitri Lire 5.450.000
- fotografie Lire 320.000
- rinfresco ai partecipanti Lire 8.600.000
- premi Lire 5.000.000
============
TOTALE Lire 27.720.000
Entrate
- iscrizioni al torneo e sponsorizzazioni Lire 11.200.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta del sig. Raffaelli
Massimo mediante la concessione di un contributo di Lire 8.000.000,
pari al 29 percento circa delle spese sostenute e correttamente
giustificate per l'organizzazione dell'iniziativa in questione;
Si fa altresì presente che il sostenimento delle spese non
coperte dalle entrate e dal contributo regionale sarà assunto a
carico dell'organizzatore della manifestazione;
Vista la legge regionale n. 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di Lire 8.000.000
(ottomilioni) a favore del sig. Raffaelli Massimo, residente nel
Comune di Roisan, Fraz. Massinod, 18, C.F. RFF MSM 66H19 C388C -
P.I. n. 00625950078, pari al 29 percento circa delle spese
effettivamente sostenute e regolarmente giustificate per
l'organizzazione della V° edizione del "Torneo Bel Air" di calcio a
5, svoltosi a Gressan dal 20 giugno al 12 luglio 1996;
2) di approvare e di impegnare la spesa di Lire 8.000.000
(ottomilioni), con imputazione al cap. 64320 del bilancio
preventivo della Regione per l'anno 1996 ("Contributi e sussidi ad
istituzione e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK