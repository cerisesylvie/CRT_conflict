Consiglio Regionale della Valle d'Aosta - Oggetto del Consiglio n. 856 del 5 novembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Piano socio-sanitario regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 856 del 5 novembre 2014 - Resoconto
OGGETTO N. 856/XIV - Approvazione di risoluzione:
"Illustrazione del piano di riorganizzazione dell'Azienda
USL".
Presidente -
Qualcuno vuole illustrare? Ha chiesto la
parola il Consigliere Fabbri, ne ha la facoltà.
Fabbri (UVP) -
Grazie signor Presidente.
Perché abbiamo presentato questa risoluzione? Vogliamo di nuovo
portare in Consiglio la necessità che l'atto aziendale nella
riorganizzazione della nostra ASL venga di nuovo proposta e
riportata all'attenzione del Consiglio. É vero che tale intenzione
è stata espressa sia dall'Assessore sia dal Presidente della
commissione competente, però a distanza di più di 20 giorni, questo
non è ancora avvenuto. Perché l'urgenza, quindi, di riproporre
questo invito? Semplicemente perché ormai siamo a ridosso del
bilancio e non avendo avuto ancora questi tipi di informazione, non
abbiamo la possibilità di analizzare quello che è un atto
fondamentale, non solo dell'organizzazione della ASL, anche del
nostro bilancio. E da qui, quindi, la necessità e l'urgenza di un
incontro nel brevissimo e pur essendo questa una locuzione un po'
generica, questo brevissimo speriamo che in realtà proprio lo sia
realmente e nel giro di pochissimi giorni potremo audire questo
atto in commissione.
Dalle prime stime anche questo bilancio vedrà delle diminuzioni
nel finanziamento delle spese sanitarie, sapendo che la sanità
occupa un quarto del bilancio regionale. L'anno scorso erano circa
260 milioni, di qui discende l'importanza di avere una, come
possiamo dire...una chiarezza su come queste ingenti risorse
verranno impiegate. Il fatto che si impieghino 260 milioni, quindi
un quarto del bilancio regionale, è un aspetto positivo della
nostra Regione, perché questo vuol dire che ci occupiamo dei nostri
cittadini, della loro sanità, della loro salute, quindi vuol dire
che è elevato lo sviluppo del
welfare
, dell'attenzione
sociale per la comunità. Ci pare, però, urgente che l'atto
aziendale comporti la riorganizzazione interna e che preveda anche
dei ridimensionamenti economici, soprattutto su come avverranno
questi ridimensionamenti. L'esigenza di questo confronto in
commissione deriva da una considerazione di ordine generale, non
abbiamo certo la pretese di andare a fare un'indagine occhiuta su
tutto quello che verrà attuato. Premesso, però, come dicevo prima,
che la nostra sanità è sicuramente ai primi posti della sanità
nazionale, ne abbiamo avuto la conferma negli ultimi tempi ed è ai
primi posti per quanto riguarda efficienza e qualità, ci si chiede
come, considerata la restrizione dei bilanci, che presumibilmente
non si concluderà a breve, anzi, continuerà nei prossimi anni, ci
si chiede come riusciremo a mantenere tale livello.
Qual è, dunque, la sostenibilità economica del sistema, come
verranno riorganizzati i vari dipartimenti, sempre nell'ottica di
mantenere i servizi efficienti, i servizi che sono indispensabili.
Ci si chiede se vi sono eccellenze di nicchia a cui possiamo
rinunciare perché esse hanno dei costi notevoli da quello che so
io, avrebbero dovuto sì essere al servizio della nostra
popolazione, ma generare anche un indotto e di conseguenza un
ricavo da parte della nostra azienda. Vorremmo verificare se ciò
avviene e se quindi queste eccellenze possano essere mantenute nel
nostro sistema. In discussione potremo vedere dove si può ridurre
la spesa, senza inficiare il sistema, rinunciando a queste
eccellenze e agli eccellenti che le governano e appurando la loro
indispensabilità. Nessuna volontà inquisitoria, quindi, ma solo la
volontà di capire quale sarà il futuro della sanità e della parte
più importante del nostro
welfare
. Salvaguardare questo
settore vuol dire salvaguardare il livello di qualità della vita
sociale e in quest'ottica i tecnici saranno confortati nella
condivisine dei loro scopi da attuare e mantenere. Grazie.
Presidente -
Grazie. Siamo in discussione generale.
Qualcuno chiede la parola? Chiede la parola l'Assessore Fosson, ne
ha la facoltà.
Fosson (UV) -
Sì, grazie Consigliere Fabbri.
Come ho già detto, rispondendo l'altra volta a un'interpellanza
della Consigliera Fontana, è nostra intenzione confrontarci in
Commissione sul piano aziendale. Tra l'altro per un emendamento
alla finanziaria, l'opposizione aveva a suo tempo accettato quel
passaggio e l'avevamo votato tutti. É la prima volta che un atto
aziendale, come ha detto correttamente lei, di competenza
dell'azienda, sarà portato in audizione in V commissione. E
rispettiamo questo. Se non l'abbiamo fatto finora è solo perché
c'era da parte dell'azienda un gran desiderio di coinvolgere tutti
gli operatori. Il piano è stato presentato un mese fa, poi è stato
dato a tutti i sindacati e agli operatori del settore con la
possibilità di fare dei rilievi su questo. Adesso i rilievi sono
stati visti, vengono rivisti di nuovo, perché il nostro desiderio è
che questo grande cambiamento, come ha detto lei, che coinvolge
anche economicamente la sostenibilità e l'organizzazione venga il
più possibile condiviso e accettato da tutti. Sono d'accordo su
tutto con lei, comunque, la mia proposta ai colleghi e al Consiglio
è di portarlo al più presto in V Commissione. Penso che già la
settimana prossima, se il Presidente troverà uno spazio, questo
confronto possa avvenire in modo ampio in tale sede. Mi metterei
proprio a disposizione una mattina, con diapositive eccetera.
Proprio per illustrare quello che ha detto lei, come fare a
mantenere le eccellenze, come regolarle, come eliminare gli sprechi
e mantenere la funzionalità che abbiamo adesso. Grazie.
Presidente -
Grazie Assessore. Chiede la parola il
Consigliere Restano, ne ha la facoltà.
Restano (UV) -
Grazie Presidente.
Effettivamente era già stato deciso lo scorso anno e per la
prima volta, quest'anno, si sarebbe affrontato l'argomento in
commissione. Come ha detto l'Assessore l'azienda USL ha la ferma
volontà di approfondire la questione con le parti sociali, mi
risulta che l'abbia già fatto e lo stia facendo per una seconda
volta, la disponibilità del Presidente della commissione, come
potete ben sapere, è completa, piena, quindi non appena l'atto
perverrà da parte dell'azienda convocherò la commissione. Il 12
della prossima settimana è già prevista una commissione, son
previste due audizioni e se giungerà l'atto, con estrema urgenza
aggiungerò anche questo argomento. Grazie.
Presidente -
Grazie collega Restano. Ci sono altre
richieste di intervento? Chiede la parola la collega Morelli, ne ha
la facoltà.
Morelli (ALPE) -
Grazie Presidente.
Naturalmente accogliamo con favore la disponibilità sia da parte
dell'Assessore che del Presidente della Commissione: a integrazione
noi chiederemmo anche che alla presentazione dell'atto aziendale ci
sia una valutazione dei risparmi a cui dovrà tendere
obbligatoriamente quest'atto aziendale, in modo da avere il quadro
più completo possibile. Grazie.
Presidente -
Altre richieste di intervento? Colleghi? Non
ci sono altre richieste? Possiamo, prendendo atto della
disponibilità dell'Assessore. Mettiamo in votazione? Votazione
aperta. Hanno tutti votato? Donzel, Guichardaz. Possiamo chiudere?
Votazione chiusa.
Esito della votazione:
Presenti: 33
Votanti: 33
Favorevoli: 33
La risoluzione viene accolta.
Con questo credo che possiamo chiudere i lavori e augurarvi una
buona serata.
---
L'adunanza termina alle ore 18,16.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK