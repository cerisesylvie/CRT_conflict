Consiglio Regionale della Valle d'Aosta - Oggetto del Consiglio n. 518 del 7 aprile 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 518 del 7 aprile 2004 - Resoconto
OGGETTO N. 518/XII - Controllo dei livelli di traffico pesante
attraverso il Tunnel del Monte Bianco nel mese di marzo 2004.
(Interrogazione)
Interrogazione
Richiamate le proprie precedenti interrogazioni aventi per
oggetto i controlli sui TIR che transitano attraverso il Tunnel del
Monte Bianco;
Richiamate le numerose Risoluzioni approvate dal Consiglio
regionale al fine del contenimento del traffico pesante attraverso
il Tunnel del Monte Bianco e l'intera Valle d'Aosta, ed in
particolare la Risoluzione n. 2507/XI del 7 marzo 2002, approvata
all'unanimità, con cui è stato ribadito "quale condizione
fondamentale per la riapertura del traforo del Monte Bianco al
traffico commerciale, una significativa riduzione, almeno il 50
percento del numero dei mezzi pesanti rispetto alla situazione
antecedente il 24 marzo 1999", e la Risoluzione n. 2982/XI del 22
gennaio 2003, approvata all'unanimità, che riafferma la necessità
di adottare "modalità di transito che garantiscano la riduzione del
50 percento del transito dei mezzi pesanti rispetto al
1998";
Evidenziato che le citate Risoluzioni del Consiglio regionale
impongono la necessità di non oltrepassare la media giornaliera di
1.060 transiti di camion al Traforo del Monte Bianco;
Ritenuto necessario avere un quadro complessivo ed aggiornato
dei transiti di Tir nel corso del mese di marzo 2004 nonché dei
controlli realizzati;
il sottoscritto Consigliere regionale
Interroga
la Giunta regionale per conoscere:
1. i seguenti dati relativi al mese di marzo 2004:
- numero complessivo dei mezzi pesanti transitati al Tunnel
del Monte Bianco e media giornaliera del mese;
- numero di Tir transitati nell'area di regolazione di Quart;
numero di quelli che sono stati sottoposti alla pesatura nella pesa
omologata e, contestualmente, al controllo dei documenti; numero di
quelli che sono stati sanzionati; numero di quelli che sono stati
sottoposti al controllo delle emissioni con l'opacimetro; numero
dei Tir che si sono presentati all'ingresso del versante italiano
del Tunnel senza essere transitati nell'area di Quart;
- numero di Tir per i quali sono state accertate infrazioni
all'interno del Tunnel;
2. a che punto è la realizzazione del "progetto Arpa" sul
controllo delle emissioni dei camion ed in particolare quali sono i
due giorni settimanali e le fasce orarie in cui, nel corso del mese
di aprile, si realizzeranno presso l'area di regolazione di Quart i
controlli sulle emissioni dei camion;
3. il giudizio complessivo del Governo regionale sui livelli
di traffico pesante nel mese di marzo e sull'entità dei
controlli.
F.to: Riccarand
Presidente - La parola al Presidente della Regione, Perrin.
Perrin (UV) - Nous avons une mise à jour qui est réelle de
Conseil en Conseil sur les données des passages sous le Tunnel du
Mont-Blanc; les dernières données: 32.461 poids lourds, 15.559 dans
le sens Italie-France, ont emprunté le Tunnel du Mont-Blanc au mois
de mars, soit 1.047 par jour en moyenne.
Quant au nombre de poids lourds qui ont été contrôlés à l'aire
de régulation de Quart par la police de la route: au mois de mars
2004, ils ont été 592, avec 119 infractions détectées et 40 poids
lourds bloqués. J'ajoute encore, à titre de complément
d'information, que les poids lourds qui se sont présentés au tunnel
sans être passés par l'aire de Quart ont été 654 au mois de mars,
dont 546 ont effectué leur chargement entre Aoste et le tunnel et
108 ont omis de transiter par l'aire de régulation. Au mois de mars
26 camionneurs ayant commis des infractions ont été sanctionnés par
la police des frontières, par l'intermédiaire du service de police
binationale ?uvrant au Tunnel du Mont-Blanc.
Enfin, l'ARPA dès le 23 mars dernier a recommencé les contrôles
avec l'opacimètre à l'aire de régulation, contrôles qui pour le
moment se déroulent le mardi et le mercredi de 9 heures à 12
heures. Au mois de mars donc l'ARPA a analysé les émissions
polluantes de 23 poids lourds. L'engament pris par l'Exécutif dans
ce sens a donc été respecté et nous travaillons maintenant afin de
donner la nécessaire continuité, que nous avions déjà annoncée, à
cette typologie de contrôles.
Presidente - La parola al Consigliere Riccarand.
Riccarand (Arc-VA) - Ringrazio il Presidente per questi dati
complessivi sul mese di marzo che ci permettono di avere un
aggiornamento della situazione. Il dato più significativo fra
quelli che ci ha indicato è sulla media giornaliera dei transiti al
mese di marzo, che è stata di 1.047, quindi, da quando si è
verificato l'incidente del 24 marzo 1999, è la prima volta che si
supera il livello dei 1.000 transiti di media giornaliera,
confermando questa tendenza ad un incremento, tendenza che era già
stata riscontrata nei mesi scorsi. Siamo quindi a 1.047, siamo
vicinissimi al tetto massimo che era stato indicato dal Consiglio
regionale di 1.060 di media giornaliera, non è stato superato nel
mese di marzo, ma siamo andati molto vicini. Questo è un elemento
che ci deve preoccupare, perché questa tendenza sembra essersi
mantenuta e consolidata ad un incremento dei traffici.
Per quanto riguarda i controlli, prendiamo atto che vi è stato
un incremento; non siamo ancora al livello che riteniamo adeguato,
però, se ho capito bene il dato, è di 592 controlli di polizia
nell'area di Quart, è un progresso rispetto ai 435 di febbraio; poi
vi è questo dato positivo del fatto che l'ARPA ha ripreso i
controlli e i 2 giorni alla settimana sono sicuramente un dato
positivo. Chiaramente qui si confermano le valutazioni che abbiamo
fatto, quindi non possiamo che ripetere le sollecitazioni che da
alcuni mesi stiamo facendo al Presidente e alla Giunta regionale,
nel senso che la "spinta" ad un incremento del traffico pesante
attraverso il Tunnel del Monte Bianco - e di conseguenza attraverso
tutta la Valle d'Aosta - rimane: progressivamente ci siamo
avvicinati alla soglia dei 1.000 e adesso l'abbiamo, sia pure
leggermente, superata nel mese di marzo. Il problema è adesso di
non andare oltre, cioè di attestarsi su un livello che rimane
compatibile con quello che è stato giudicato il livello di transito
massimo compatibile con la realtà della Valle d'Aosta; nello stesso
tempo però bisogna agire sui controlli, andando a mettere a regime
questa tendenza ad un'intensificazione, che dai dati vediamo si è
delineata in questo ultimo mese e che speriamo venga confermata e
rafforzata nel corso del mese di aprile.
Riteniamo infine che probabilmente vi sono oggi delle condizioni
estremamente positive, perché si possa avviare un confronto e una
collaborazione anche con la parte francese, in modo da mettere
insieme le energie e arrivare ad un'azione coordinata fra autorità
valdostane, autorità dell'Alta Savoia e della Valle dell'Arve, per
conseguire un obiettivo che è comune alle due vallate e che, se si
uniscono le energie e le disponibilità, se si mettono in pratica
anche meccanismi comuni, è un obiettivo che possiamo raggiungere,
che è alla nostra portata e che può essere estremamente utile per
l'economia valdostana, per il nostro ambiente e soprattutto per la
salute sia di chi vive in Valle d'Aosta, sia di chi vive nella
valle di Chamonix.
Prendiamo atto quindi di questi dati e saremo sicuramente noiosi
e insistenti, però ci riserviamo periodicamente di tornare sulla
questione, proprio perché la riteniamo centrale rispetto alla
qualità ambientale del nostro territorio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK