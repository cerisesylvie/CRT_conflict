Consiglio Regionale della Valle d'Aosta - Oggetto del Consiglio n. 1380 del 5 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1380 del 5 giugno 1985 - Resoconto
OGGETTO N. 1380/VIII - DISEGNO DI LEGGE CONCERNENTE:
"MODIFICAZIONI ED INTEGRAZIONI ALLA LEGGE REGIONALE 7 DICEMBRE
1979, N. 70, CONCERNENTE PROVVIDENZE A FAVORE DEI NEFROPATICI
CRONICI IN DIALISI ITERATIVA E SOTTOPOSTI A TRAPIANTO
RENALE".
PRESIDENTE:
Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
La legge n. 70 del 1979, che va incontro
alle necessità dei nefropatici, ha bisogno di aggiornamento e
questo progetto di legge prevede sostanzialmente la modifica del
primo
comma dell'articolo 3 della legge n. 70. Si ritiene necessario
aumentare il limite massimo delle annuali denunce dei redditi per
avere diritto agli assegni mensili. Finora la somma ammontava a
15.545.000 all'anno, per i nuclei familiari con unico reddito, e a
19.038.000 per i nuclei familiari con più di un reddito: si è
ritenuto necessario elevare il limite a 22 milioni per un solo
reddito per nucleo familiare e a 25 milioni per gli altri casi.
Come nella legge precedente, per i redditi al di sotto dei 22
milioni il contributo sarà di 358.000 mensili; per i redditi al di
sopra dei 22 milioni, con il limite massimo di 25 milioni, il
contributo sarà pari al 50% di 358.000.
Abbiamo voluto proporre una innovazione per le persone bisognose
di dialisi a domicilio, alcune delle quali finora le hanno
rifiutate. D'ora in poi le persone che possono fare la dialisi in
casa ma la rifiutano perderanno il contributo. Le persone, invece,
che accettano di farla a casa, oltre a ricevere il contributo,
avranno anche un premio pari al 20% del normale contributo.
PRESIDENTE:
Se nessuno chiede la parola, passiamo
all'esame del disegno di legge n. 188.
Do lettura dell'articolo 1:
Articolo 1
L'assegno mensile di assistenza integrativa regionale
previsto dalla legge regionale 7 dicembre 1979, n° 70, è esteso ai
soggetti sottoposti alla dialisi peritoneale.
PRESIDENTE:
Se nessuno chiede la parola, metto in
approvazione l'articolo 1 testé letto.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 2:
Articolo 2
A decorrere dal 1° gennaio 1985, il limite di reddito annuo
lordo di cui al primo comma dell'articolo 3 della legge regionale 7
dicembre 1979, n° 70, è elevato a lire 22.000.000 e il reddito di
cui al 2° comma del predetto articolo 3 è elevato a lire
25.000.000.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 3:
Articolo 3
Ai nefropatici cronici che non abbiano diritto all'assegno
mensile di assistenza integrativa regionale, è concesso, a
richiesta, il rimborso delle spese aggiuntive sostenute per
l'effettuazione della dialisi a domicilio.
PRESIDENTE:
Se nessuno chiede la parola, metto in
approvazione l'articolo 3 testé letto.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 4:
Articolo
4
L'assegno mensile di assistenza integrativa regionale è
sospeso ai soggetti che siano dichiarati idonei e che rifiutino di
compiere la dialisi a domicilio.
PRESIDENTE:
Se nessuno chiede la parola, metto in
approvazione l'articolo 4 testé etto.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo aggiuntivo
all'articolo 4, designato come articolo 4 bis), presentato dalla
1^e dalla 4-Commissione consiliare permanente:
EMENDAMENTO
Dopo l'articolo 4 è aggiunto il seguente art. 4 bis):
"Ai pazienti che compiono la dialisi a domicilio, oltre
all'eventuale assegno mensile di cui alla legge 7 dicembre 1979, n.
70 e al beneficio di cui all'art. 3 della presente legge, compete
un assegno mensile pari al 20% di quello sopramenzionato".
PRESIDENTE:
Se nessuno chiede la parola, metto in
approvazione l'articolo 4 bis), che verrà designato come articolo
5, testé letto.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 5, che diverrà
articolo 6:
Articolo 5
I trasporti dei nefropatici ai centri dialisi sono effettuati
dall'Unità Sanitaria locale della Valle d'Aosta quando, sulla base
di attestazione sanitaria e sociale, il soggetto non possa
accedervi con i normali mezzi.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 6, che diverrà
articolo 7:
Articolo
6
L'onere derivante dall'applicazione della presente legge
ammontante a lire 65.000.000 annue graverà sul capitolo 40920 della
parte spesa del bilancio di previsione della Regione per l'anno
1985 e sui corrispondenti capitoli per gli esercizi futuri.
Alla copertura dell'onere di cui al comma precedente si
provvede, per l'an
no
1985, mediante prelievo dal capitolo
50000 "Fondo globale per il finanziamento di spese per
l'adempimento di funzioni normali (spese correnti)" del bilancio di
previsione della Regione per l'anno 1985, utilizzando per lire
65.000.000 lo stanziamento iscritto all'allegato n. 8 del bilancio
stesso (Settore 3: Sicurezza Sociale "Riordino dei servizi
socio-assistenziali") la cui disponibilità
è
ridotta a lire
85.000.000; per gli anni 1986 e 1987con la disponibilità relativa a
"Sicurezza Sociale - 3.03 Assistenza Sociale" del bilancio
pluriennale 1985/1987; per gli anni successivi gli oneri saranno
iscritti con le leggi di approvazione dei relativi bilanci di
previsione.
Gli aumenti di spesa derivanti dall'adeguamento al costo
della vita saranno determinati con legge di approvazione del
bilancio.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 7, che diverrà
articolo 8:
Articolo 7
Al bilancio di previsione della Regione per l'anno
finanziario 1985 sono apportate le seguenti variazioni:
PARTE SPESA
Variazione in diminuzione:
Cap. 50000 - "Fondo globale per il finanziamento di spese per
l'adempimento di funzioni normali (Spese correnti)" Lire
65.000.000
Variazione in aumento:
Cap. 40920 - "Provvidenze
a
favore dei nefropatici
cronici in dia lisi iterativa e
sotto
posti
a
trapianto renale
-
L.R. 7.12.1979, n. 70
-
L.R. 4.12.1981, n. 73" Lire
65.000.000
La
presente legge sarà pubblicata sul Bollettino Ufficiale
della Regione.
E'
fatto
obbligo a chiunque spetti di osservarla e di
farla osservare come legge della Regione Valle d'Aosta.
PRESIDENTE:
Se nessuno chiede la parola, pongo in
votazione l'articolo 7 testé letto.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 24
Contrari: 1
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK