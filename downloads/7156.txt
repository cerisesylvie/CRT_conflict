Consiglio Regionale della Valle d'Aosta - Oggetto del Consiglio n. 1659 del 29 novembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1659 del 29 novembre 1985 - Resoconto
OGGETTO N. 1659/VIII - DISEGNO DI LEGGE CONCERNENTE:
"ADEGUAMENTO, A DECORRE DAL 10 GENNAIO 1986, DELLA MISURA
DELL'ASSEGNO DI RICONOSCIMENTO CORRISPOSTO AGLI EX INSEGNANTI DI
SCUOLE SUSSIDIATE DELLA VALLE D'AOSTA".
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Comme tout le monde sait, à partir de 1961,
avec une loi régionale, a été prévu un traitement spécial pour les
instituteurs et institutrices, ceux qui viennent à enseigner dans
les écoles soi-disant "sussidiate". Il s'agit tout simplement
d'ajourner le traitement par rapport à l'inflation.
PRESIDENTE
: Vorrei fare rilevare, prima di aprire la
discussione generale, che le Commissioni hanno espresso
all'unanimità parere favorevole, così come hanno espresso parere
unanime e favorevole per la sostituzione dell'art. 1, come era
stato scritto nel testo originario, con il testo che è stato
proposto dal l'Assessore e fatto proprio dalla V^Commissione e che
avete allegato al testo.
Se nessuno chiede la parola, si passa all'esame dell'articolato.
Do lettura dell'art. 1 nel testo presentato dalla Commissione su
proposta dell'Assessore:
ART. 1
L'importo annuo dell'assegno di riconoscimento di cui alla L.R.
23.12.1972 n. 48, modificato con la L.R. 21.7.1980, n. 30, in
godimento dagli ex insegnanti di scuola sussidiata alla data dal 1°
gennaio 1986 è maggiorato del 35% a decorrere dalla stessa
data.
PRESIDENTE
: Metto in approvazione l'art. 1:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: Do lettura dell'art. 2:
ART. 2
Il maggior onere a carico della Regione derivante
dall'applicazione della presente legge, valutato in lire 19.000.000
annue a decorrere dall'esercizio 1986, graverà sul capitolo di
bilancio di previsione per l'esercizio 1986 e successivi
corrispondente al capitolo n. 43010 della parte spesa del bilancio
di previsione dell'esercizio in corso.
Alla copertura dell'onere di cui al comma precedente si
provvede, per gli anni 1986 e 1987, mediante utilizzo, per £
38.000.000, delle risorse disponibili relative al programma 3.2
(altri oneri non ripartibili) del bilancio pluriennale della
Regione 1985-1987.
Per gli anni successivi l'onere previsto dalla presente legge
sarà iscritto con la legge di approvazione dei relativi
bilanci.
PRESIDENTE
: Metto in approvazione l'art. 2:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: Al posto del. 4° e 5° comma dell'art. si
istituisce un art. 3 concernente la dichiarazione d'urgenza. Ne do
lettura:
ART., 3
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'art. 3:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK