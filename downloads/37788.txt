Consiglio Regionale della Valle d'Aosta - Oggetto del Consiglio n. 1455 del 7 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Flora e fauna
Parchi, riserve naturali, aree protette e attrezzate
AMMINISTRAZIONE REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1455 del 7 ottobre 2015 - Resoconto
OGGETTO N. 1455/XIV - Interrogazione: "Controlli effettuati
dall'Amministrazione regionale in merito alle attività di pet
therapy realizzate nel centro faunistico 'La Chevrère' di
Champdepraz".
Presidente
- Punto 6
all'ordine del giorno. La
parola all'Assessore Fosson.
Fosson (UV)
- Sì, grazie Presidente.
È conosciuta, penso ormai ampiamente, la validità della
pet
therapy
come intervento a valenza terapeutica per la cura di
patologie fisiche, psichiche e sensoriali. La Valle d'Aosta ha
disciplinato la materia della pet therapy introducendo la legge
regionale 37 del 2010, "Nuove disposizioni per la tutela e per il
corretto trattamento degli animali d'affezione", nella quale
all'articolo 15 viene espressamente vietato il ricorso ad animali
selvatici e prevede che la programmazione e l'attuazione di
attività e terapie assistite da animali devono avvenire sotto il
controllo dell'Amministrazione regionale, che ha emanato delle
linee guida. Nello specifico, l'apertura del Parco faunistico
Chevrère è stata autorizzata con decreto dell'Assessorato
all'agricoltura nel 2014, previo un parere favorevole del servizio
sanitario dell'USL che ha verificato l'idoneità dei ricoveri degli
animali.
In seguito alle notizie apparse sui giornali, riguardo a
iniziative di sviluppo della pet
therapy all'interno del
parco, sono state assunte ulteriori informazioni da parte dei
tecnici dello stesso Assessorato all'agricoltura. Si è venuti a
conoscenza che in realtà il parco ha intenzione di realizzare
un'area in una zona adiacente all'entrata principale, che permette
l'accesso e la fruizione di una parte dello stesso ai portatori di
handicap, ma al momento non risulta essere pervenuta alla struttura
competente alcuna richiesta formale. Ugualmente, ad oggi non sono
state presentate istanze di autorizzazione volte allo svolgimento
di attività di pet therapy, né presso la struttura competente
dell'Assessorato alla sanità, salute e politiche sociali, né presso
il Servizio veterinario dell'USL. Si precisa inoltre che è stato
fatto un sopralluogo ispettivo da parte dello stesso servizio
veterinario, in data successiva all'articolo, nel quale si è
riscontrato che la struttura in oggetto detiene le specie animali
autorizzate conformemente alle disposizioni e svolge l'attività
prevista dalla normativa, ma non sono presenti strutture dedicate
alle attività di pet therapy e nella cartellonistica del parco non
è pubblicizzato tale tipo di attività.
Presidente
- Grazie collega. La parola al collega
Bertin.
Bertin (ALPE)
- Grazie Presidente.
Abbiamo saputo di questa attività dai giornali - come a quanto
pare anche voi -, in particolare da un articolo della pagina locale
de La Stampa dal titolo un po' emblematico: "Parco del Mont Avic,
la
pet therapy
con daini e caprioli". Già di per sé il Parco
del Mont Avic non c'entra niente, perché riguarderebbe al limite il
centro faunistico, ma non il parco. Al di là di questo,
nell'articolo - che è piuttosto uno
spot
pubblicitario -
veniva riportato il fatto che si stava appunto realizzando questa
struttura e che in pochissimo tempo si sarebbero utilizzati i
caprioli, i daini e i cervi per attività di pet therapy.
A parte il fatto che questo articolo aveva molti connotati
pubblicitari, una pubblicità un po' ingannevole, perché com'è
evidente - lo riportava anche lei - questo vìola il buonsenso e la
legge che abbiamo votato nel 2010 in questo Consiglio, la quale
prevede esplicitamente il divieto di utilizzo di animali selvatici
per le attività di pet therapy. Di per sé - come diceva lei - sono
provati gli effetti benefici e sono comunque aspetti positivi che
vanno sostenuti, ma nel caso specifico si vìola palesemente una
legge. E questo articolo, da questo punto di vista, lo esplicitava
in modo preciso, perché parlava di animali selvatici. Come prevede
la legge e come tra l'altro veniva poi sottolineato dall'Ordine dei
veterinari, si vìola la legge e, secondo aspetto, le linee guida
sia regionali che nazionali non prevedono l'utilizzo di animali
selvatici. È una questione di buonsenso, anche perché è un pericolo
sia per gli utenti sia per gli stessi animali, che non sono adatti
a questa attività.
Mi pare che poi ci sia stato un intervento della Regione non
particolarmente zelante. Adesso sappiamo che non c'è niente, ma non
si può fare della pubblicità su attività contrarie alla normativa.
Da questo punto di vista, bisogna far rispettare le leggi e non
soltanto promulgarle. Invito a stare molto attenti su queste cose,
perché di per sé la pet therapy può avere degli effetti positivi e
va sostenuta, ma deve essere fatta evidentemente nel rispetto della
legge. Da questo punto di vista bisogna forse, una volta tanto,
essere un po' più zelanti e fare rispettare le leggi votate da
questo Consiglio, impedendo che poi si creino anche queste
confusioni rispetto a tali attività, che invece dovrebbero essere
fatte in modo serio. Da questi articoli quello che traspare
certamente non è un'impostazione corretta. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK