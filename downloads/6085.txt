Consiglio Regionale della Valle d'Aosta - Oggetto del Consiglio n. 528 del 26 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 528 del 26 aprile 1984 - Resoconto
OGGETTO N. 528/VIII - DISEGNO DI LEGGE CONCERNENTE:
"ULTERIORE FINANZIAMENTO, LIMITATAMENTE ALL'ANNO 1984, DELLA SPESA
PER L'APPLICAZIONE DELLA LEGGE REGIONALE 11 AGOSTO 1981, N. 54,
RECANTE INTERVENTI PER FAVORIRE L'INSERIMENTO LAVORATIVO DI
CITTADINI PORTATORI DI HANDICAPS".
PRESIDENTE
: Ha chiesto la parola l'Assessore alla Sanità
ed Assistenza Sociale Marcoz; ne ha facoltà.
MARCOZ (U.V.):
La necessità di procedere a questo
ulteriore finanziamento della legge è dovuta al fatto che dal 1°
gennaio 1984 sono stati assunti presso aziende, cooperative e
amministrazioni comunali, soggetti handicappati che hanno seguito,
l'anno scorso, il corso professionale. Vi sono precisamente 9
soggetti assunti presso la Cooperativa Nella di Saint-Vincent,
altri 9 handicappati assunti presso la Cooperativa "Les Relieurs"
di Aosta, 3 soggetti presso l'amministrazione comunale di
Villeneuve, Valsavarenche e Montjovet, 2 presso aziende private, 9
presso i vivai forestali di Quart e Gignod e 2 presso l'Assessorato
al Turismo e Beni Culturali.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi siamo favorevoli a questo disegno
di legge perchè finanzia l'inserimento lavorativo di quei soggetti
che hanno frequentato l'ultimo corso per handicappati. Rimangono
però dei problemi aperti che il Consiglio dovrà discutere.
Perchè non viene organizzato un secondo corso per questo anno e
perchè non viene finanziato dalla C.E.E., ma interamente finanziato
dalla Regione? Il problema principale è però quello di quale
struttura seguirà gli handicappati quando, terminato il corso,
saranno assunti nelle diverse società cooperative o presso i
Comuni. Crediamo che questo problema debba essere affrontato con
una struttura permanente di appoggio, altrimenti si rischia di
risolvere il problema soltanto finanziariamente e di avere delle
possibilità di ricaduta di questi handicappati che hanno seguito il
corso e sono stati a loro volta sostenuti da persone preparate per
un certo periodo e poi si ritrovano abbandonati a se stessi
nell'ambito lavorativo.
Dichiarando il voto favorevole a questo disegno di legge poniamo
questo problema e invitiamo la Giunta a risolverlo.
PRESIDENTE
: Ha chiesto la parola l'Assessore alla Sanità
ed Assistenza Sociale Marcoz; ne ha facoltà.
MARCOZ (U.V.):
Anche per quest'anno il corso non sarà
finanziato dalla C.E.E., ma solo dalla Regione. La Commissione è
già stata nominata, ci sono gli stessi membri dell'anno scorso
eccezione fatta per una persona che è andata all'estero. Stiamo
valutando che tipo di corsi possano essere fatti per questi
handicappati. Il discorso di fondo è comunque il continuo
collegamento di queste persone, una volta inserite nella vita
sociale, con la struttura che garantisca questo lavoro. E' un
problema di non facile risoluzione e che comunque il Consiglio
dovrà affrontare.
PRESIDENTE
: Passiamo ora alla votazione del disegno di
legge. Do lettura dell'articolo 1:
Articolo 1
Per gli interventi di cui alla legge regionale 11 agosto
1981, n° 54, recante interventi per favorire l'inserimento
lavorativo di cittadini portatori di handicaps e alla successiva 28
dicembre 1983, n° 89, recante norme integrative alla legge
suddetta, limitatamente all'anno 1984, è autorizzata l'ulteriore
spesa di lire centocinquantamilioni.
L'onere derivante dall'applicazione della seguente legge
graverà sul capitolo
41660 del bilancio di previsione della
Regione per l'anno 1984.
Alla copertura dell'onere si provvede mediante riduzione di
pari importo dello stanziamento iscritto al capitolo 50000 "Fondo
globale per lo adempimento di funzioni normali (spese
correnti)".
PRESIDENTE
: Metto in approvazione l'art. 1:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE
: Do lettura dell'articolo 2:
Articolo 2
Le disposizioni dell'articolo 2 della legge regionale 28
dicembre 1983, n. 89, si applicano anche nei confronti degli enti
di cui all'articolo 2 punto a) della legge regionale 11 agosto
1981, n. 54.
PRESIDENTE
: Metto in approvazione l'art. 2
testé
letto:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE
: Do lettura dell'articolo 3.
Articolo 3
Al bilancio di previsione della Regione per l'anno 1984 sono
apportate le seguenti variazioni:
PARTE SPESA
Variazione in diminuzione
Capitolo 50000 "Fondo globale per il finanziamento di spese
per l'adempimento di funzioni normali (spese correnti)"
£. 150.000.000
Variazioni in aumento
Capitolo
41660 "Contributi per favorire l'inserimento
lavorativo di cittadini portatori di handicaps - Legge regionale 11
agosto 1981, n. 54".
£. 150.000.000
La
presente legge sarà pubblicata nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE
: Prego il Consiglio di esprimersi, con
votazione segreta, sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 25
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK