Consiglio Regionale della Valle d'Aosta - Oggetto del Consiglio n. 2750 del 20 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2750 del 20 novembre 1991 - Resoconto
OGGETTO N. 2750/IX Assegnazione degli alloggi dell'ex Casa
Gagliardi
(Interpel-lanza)
.
Presidente
Do lettura dell'interpellanza
presentata dal Consigliere Riccarand:
Interpellanza Constatato che da quasi due anni i tredici
alloggi dell'ex Casa Gagliardi di Via Saint Martin de Corléans
acquistata e ristrutturata dalla Regione con una spesa di vari
miliardi, sono vuoti e inutilizzati;
Ricordato che tali alloggi erano stati acquistati dalla Regione
per utilizzarli come edilizia residenziale pubblica nell'ambito
delle necessità connesse alla ristrutturazione del Quartiere
Cogne;
Evidenziata l'assurdità di tenere chiusi, vuoti, in stato di
progressivo degrado, tredici alloggi in una città con centinaia di
sfrattati e molte situazioni drammatiche;
il sottoscritto Consigliere regionale del Gruppo Verde
Alternativo
interpella
la Giunta regionale per sapere che cosa intende fare per evitare
di mantenere vuoti ed inutilizzati i tredici alloggi dell'ex Casa
Gagliardi provvedendo invece ad assegnarli, in accordo con il
Comune di Aosta, a famiglie sfrattate ed in grave situazione di
disagio abitativo.
Presidente
Ha chiesto di illustrare
l'interpellanza il Consigliere Riccarand, ne ha facoltà.
Riccarand (VA)
Questo è un argomento che a metà
degli anni ottanta era stato più volte affrontato in Consiglio
regionale. L'ex Casa Gagliardi di Via Saint Martin de Corléans era
stata acquisita dalla Regione con l'obiettivo iniziale di usarla
come edificio di edilizia residenziale pubblica nell'ambito delle
esigenze connesse al progetto di ristrutturazione del quartiere
Cogne. Si pensava, cioè, di usare gli alloggi che si potevano
ricavare attraverso una ristrutturazione dell'edificio come
"volano", come casa parcheggio in un certo senso, per facilitare il
processo di rapida ristrutturazione del quartiere Cogne.
Successivamente, su questa volontà che aveva determinato
l'acquisto, si era inserita una operazione a nostro avviso non
accettabile e non chiara, per cui era stato previsto che in una
prima fase questi alloggi sarebbero stati assegnati a dei militari
per poi ritornare alla Amministrazione regionale, per esigenze
cittadine e regionali, in una fase successiva. Il risultato è che,
fatto il progetto, appaltati i lavori, conclusa la
ristrutturazione, sono passati quasi due anni e l'edificio è
rimasto quasi completamente vuoto; credo siano stati realizzati
tredici alloggi, sono begli alloggi, fatti anche con una spesa
notevole da parte dell'Amministrazione regionale che, lasciati
vuoti, si stanno rovinando: basta passare davanti alla casa per
vedere lo stato in cui si sta riducendo quell'edificio, le erbe che
crescono dappertutto, la situazione di visibile degrado che si
manifesta in ogni struttura che rimane vuota per troppo tempo.
Quindi la richiesta che viene fatta con questa interpellanza è
di capire come mai si è verificata questa situazione, come mai in
una città in cui c'è un problema abitativo acuto, in cui vi sono
situazioni di grave disagio, in cui ci sono centinaia di famiglie
con sfratti esecutivi che non sanno come trovare una soluzione, in
cui bisogna pensare di ricorrere a soluzioni provvisorie in
alberghi, eccetera, non si utilizza questo edificio nell'ambito
delle esigenze abitative della città di Aosta e perché non lo si fa
rapidamente.
Vorrei avere delle risposte chiare rispetto a questo punto.
Presidente
Ha chiesto di parlare l'Assessore
all'ambiente, territorio e trasporti, Fosson, ne ha facoltà.
Fosson (DC)
E' opportuno ricordare che il
Consiglio regionale, con deliberazione n. 518 del 10 maggio 1989,
ha approvato lo schema di convenzione fra l'amministrazione
militare e la Regione, in cui si prevede la permuta di immobili di
proprietà dello Stato, siti in vari comuni della regione, non più
necessari alle esigenze militari, con il fabbricato ex Casa
Gagliardi ristrutturato - come ricordava il Consigliere Riccarand -
in alloggi da destinarsi al personale militare. L'articolo 7 della
convenzione, approvata dal Consiglio regionale, prevedeva che il
possesso degli immobili demaniali fosse anticipato
all'Amministrazione regionale alla data di sottoscrizione della
convenzione.
In applicazione della detta convenzione, la Giunta regionale,
con provvedimento del 23 agosto 1991, aveva proposto al Consiglio
regionale la permuta di detti immobili, subordinandola all'esito
negativo per la Regione di un ricorso per conflitto di attribuzione
proposto innanzi alla Corte costituzionale.
Atteso che la Corte, con sentenza 383/91, ha affermato che sono
trasferiti al demanio regionale, a norma dell'articolo 5 dello
Sta-tuto, i beni dello Stato quando questi hanno perso l'attitudine
alla difesa dello Stato ed ai servizi di carattere nazionale, anche
qualo-ra detta destinazione venga a cessare successivamente alla
entra-ta in vigore dello Statuto, la Giunta regionale ha già
predisposto il ritiro della proposta di permuta sopracitata. Non
appena sarà confermato da parte dell'amministrazione finanziaria
dello Stato il trasferimento, ai sensi dell'articolo 5 dello
Statuto, dei beni pro-venienti dal demanio militare di cui alla
convenzione approvata nel 1989, la Regione potrà rientrare nella
piena disponibilità dell'immobile e conseguentemente decidere sulla
sua destinazione.
In proposito, in una recente riunione della commissione
regionale per la graduazione degli sfratti in relazione alla grave
emergenza in atto, è già stata esaminata la eventualità di
destinare quegli alloggi all'emergenza abitativa. Ovviamente
saranno necessari, come ricordava il Consigliere Riccarand,
riferendosi alla situa-zione della casa, alcuni lavori di
sistemazione e di manutenzione.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Non sono soddisfatto della
risposta, perché nel momento in cui c'è stata la sentenza che ha
riconosciuto il diritto della Regione di entrare in possesso di
questi beni dello Stato, senza contropartite, rispetto a questa
ipotesi di permuta che già noi non avevamo accettato allora, perché
l'edificio della Casa Gagliardi (basta andare a leggersi le
deliberazioni del Consiglio regionale) era stato acquisito non con
quella finalità, ma con lo scopo di fare alloggi di edilizia
residenziale pubblica, a maggior ragione - dicevo - dopo questa
sentenza della Corte costituzionale, bisogna rapidamente tornare
sulle finalità iniziali.
Quindi chiedo alla Giunta regionale di portare al più presto in
Consiglio regionale un provvedimento, con cui si revoca formalmente
quella proposta di permuta e in cui si decide di assegnare questi
alloggi ai fini di edilizia residenziale pubblica, evidentemente in
accordo con il comune di Aosta e in base alle esigenze molto forti
che ci sono nella città di Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK