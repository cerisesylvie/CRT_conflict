Consiglio Regionale della Valle d'Aosta - Oggetto del Consiglio n. 1080 del 13 gennaio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1080 del 13 gennaio 2005 - Resoconto
OGGETTO N. 1080/XII - Interventi per modificare il disegno di
legge di riforma costituzionale licenziato dalla Camera dei
Deputati. (Approvazione di mozione)
Mozione
Il Consiglio della Valle d'Aosta
Preso atto che la I Commissione consiliare permanente
"Istituzioni ed Autonomia" ha esaminato il disegno di legge
costituzionale recante "Modifiche alla parte seconda della
Costituzione" così come licenziato dalla Camera dei deputati in
data 15 ottobre 2004;
Ribadito l'assunto che nessun ordinamento che pretende di
qualificarsi come "federale" possa essere disegnato senza il
concorso, con pari dignità, dei soggetti che lo
costituiscono;
Espresso il proprio apprezzamento, in ordine al previsto
maggior coinvolgimento del Consiglio regionale nelle future
procedure di modifica statutaria, più volte rivendicato dalla
nostra Regione, così come dalle altre autonomie
differenziate;
Atteso che, la clausola di salvaguardia delle attuali
condizioni di autonomia attribuite alle Regioni a Statuto speciale
ed alle Province autonome, non si estende a tutto il disegno di
legge costituzionale.
Rilevato che l'articolo 40 del citato progetto di legge
prevede, in sede di prima applicazione, un inammissibile
scioglimento d'imperio del Consiglio regionale;
Considerata positivamente la riduzione complessiva del numero
dei parlamentari, benché inferiore a quella originariamente
proposta;
Riaffermato il proprio profondo dissenso in ordine al metodo
adottato, che non ha tenuto conto delle sollecitazioni provenienti
dalle istituzioni regionali, con particolare riferimento a quelle
delle Regioni ad autonomia differenziata;
Ribadita la propria netta contrarietà all'ipotesi formulata
circa la composizione del nuovo Senato, cosiddetto "federale", in
cui ai rappresentanti delle Regioni e delle collettività locali non
è riconosciuto neppure il diritto di voto, nonostante a tale ramo
del Parlamento sia riservata la determinazione dei principi
fondamentali nelle materie concorrenti oltre ad altre funzioni
attinenti alla vita delle Regioni;
Ritenuto, peraltro, lo svilimento del ruolo del Senato, in
quanto le deliberazioni del medesimo potrebbero essere di fatto
suscettibili di revisione ad opera dei Presidenti delle
Camere;
Rilevato il venir meno della necessaria rigidità della
Costituzione, presupposto indefettibile della certezza giuridica,
essendo rimessi ai Presidenti delle Camere, alla maggioranza
parlamentare ed al Governo poteri derogatori rispetto al riparto di
competenze, fissato costituzionalmente, tra le Camere e tra lo
Stato e le Regioni;
Attesa l'assenza di un effettivo potere di indirizzo e di
controllo del Parlamento sul Governo, vista, per un verso, la
soppressione del rapporto fiduciario con il Senato e, per l'altro,
l'assenza dell'espressione dell'iniziale voto di fiducia da parte
della Camera dei deputati, essendo rimessa sostanzialmente nelle
mani del Capo del Governo la determinazione del destino di
quest'ultima, nel caso in cui essa non intenda assecondarne le
iniziative;
Preso atto del mantenimento, in capo al Presidente della
Repubblica, di funzioni essenzialmente ratificatorie, con il
conseguente rafforzamento del ruolo del Primo Ministro e
l'attribuzione allo stesso di poteri che non trovano, nel nuovo
ordinamento istituzionale, adeguati contrappesi;
Sottolineata l'indeterminatezza e l'inconsistenza della
cosiddetta "devoluzione" di poteri alle Regioni, associata al
riaccentramento da parte dello Stato di rilevanti competenze ed
all'attribuzione al medesimo di penetranti ed onnicomprensivi
poteri avocatori, anche preventivi, tali da limitare
significativamente l'autonomia regionale;
Ritenuta inaccettabile la reintroduzione del controllo di
merito sulle leggi regionali in base al parametro di un non meglio
definito "interesse nazionale";
Atteso, quindi, che con il disegno di legge costituzionale in
discussione non solo non si siano risolti i presunti difetti di
coordinamento generati dalla precedente riforma del Titolo V della
Costituzione, ma si siano introdotti elementi di confusione atti ad
incrementare notevolmente il conflitto tra Stato e Regioni;
Esprime
Un giudizio globalmente negativo e preoccupato in ordine al
disegno di legge costituzionale nel testo approvato dalla Camera
dei deputati il 15 ottobre 2004, in quanto confuso e
contraddittorio che, lungi dal risolvere i problemi discendenti dal
vigente ordinamento, ha un effetto moltiplicatore dei medesimi,
comportando un grave peggioramento rispetto alla situazione
attuale;
Impegna
Il Presidente della Regione, il Presidente del Consiglio
regionale, i Parlamentari della Valle d'Aosta, di concerto con il
Consiglio regionale della Valle d'Aosta, a:
- ricercare strategie comuni con le altre Regioni ed, in
particolare, con quelle a Statuto speciale e con le Province
autonome, per giungere ad un effettivo rafforzamento
dell'istituzione regionale,
- operare affinché vengano apportate, nei successivi passaggi
parlamentari, tutte quelle modificazioni atte ad imprimere al
progetto di riforma in atto una svolta di tipo autenticamente
federale;
- mantenere un corretto equilibrio fra i diversi poteri ed
organi costituzionali dello Stato.
F.to: Cesal - Nicco - Pastoret - Curtaz - La Torre -
Maquignaz - Viérin Laurent - Viérin Marco
Président - La parole au Conseiller Cesal.
Cesal (UV) - Pour la Ie Commission suivre le développement du
débat italien sur les réformes représente un devoir institutionnel.
En effet les retombées de toutes modifications de la Constitution
peuvent créer des entraves au bon fonctionnement de l'institution
Région Vallée d'Aoste. Pour ces motivations les travaux
parlementaires doivent être suivis, les résultats bien évalués et
examinés dans tous les détails. C'est un devoir qui appartient aux
commissaires de la Commission permanente "Institutions et
autonomie", comme en cas de partage leur appartient de proposer au
Conseil régional n'importe quel élément de discussion à ce
propos.
Les échanges d'idées entre les différents commissaires, les
évaluations politiques, tout en représentant un moment de
confrontation pas toujours univoque, deviennent alors un élément
enrichissant et tout à fait constructif, qui doit être partagé avec
le Conseil tout entier. C'est d'ailleurs presque impossible
d'éviter de parler de ces thèmes, car depuis longtemps le débat
politique institutionnel a été monopolisé par le refrain des
réformes constitutionnelles. Le processus débuté à Lorenzago
l'année dernière, suite aux sollicitations du Ministre des réformes
institutionnelles (à l'époque M. Bossi), continue dans son
parcours, un parcours tourmenté mais sans arrêt. Un débat qui
reprendra de la vigueur, après l'interruption due à la discussion
sur la loi de finances, le 20 janvier prochain, quand le texte issu
de la Chambre des Députés reprendra son chemin au Sénat de la
République.
Dès le premier moment on avait très bien compris que le projet
devait procéder à tout prix, au-delà des contenus plus ou moins
partagés. L'importance n'était pas la substance, ni le maintien
d'un juste équilibre entre les différents pouvoirs qui constituent
l'architecture institutionnelle de notre Etat, mais la possibilité
de démontrer que la majorité était à même de réaliser les promesses
faites aux électeurs lors des élections politiques de 2001. Il
fallait procéder dans la direction voulue par la "Lega", qui devait
justifier sa présence à l'intérieur de la majorité gouvernementale
et obtenir une réforme, quelle qu'elle soit. L'importance ce n'est
pas le contenu, mais la médiatisation qui peut en dériver.
Lors de la discussion à la Chambre des Députés, malgré la
disponibilité tout à fait théorique démontrée par l'actuel Ministre
aux réformes, M. Calderoli, on a pris nettement conscience que les
amendements que le Gouvernement présentait, au fur et à mesure que
la discussion avançait, n'allaient pas dans la direction indiquée
par les Régions et les Provinces autonomes. Suite à cette
situation, les Régions susdites présentèrent le 23 septembre
dernier un document, où on exprimait toutes les observations et les
critiques suite à la méthode suivie et sur le mérite des
amendements gouvernementaux. Le résultat du travail voté à la
Chambre des Députés le 15 octobre représente la démonstration
évidente que cet effort de collaboration n'a pas été pris en
compte; au contraire, le texte approuvé présente des indications
contraires aux suggestions et tout à fait incohérentes.
En examinant ce texte, par devoir d'objectivité, je citerais à
l'avance les aspects positifs, très limités, par ailleurs, que
cette réforme propose dans un contexte général très négatif. La
reconnaissance et la plus claire définition du principe toujours
revendiqué de l'entente préalable; le texte issu de la Chambre des
Députés rend ces passages plus clairs et plus conséquents avec les
requêtes des Régions et des Provinces à statut spécial. Le maintien
des conditions plus favorables prévues par la loi en question
jusqu'à l'adoption du nouveau Statut, l'article 43 bis. La
réduction du nombre des parlementaires, même si insuffisante par
rapport aux premières indications, doit être considérée positive et
en ligne avec les attentes de l'opinion publique.
Les aspects négatifs, par contre, sont nombreux et par une
grande partie inadmissibles. La composition du Sénat fédéral
représente de façon la meilleure cette réforme, prétendu fédéral
qui n'a rien de fédéral. En effet, tout en donnant la possibilité
aux représentants des Collectivités locales de participer aux
travaux de cet organisme, ne leur donne aucune possibilité
d'exprimer le vote sur les questions qui les concernent. La
représentativité de la Région devient alors inadaptée et inutile.
Il ne faut pas oublier non plus que pour organiser la nouvelle
élection des Conseils régionaux, parallèlement avec celle du
nouveau Sénat, le pouvoir de dissolution du Conseil régional est
enlevé au Président du Gouvernement et confié au Président de la
République: c'est une réduction de compétences insupportable.
Le processus de formation des lois comporte un alourdissement
général: lois de compétence du Sénat, lois de compétence de la
Chambre des Députés, lois bicamérales. Il s'agit d'un système qui
comportera une augmentation de la conflictualité entre les
différents organes et une paralysie du travail des différentes
institutions. On n'arrive pas à comprendre la logique qui a
déterminé ce résultat, qui ne pourra que générer la confusion la
plus totale.
La dévolution, l'article 117, dans sa nouvelle formulation, en
reconduisant sous le pouvoir étatique l'instruction et la santé,
rend confuse et ambiguë la répartition des différentes compétences.
Souvent un pouvoir législatif régional concourrant est contredit
par un pouvoir étatique exclusif, quand on parle par exemple de la
"promozione internazionale del sistema economico e
produttivo".
Dans le cas de l'enseignement par contre la
matière est réglée par 3 différents degrés de compétence:
compétence exclusive de l'Etat, quand on parle de
"norme
generali sull'istruzione";
compétence concurrente régionale en
matière de
"istruzione, salva l'autonomia delle istituzioni
scolastiche",
tandis qu'à l'article 117, 4ème comma, lettre b),
on introduit 2 cas de compétence exclusive régionale:
"organizzazione scolastica e definizione dei programmi
scolastici di interesse della Regione".
Il apparaît tout à fait
évident le genre de confusion que cette formulation engendra dans
les rapports entre Région et Etat.
Avec l'intérêt national on introduit un principe dangereux,
inopportun, extrêmement grave, qui soumet toute la législation
régionale aux contrôles politiques de la majorité gouvernementale,
qui pourrait s'en servir d'une façon discriminatoire et tout à fait
discutable. L'introduction de ce principe démontre la volonté
centralisatrice qui ressort de cette initiative et ne peut être
acceptée dans la formulation proposée, car il rend inapplicable le
principe de la subsidiarité, principe fondamental quand on parle de
"fédéralisme".
Il me paraît aussi opportun de rappeler, pour citer encore un
autre aspect négatif, le pouvoir substitutif introduit à l'article
120, qui donnerait à l'Etat la possibilité de se substituer aux
Régions dans n'importe quelle matière de leur compétence, chaque
fois qu'il retiendrait subsister des exigences de tutelle de
l'unité juridique ou économique de l'Etat même. Pensez dans cette
hypothèse au tunnel du Mont Blanc, cet article permettrait à l'état
de procéder à son redoublement sans se confronter avec la Région et
les autres Communautés locales intéressées.
Le texte issu de la Chambre des Députés n'établit en outre aucun
contrepoids entre les nouveaux pouvoirs du Premier ministre et les
pouvoirs résiduels maintenus au Président de la République, qui
jouera un rôle tout à fait marginal et sans aucune possibilité de
marquer le débat politique institutionnel. Le pouvoir effectif de
dissolution du Parlement transféré au Premier ministre et enlevé au
Président de la République représente une autre anomalie
dangereuse, à ne pas sous-évaluer, car le chantage des élections
anticipées pourrait constituer un élément pas du tout secondaire de
conviction.
J'invite donc ce Conseil à se pencher sur cette réforme, qui, au
lieu de moderniser la Constitution de 1948, l'empire et surtout la
rend tout à fait confuse et inintelligible. Constitution - je le
rappelle - issue de la résistance, qui a permis à notre pays de
sortir de la période de la dictature fasciste et qui a assuré une
longue période de prospérité à notre pays. Il s'agit d'un document
inacceptable, d'une logique aplatissante, qui pénalise fortement
les Régions à statut spécial; il est la concrétisation d'un projet
qui veut parvenir à effacer toute forme de particularisme et à
annuler toutes les prérogatives dont nous avons joui jusqu'à
aujourd'hui. C'est un projet de loi dangereux car, en se déclarant
fédéraliste, il vise à introduire la pire des réformes
centralisatrices. Il dévoile toute sa vigueur destructive d'une
façon sournoise et rusée, mais d'une évidence telle qui demande
l'engagement et la réaction de la part de tous les acteurs
institutionnels concernés, y compris ceux qui composent cette
Assemblée.
Président - Le débat est ouvert. La parole au Conseiller
Curtaz.
Curtaz (Arc-VA) - Non farò un intervento lungo; è già talmente
lunga la mozione che è bene che, nel commentarla, si sia un po' più
stringati.
Voglio spiegare perché il nostro gruppo ha sottoscritto questa
mozione, condividendola, ciò che costituisce un elemento di novità,
perché in passato su prese di posizione del Consiglio in tema di
riforme non avevamo aderito fino alla firma a mozioni che ci
venivano proposte dai gruppi di maggioranza, spesso ci eravamo
astenuti, perché non condividevamo l'ottica che veniva
rappresentata in queste iniziative; un'ottica che, seppure in
maniera embrionale, ci sembra che questa iniziativa superi. Cosa
intendo dire?
Nelle passate iniziative il Consiglio si è sempre limitato a
prendere in considerazione i rapporti fra Stato e Regione, quasi
che le tematiche istituzionali si limitassero al solo rapporto
Stato-Regione. Vedevamo in questo atteggiamento delle forze di
maggioranza regionale una sorta di "strabismo": mettevamo a fuoco
alcune delle problematiche, mentre ci dimenticavamo del complesso
costituzionale generale.
Questa mozione, forse, per quanto mi riguarda un po'
timidamente, cerca di superare questo "strabismo", cerca di
addentrarsi anche sui temi costituzionali più generali, perché non
è indifferente alla nostra Regione che ci si trovi di fronte a un
Parlamento che ha meno potere o una Corte costituzionale integrata
da membri regionali o da un Presidente della Repubblica
completamente esautorato dai suoi poteri. Non è indifferente per la
democrazia: è un tema - questo della democrazia e dei rapporti fra
poteri - che ci coinvolge tutti, anche la Valle d'Aosta, non
possiamo quindi estraniarci e guardare solo il nostro particolare.
Ed è tanto vero che c'è stata questa maggiore attenzione, che anche
il presentatore della mozione Cesal ha sottolineato punti di
carattere generale che la riforma affronta assai malamente. Solo ad
alcuni di questi punti voglio fare cenno.
Intanto questo tentativo di riforma - che personalmente mi
auguro non vada in porto - ha lo stesso vizio di quella che l'ha
preceduta: una riforma fatta a colpi di maggioranza, non condivisa,
fatta in fretta e che contiene i difetti del lavoro costituzionale
fatto senza i necessari approfondimenti e senza la necessaria
condivisione. Un errore che aveva fatto il Centro-Sinistra nella
passata legislatura, un errore che sta facendo il Centro-Destra in
questa legislatura, ma è il merito che colpisce maggiormente in
senso negativo. Non mi voglio addentrare nei singoli aspetti della
riforma costituzionale, che non solo non convincono, ma sono del
tutto inadeguati, sono pericolosi, smantellano un equilibrio
costituzionale che ha portato questo paese allo sviluppo della
democrazia, a una tenuta sociale, istituzionale e politica per
circa 60 anni. Questo mi sembra un dato positivo da sottolineare:
che la Costituzione del 1948 ha costituito lo strumento politico
per un'avanzata della democrazia, per una crescita della società in
questo paese. Una costituzione che fu condivisa in larga misura,
che fu un compromesso fra forze politiche divise su molte cose, ma
fu un compromesso alto, un compromesso su degli ideali, un
compromesso che consentì di approvare uno strumento per far
progredire in senso democratico e sociale il paese.
Questa riforma costituzionale è di tutt'altra specie. Senza
entrare nei singoli dettagli, è sufficiente dare una lettura agli
articoli che vengono modificati; è una lettura che ci porta a dire
che si tratta di un testo confuso, farraginoso, per certi versi
incomprensibile: ci sono dei passaggi nei quali non si capisce
quale sarà l'applicazione del testo. Gli stessi proponenti sembrano
rendersi conto di quanto farraginoso e pasticciato sia il testo,
perché ne differiscono l'applicazione al 2011, e nell'eventualità
che la lettura definitiva si abbia nella prossima legislatura,
addirittura l'entrata in vigore di questo testo costituzionale si
avrebbe nel 2016. Questo per dire quanto anche chi propugna la
riforma sia talmente poco convinto, da differirne l'applicazione a
sei anni o addirittura a undici anni.
Le critiche sul testo sono quindi fondate, bene ha fatto la I
Commissione ad affrontare l'argomento, a predisporre questa
mozione, a farla sottoscrivere da quasi tutti i gruppi e di
portarla all'attenzione del Consiglio. C'è forse solo un rammarico:
che il dibattito in Consiglio avvenga in un momento in cui c'è una
generale stanchezza, perché arriviamo da due giornate impegnative,
che altre emergenze politiche abbiano accantonato questi temi,
mentre sappiamo che, di qui a qualche mese, saranno di nuovo
all'ordine del giorno per la seconda lettura, e che il dibattito
non avrà quell'approfondimento che la materia meriterebbe. Forse
potrebbe essere il segnale di uno scarso spirito costituzionale, di
una scarsa attenzione, ma anche forse della consapevolezza che fra
le emergenze che questo paese deve affrontare, quello della riforma
costituzionale è un problema non dei più urgenti che andrebbe
affrontato con calma, con riconoscimento delle reciproche posizioni
politiche e cercando il consenso più ampio.
Votiamo con convinzione questa mozione, dopo averla lungamente
dibattuta, meditata, cercata di emendare anche nel corso dei lavori
della commissione; non è la mozione che vorremmo, se l'avessimo
scritta noi sarebbe diversa. Riteniamo però che si sia raggiunto un
buon compromesso, sul quale ci auguriamo ci sia il massimo consenso
del Consiglio, in modo che anche la nostra Regione, attraverso la
sua più alta autorità, esprima un giudizio importante sulla riforma
della nostra Costituzione.
Président - La parole au Vice-président Nicco.
Nicco (GV-DS-PSE) - Non c'è molto da aggiungere
all'illustrazione fatta dal collega Cesal, che è stata ampia,
approfondita e puntuale, e neppure molto da aggiungere a quanto più
volte detto in quest'aula in occasione della discussione di altre
mozioni o risoluzioni in materia di riforme costituzionali; quindi,
da parte mia, solo qualche breve osservazione "ad adiuvandum", per
ribadire intanto le nostre critiche sul metodo, sul percorso che è
stato seguito per la redazione del disegno di legge in questione,
critiche che facemmo anche alla proposta approvata con ristretto
margine di voti dal Centro-Sinistra.
A nostro avviso per costruire, e nel nostro caso per ridefinire
un quadro di riferimento comune occorre un largo consenso. Così non
è stato e così non è. Un largo consenso e una partecipazione a
pieno titolo delle parti costitutive di questa Repubblica ovvero
delle Regioni, e questo proprio palesemente non è. Meglio sarebbe
stata un'assemblea costituente, ma forse ormai è troppo tardi! Da
troppi anni ci si è persi in discussioni e contrapposizioni senza
grande costrutto che hanno svilito la materia stessa, l'hanno
piegata a logiche che di costituzionale avevano poco, logiche
partitiche, scambi, "do ut des" con altre materie in discussione...
tutt'altro che spirito costituente quello che abbiamo visto nel
Parlamento e nel paese!
Dobbiamo però aggiungere anche un assai scarso spirito
costituente in Valle d'Aosta, in quest'aula. Il collega Curtaz
parla di momento sbagliato per discuterne, vista la stanchezza:
credo che non sia solo stanchezza, ma qualcosa di più profondo e di
negativo.
Nel merito del testo approvato dalla Camera vi è un punto per
noi, come Regione, di fondamentale importanza, ed è giusto
riconoscerlo senza mezzi termini. La Camera ha modificato
sostanzialmente l'articolo 116 nella formulazione che era stata
approvata dal Senato e questo a seguito dell'azione condotta in
particolare dalla Conferenza dei Presidenti delle Regioni autonome,
condotta unitariamente da tutto il sistema delle Regioni, condotta
dai nostri Parlamentari, che ha infine avuto esito positivo.
La "previa intesa" per le modifiche statutarie, un diritto come
giustamente lo ha definito in quest'aula il collega La Torre, un
basilare diritto troppo a lungo misconosciuto, è stato infine
riconosciuto dal Parlamento italiano e di ciò non possiamo che
rallegrarci apertamente. Passare dal "parere" attuale alla "previa
intesa" è un passo decisivo. Si tratta, come ricordava in aula
l'On. Zeller, a nome della componente delle minoranze linguistiche,
di una soluzione equilibrata che dà per la prima volta nella storia
un potere di codecisione alle Regioni e alle Province autonome.
Credo che tale - cioè soluzione equilibrata - dobbiamo considerarla
a tutti gli effetti.
Quell'articolo è stato approvato a larghissima maggioranza dal
Centro-Destra e dal Centro-Sinistra: 463 sì, 8 astenuti, 4
contrari: questo mi sembra un punto molto importante, perché, quale
che sia l'esito complessivo di questa riforma costituzionale,
quello dovrebbe essere un punto di arrivo. Cioè il testo che è
stato approvato, per quanto ci riguarda, dovrebbe essere nella
sostanza l'elemento da cui ripartire in qualsiasi altra
riforma.
Su tutto il resto invece non possiamo che far nostre le
osservazioni che sono state presentate dalla Conferenza dei
Presidenti delle Regioni e delle Province autonome durante
l'audizione al Senato del 25 novembre scorso, in cui si dice che il
testo approvato dalla Camera "non solo non dà risposte adeguate, ma
segna alcuni significativi arretramenti che acuiscono gli elementi
negativi della riforma".
In particolare, per quanto riguarda la composizione del Senato
federale, si sottolinea il fatto che la rappresentanza delle
Regioni "resta così, in termini quantitativi e qualitativi, del
tutto marginale". Vi è poi anche, altro elemento negativo, un pieno
appiattimento dell'elezione del Senato rispetto a quella della
Camera e questo porta a stemperare nella competizione nazionale
l'autonomo rilievo, che invece dovrebbe avere una consultazione
elettorale regionale.
Altri punti negativi. Nella formazione delle leggi, molto
lapidario il commento della Conferenza dei Presidenti delle
Regioni, là dove dice che "si tratta di un sistema macchinoso e
intricato, destinato inevitabilmente a sommare alla conflittualità
esistente tra Stato e Regioni un'inedita conflittualità fra gli
stessi rami del Parlamento, per la cui soluzione la norma rinvia a
due distinte commissioni - mista e paritetica - con un'ulteriore e
insostenibile complicazione".
In ordine poi ai poteri sostitutivi dello Stato, si conferma la
possibilità per lo Stato di adottare provvedimenti di natura
sostitutiva in qualunque materia di competenza regionale, ogni
volta che lo Stato ritenga che esistano le esigenze di tutela di
questa - non meglio definita - "unità giuridica od economica". È
una norma questa che apre, almeno teoricamente, uno spazio
indefinito di compressione dell'autonoma attività legislativa
regionale. Per concludere poi con l'introduzione del concetto,
altrettanto vago, di "interesse nazionale" che, proprio per la sua
genericità, costituisce una vera e propria "spada di Damocle"
perenne sull'attività legislativa delle regioni.
Per tutte queste ragioni non possiamo che confermare il nostro
giudizio negativo su quella riforma, la nostra posizione critica
sul testo di riforma costituzionale così come è stato approvato ed
auspicarne una sostanziale revisione nei successivi passaggi
parlamentari.
Président - La parole au Conseiller Lattanzi.
Lattanzi (CdL) - Voglio ringraziare i promotori della mozione,
che hanno ancora una volta voluto portare in quest'aula una
riflessone sul processo, mi permetteranno di dire straordinario,
che si sta attuando a livello parlamentare sulla riforma della
nostra costituzione. Li voglio ringraziare perché è un tema sul
quale è necessario che non solo la I Commissione abbia il dovere di
porre in atto gli approfondimenti, esprimere le eventuali critiche,
ma che anche il Consiglio possa ascoltare i giudizi su quello che è
un processo assolutamente straordinario. Straordinario perché dopo
50 anni, per la prima volta, le Camere affrontano in maniera
concreta questo processo di manutenzione della nostra
costituzione.
La prima riflessione la voglio fare sulla critica che è stata
mossa da tutti gli interventi fatti finora, la critica sul metodo:
questo metodo che prevede un percorso a "colpi di maggioranza", un
metodo che, a primo acchito, potrebbe lasciare perplessi. Invito ad
una riflessione: non è che si è scelto questo metodo come punto di
partenza, ma si è giunti a questa metodologia dopo una serie di
tentati metodi diversi che non hanno trovato soddisfazione, perché
non possiamo non ricordare i fallimenti di tutte le Bicamerali e di
tutti i momenti nei quali si è tentato, da Sinistra e da Destra, di
mettere insieme un paese, in uno spirito costituente, per far
evolvere un processo costituzionale nel nostro paese. Nessuno è
stato in grado in questi ultimi anni di mettere attorno a un tavolo
tutte o gran parte delle forze politiche per addivenire ad un
condiviso processo di riforma costituzionale. Credo che però una
riflessione su questo vada fatta. Evidentemente non è possibile, ma
non per scarsa volontà delle parti: il famigerato Centro-Sinistra e
il famigerato Centro-Destra nazionale, che poi altro non sono che
gli eletti nei collegi che risiedono anche nelle Regioni; questo
processo di riforma che significa il processo a un federalismo più
spinto, a una nuova architettura nelle responsabilità
amministrative nella gestione dello Stato, delle Regioni, delle
Province, non ha trovato una metodologia diversa, se non quella dei
"colpi di maggioranza". È stato così per il Centro-Sinistra - lo
ricordava il collega Curtaz - dove con 4 soli voti si è iniziato un
percorso di riforma, e così sta andando con il Centro-Destra con
voti più importanti, ma sempre con una parte delle due Camere.
Non c'è il contesto che tutti auspicano, lo spirito costituente
- come diceva il collega Nicco - non c'è, ma anche perché non c'è
da fare una Costituzione, c'è da riformarla, e quindi lo spirito
costituente non ci può essere là dove ci deve essere uno spirito
riformatore, per riformare alcuni articoli e dare un'architettura
diversa a una serie di valori che rimangono nella "Carta
costituzionale" condivisi: la libertà, la democrazia, e tutto
quello che la nostra costituzione sottoscrive.
Allora, dico ai critici del metodo e del mancato dialogo:
prendiamone atto, questa maggioranza porterà avanti a "colpi di
maggioranza" la sua visione dello Stato e probabilmente questa
Costituzione è destinata a non durare 50 anni perché i processi di
evoluzione della società non durano più 50 anni! Un conto è uscire
da un dopoguerra e costituire un paese democratico, che è
un'esigenza, altro conto è mantenere questo paese democratico
ancora democratico, fondato su valori importanti, ma che ha
necessità di acquisire architetture amministrative, gestionali e di
poteri diverse perché diversa è la società che va governata! Di
questo me ne sono fatto una ragione, non voglio dire che questa sia
la visione giusta, ma dico che ne prendo atto perché non vedo né da
parte del Centro-Destra né da parte del Centro-Sinistra
l'opportunità dello spirito costituente perché da costituire non
c'è nulla! C'è da riformare un sistema e le visioni della riforma
sono diverse e quindi voglio fare una riflessione sul merito.
Si parla della volontà della "Lega" estremista, in un certo
senso più multimediatica che sostanziale - lo diceva il relatore
Cesal -, ma vorrei anche evidenziare altrettante posizioni
estremistiche di alcune forze di Centro-Sinistra come
"Rifondazione" o i Comunisti o parte dei "DS" con culture più
centraliste e altrettante opposte della "Lega", che hanno tirato la
riforma da un'altra parte. Non è lontano il 2001 quando l'intesa
famigerata fu negata dal Centro-Sinistra, quindi non è che siamo di
fronte a una sola parte estremista di un processo di devoluzione
che ha necessità di una visibilità politica, siamo anche di fronte
ad altre parti altrettanto estremistiche che hanno visioni
centralistiche dello Stato e del ruolo dello Stato, che tirano
dalla parte opposta.
Non mi stupisco che il processo di riforma non possa essere che
il frutto di una mediazione... ma cosa vorreste che fosse?
Criticate le riforme a "colpi di maggioranza", ma criticate anche
le mediazioni che la politica produce nel trovare degli equilibri e
degli accordi politici per procedere in uno dei processi più
straordinari della storia costituzionale del nostro paese, perché
così è! Noi, Consiglieri regionali, oggi, impegnati in politica,
stiamo assistendo ad un lavoro che le Camere stanno portando
avanti. L'Assessore Caveri, da Parlamentare, ha vissuto in prima
persona l'inizio di un processo straordinario, in quanto dopo 50
anni si è sentito il bisogno a furor di popolo di riflettere sul
processo di amministrazione, ma ricordo che il furor di popolo
risale al 1993 e il processo di discussione inizia nel 1996, nel
1997, nel 1998, nel 1999 senza nulla succedere con bicamerali
affondate, fallimenti... Lei era in prima fila ed è stato
addirittura nella posizione della "cabina di regia" di questi
processi senza nulla poter fare contro gli estremismi di chi voleva
non mollare assolutamente nulla!
Si può anche condannare la "Lega", ma permettetemi almeno di
riconoscere l'opportunità politica che la "Lega" ha rappresentato
per l'intero paese, alla luce di una volontà che non era solo del
popolo leghista, ma di un intero paese che già nel 1993 aveva
chiesto la ristrutturazione del paese e del processo di
amministrazione e dei suoi poteri. Nel merito, certo, le mediazioni
possono essere condannabili quando partoriscono poi dei mostri, ma
non sono mai mostri! Il frutto della democrazia, del confronto e
del dialogo non può essere mai un mostro, perché se la mediazione
diventa il mostro che si partorisce, allora qua dentro ne
partoriamo tutti i giorni uno! È la democrazia, perché se non fosse
così, avesse ragione solo la "Lega" e avesse il 100%, avremmo
probabilmente una "Carta federale" totalmente diversa da quella che
sta uscendo! Se avessimo una "Carta federale" come quella pensata
da "Rifondazione Comunista", forse non avremmo neanche la "Carta
federale"! O se fosse in mano agli intellettuali di "Alleanza
Nazionale", che sono stati citati, forse non piacerebbe a metà del
paese. Così come se la "Carta costituzionale" la facesse il
Consigliere Cesal, non piacerebbe a una gran parte del paese,
perché il paese è multiforme e, fortunatamente, democratico! Allora
o la mediazione è buona, ma non può essere cattiva, perché se si
affossa il concetto di mediazione si affossa il concetto di
politica, e io invece ritengo che la mediazione sia buona quando
questa mette in equilibrio diverse posizioni. Certo, fa male non
poter vedere rappresentate le nostre istanze, perché noi siamo
sottorappresentati al Parlamento - un solo Deputato e un solo
Senatore -, ma è il gioco della democrazia: per quanto il nostro
voto possa rappresentare una comunità di 120.000 abitanti con la
sua storia e la sua cultura, pesa per 120.000 abitanti e non può
condizionare un paese.
Possiamo ringraziare che molte delle cose che chiedevamo alla
riforma costituzionale si stanno avviando, si ricordava la riforma
dell'articolo 116; signori, la "previa intesa" era un forte
desiderio della comunità valdostana, con il Centro-Sinistra non fu
raggiunto, con questo non voglio dare il merito al Centro-Destra,
dico solo che è maturata una pressione democratica diversa per la
quale la previa intesa oggi c'è un ministro che l'accetta, anzi la
sollecita, e qualche anno fa c'era qualcuno che non la riteneva
ancora opportuna! Così come può essere stigmatizzato il processo di
mediazione che ha disegnato l'assetto del futuro Senato federale.
Qualcuno ha detto che di federale ha poco; mi permetto di dire che
non è così, mi permetto di dire che il Senato che verrà partorito
dalla riforma costituzionale sarà più federale di quello esistente
oggi! Poi ognuno tira la coperta dalla parte che crede, ma non
possiamo non riconoscere che c'è un processo in atto e che questo
processo evolutivo della "Carta costituzionale" non potrà
terminare, perché quello che verrà fuori da questa riforma non
durerà 50 anni, non potrà durare 50 anni, perché così come sono
forti oggi le richieste di "devolution" delle competenze alle
Regioni, così come oggi è necessaria un'architettura federalista
delle competenze e poi arriverà la riforma fiscale federale, sono
pronto a scommettere che fra 10 anni staremo qui a discutere un
rinnovato nazionalismo per difendere l'italianità dalle burocrazie
europee, che tenteranno di affossare non la piccola Valle d'Aosta,
ma un intero paese!
Sicuramente vedremo, da qui a 10 anni, riflessioni diverse sulle
riforme, verranno chieste ulteriori modifiche che magari andranno
anche in senso opposto a quello che oggi è il percorso che viene
affrontato, perché è evidente che oggi stiamo passando da uno Stato
centrista del dopoguerra ad una evoluzione federalista sulla quale
le Regioni fanno la loro parte, vogliono le competenze e vogliono
le risorse, lo Stato non si può liquidare in 2 mesi, il bilancio è
una giungla di capitoli che non è facile sforbiciare, neppure per
esperti in economia come Tremonti che ha pagato per avere solo
pensato di farlo!
Quello che volevo significare nel mio intervento è il piacere di
poterne parlare di queste cose, il piacere di potersi sentire, non
dico protagonisti di questa riforma, ma almeno spettatori
interessati. A me non piace tutto quello che sto vedendo, ma non
credo che possa piacere ad alcun cittadino italiano in assoluto
quello che verrà fuori da quella "Carta"; Cesal, non è democratico
partorire la tua "Carta costituzionale"! Necessariamente - spero
che per i tifosi della democrazia sia un valore - la "Carta" verrà
riformata a "colpi di maggioranza" perché questo prevede lo Stato
democratico!
Certo, c'è la difficoltà di proteggere le minoranze, ma... chi è
più minoranza: noi, o quelli della Val di Susa? È un ragionamento
che abbiamo fatto oggi in occasione della discussione sulla
riorganizzazione dell'assistenza sanitaria in montagna. Si diceva:
ha più significato lasciare la guardia medica a Cogne che ha 1.500
abitanti o metterla dove ce ne sono 16.000? Ma che discorsi sono!
Immaginate quando andiamo a parlare di riforme costituzionali, che
vanno a responsabilizzare le diverse realtà regionali e noi abbiamo
avuto l'ambizione di essere piccola comunità Regione... non vorrei
che oggi qualcuno disconoscesse questo. Non vorrei che oggi, uno,
in funzione del fatto che abbiamo i muscoli più piccoli degli
altri, volesse dire che non abbiamo la forza per rimanere
Regione"
Noi abbiamo la necessità, così come le altre Regioni, di vedere
riconosciuta la nostra autonomia, ma credo che abbiano diritto
anche le altre Regioni di vedere riconosciuta la loro, anche per
responsabilizzarle. Ci sono Regioni che nel riformare il loro
Statuto hanno aumentato di decine il numero dei Consiglieri nelle
loro Assemblee, che hanno partorito leggi per dotare di due
portaborse e di un autista i Consiglieri regionali che hanno
decretato aumenti spropositati delle indennità consiliari! Ci vuole
la sussidiarietà, in modo che ognuno si responsabilizzi rispetto a
chi lo ha eletto delle scelte che fa e allora vedrete che la musica
cambia!
Il sistema del processo legislativo - sono d'accordo con il
Vicepresidente Nicco - forse non sarà perfetto, ma... c'è qualcuno
qua che sta partorendo qualcosa di perfetto? Non riusciamo a
partorire una legge regionale perfetta, come possiamo immaginare
che possa essere perfetta una "Carta costituzionale", che è il
frutto di una mediazione di centinaia di Deputati e di decine di
partiti? È impossibile quando hai 20 Regioni che ti stanno sul
collo, di cui 5 autonome che giustamente rivendicano le loro
autonomie! Con questo non voglio giustificare il Parlamento, voglio
dire che il Parlamento sta svolgendo il compito per cui è stato
eletto, perché l'intesa è stata votata praticamente all'unanimità,
quindi anche i Parlamentari del Centro-Sinistra, che avevano votato
contro la volta precedente, hanno dovuto prendere atto che nel loro
territorio l'intesa era necessaria, soprattutto quelli delle
Regioni autonome e per quelli delle regioni non autonome è un
diritto inalienabile il riconoscimento di pari dignità.
Termino dicendo che sono certo che la riforma costituzionale non
partorirà la migliore "Carta costituzionale", ma proprio perché la
"Carta costituzionale" che ne uscirà sarà il frutto della
democrazia, sarà la "Carta costituzionale" più perfetta che potremo
avere. Con questo non significa che non abbiamo il diritto di
rivendicare le nostre richieste e i pensieri che sulla "Carta
costituzionale" abbiamo come cittadini valdostani.
Presidente - Mi sembrerebbe opportuno suggerire una piccola
modifica, là dove si dice:
"impegna il Presidente della Regione
e il Presidente del Consiglio regionale"
, e "invita i
Parlamentari della Valle d'Aosta", piuttosto che
"impegna"
;
è la formulazione che usiamo sempre, perché non hanno vincolo di
mandato. Con questa correzione formale, pongo in votazione la
mozione nel testo così modificato:
Mozione
Il Consiglio della Valle d'Aosta
Preso atto che la I Commissione consiliare permanente
"Istituzioni ed Autonomia" ha esaminato il disegno di legge
costituzionale recante "Modifiche alla parte seconda della
Costituzione" così come licenziato dalla Camera dei deputati in
data 15 ottobre 2004;
Ribadito l'assunto che nessun ordinamento che pretende di
qualificarsi come "federale" possa essere disegnato senza il
concorso, con pari dignità, dei soggetti che lo
costituiscono;
Espresso il proprio apprezzamento, in ordine al previsto
maggior coinvolgimento del Consiglio regionale nelle future
procedure di modifica statutaria, più volte rivendicato dalla
nostra Regione, così come dalle altre autonomie
differenziate;
Atteso che, la clausola di salvaguardia delle attuali
condizioni di autonomia attribuite alle Regioni a Statuto speciale
ed alle Province autonome, non si estende a tutto il disegno di
legge costituzionale.
Rilevato che l'articolo 40 del citato progetto di legge
prevede, in sede di prima applicazione, un inammissibile
scioglimento d'imperio del Consiglio regionale;
Considerata positivamente la riduzione complessiva del numero
dei parlamentari, benché inferiore a quella originariamente
proposta;
Riaffermato il proprio profondo dissenso in ordine al metodo
adottato, che non ha tenuto conto delle sollecitazioni provenienti
dalle istituzioni regionali, con particolare riferimento a quelle
delle Regioni ad autonomia differenziata;
Ribadita la propria netta contrarietà all'ipotesi formulata
circa la composizione del nuovo Senato, cosiddetto "federale", in
cui ai rappresentanti delle Regioni e delle collettività locali non
è riconosciuto neppure il diritto di voto, nonostante a tale ramo
del Parlamento sia riservata la determinazione dei principi
fondamentali nelle materie concorrenti oltre ad altre funzioni
attinenti alla vita delle Regioni;
Ritenuto, peraltro, lo svilimento del ruolo del Senato, in
quanto le deliberazioni del medesimo potrebbero essere di fatto
suscettibili di revisione ad opera dei Presidenti delle
Camere;
Rilevato il venir meno della necessaria rigidità della
Costituzione, presupposto indefettibile della certezza giuridica,
essendo rimessi ai Presidenti delle Camere, alla maggioranza
parlamentare ed al Governo poteri derogatori rispetto al riparto di
competenze, fissato costituzionalmente, tra le Camere e tra lo
Stato e le Regioni;
Attesa l'assenza di un effettivo potere di indirizzo e di
controllo del Parlamento sul Governo, vista, per un verso, la
soppressione del rapporto fiduciario con il Senato e, per l'altro,
l'assenza dell'espressione dell'iniziale voto di fiducia da parte
della Camera dei deputati, essendo rimessa sostanzialmente nelle
mani del Capo del Governo la determinazione del destino di
quest'ultima, nel caso in cui essa non intenda assecondarne le
iniziative;
Preso atto del mantenimento, in capo al Presidente della
Repubblica, di funzioni essenzialmente ratificatorie, con il
conseguente rafforzamento del ruolo del Primo Ministro e
l'attribuzione allo stesso di poteri che non trovano, nel nuovo
ordinamento istituzionale, adeguati contrappesi;
Sottolineata l'indeterminatezza e l'inconsistenza della
cosiddetta "devoluzione" di poteri alle Regioni, associata al
riaccentramento da parte dello Stato di rilevanti competenze ed
all'attribuzione al medesimo di penetranti ed onnicomprensivi
poteri avocatori, anche preventivi, tali da limitare
significativamente l'autonomia regionale;
Ritenuta inaccettabile la reintroduzione del controllo di
merito sulle leggi regionali in base al parametro di un non meglio
definito "interesse nazionale";
Atteso, quindi, che con il disegno di legge costituzionale in
discussione non solo non si siano risolti i presunti difetti di
coordinamento generati dalla precedente riforma del Titolo V della
Costituzione, ma si siano introdotti elementi di confusione atti ad
incrementare notevolmente il conflitto tra Stato e Regioni;
Esprime
Un giudizio globalmente negativo e preoccupato in ordine al
disegno di legge costituzionale nel testo approvato dalla Camera
dei deputati il 15 ottobre 2004, in quanto confuso e
contraddittorio che, lungi dal risolvere i problemi discendenti dal
vigente ordinamento, ha un effetto moltiplicatore dei medesimi,
comportando un grave peggioramento rispetto alla situazione
attuale;
Impegna
Il Presidente della Regione nonché il Presidente del
Consiglio regionale ed invita i Parlamentari della Valle d'Aosta,
di concerto con il Consiglio regionale della Valle d'Aosta,
a:
- ricercare strategie comuni con le altre Regioni ed, in
particolare, con quelle a Statuto speciale e con le Province
autonome, per giungere ad un effettivo rafforzamento
dell'istituzione regionale,
- operare affinché vengano apportate, nei successivi passaggi
parlamentari, tutte quelle modificazioni atte ad imprimere al
progetto di riforma in atto una svolta di tipo autenticamente
federale;
- mantenere un corretto equilibrio fra i diversi poteri ed
organi costituzionali dello Stato.
Consiglieri presenti: 26
Votanti e favorevoli: 24
Astenuti: 2 (Frassy e Lattanzi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK