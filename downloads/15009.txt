Consiglio Regionale della Valle d'Aosta - Oggetto del Consiglio n. 1492 del 25 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 1492 del 25 luglio 1995 - Resoconto
SEDUTA ANTIMERIDIANA DEL 26 LUGLIO 1995
OGGETTO N. 1492/X Comunicazione del Presidente del Consiglio
relativa alla giornata nazionale di mobilitazione e solidarietà
"Pace nei Balcani".
Stévenin (Presidente) Informo i colleghi consiglieri che oggi è
giornata nazionale di solidarietà e di mobilitazione per la pace in
Bosnia, Pace nei Balcani.
Ci sono tutta una serie di forze politiche, sindacali,
culturali, dell'associazionismo, del volontariato, di diversa
ispirazione, tutte accomunate nella volontà di concorrere alla
pace, che hanno fatto loro le parole di Scalfaro e del Papa per
trovare ogni strada per difendere i sofferenti e gli innocenti.
E' chiaro che quando è stata firmata questa intesa fra queste
forze politiche si parlava di Zsrebrenika; purtroppo oggi si parla
già del fatto che le truppe serbo-bosniache hanno conquistato Zepa
e stanno marciando su altre zone abitate da musulmani bosniaci.
Per questa ragione oggi alle ore 15 sono stati convocati i
capigruppo, mentre in altre città capoluogo di regione si tengono
manifestazioni; sembra poi che ci siano novità sulla decisione
della Nato di intervenire, che ci siano contatti anche con l'Onu
proprio per decidere come intervenire. Oggi invece noi ci
ritroviamo alle ore 15, mi è stato detto che nel pomeriggio di ieri
erano state presentate delle risoluzioni, dopo l'incontro di oggi
alle 15, nel pomeriggio le metteremo in votazione.
Ha chiesto la parola il Consigliere Squarzino Secondina.
Squarzino (VA) Avrei preferito che si discutessero stamattina
quelle risoluzioni, perché era un atto del Consiglio all'inizio
della giornata che a livello nazionale è dedicata ad una
mobilitazione per affermare con forza che si vuole una soluzione
pacifica in quelle zone.
Comunque, la cosa importante è che ci si esprima.
Volevo aggiungere, rispetto all'informazione data dal
Presidente, che anche ad Aosta avvengono delle manifestazioni;
proprio stasera alle 21 ci sarà una manifestazione in piazza E.
Chanoux con questo scopo e utilizzerei in questo momento i
giornalisti, pregandoli di dare pubblicità a questa manifestazione
in modo che il maggior numero di persone sia informato dal fatto
che stasera la gente pacifica si trova in piazza per affermare la
propria volontà di pace e per chiedere che vengano attivati tutti
gli strumenti a livello diplomatico per mettere fine a questa
guerra.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK