Consiglio Regionale della Valle d'Aosta - Oggetto del Consiglio n. 322 del 13 gennaio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 322 del 13 gennaio 1999 - Resoconto
SÉANCE DU 13 JANVIER 1999 (MATIN)
OGGETTO N. 322/XI Comunicazioni del Presidente del
Consiglio.
Presidente Do comunicazione al Consiglio dei messaggi della
Presidenza nonché degli atti ad essa pervenuti dopo l'adunanza del
16 dicembre 1998:
Projets de loi visés:
Disegno di legge n. 3: "Istituzione del Parco archeologico
nell'area megalitica di Saint-Martin de Corléans in Comune di
Aosta".
Disegno di legge n. 8: "Norme per favorire la vita di relazione
delle persone disabili".
Disegno di legge n. 10: "Modificazioni alla legge regionale 27
febbraio 1998, n. 8 (Interventi regionali per lo sviluppo di
impianti a fune di connesse strutture di servizio)".
Disegno di legge n. 11: "Gestione dei trattamenti di fine
rapporto del personale regionale, maturati al 31 dicembre 1998,
tramite fondo pensione".
Disegno di legge n. 14: "Finanziamenti di spesa nei diversi
settori regionali di intervento e rideterminazione delle
autorizzazioni di spesa di leggi regionali in vigore, assunti in
coincidenza con l'approvazione del bilancio di previsione per
l'anno finanziario 1999 e per il triennio 1999-2001 (Legge
finanziaria per gli anni 1999/2001)".
Disegno di legge n. 15: "Bilancio di previsione della Regione
Autonoma Valle d'Aosta per l'anno finanziario 1999 e per il
triennio 1999/2001".
Proposta di regolamento n. 2: "Ordinamento finanziario e
contabile degli Enti Locali della Valle d'Aosta".
Projets de loi non visés:
Disegno di legge n. 12: "Proroga degli organi delle Aziende di
promozione turistica, di cui all'articolo 10 della legge regionale
29 gennaio 1987, n. 9 (Riforma dell'organizzazione turistica della
Regione)".
Réunions:
Bureau de Présidence: 2
Ière Commission: 1
IIème Commission: 1
IIIème Commission: 1
IVème Commission: 1
Commission spéciale pour les réformes institutionnelles: 1
Il Presidente del Consiglio regionale Roberto Louvin non
partecipa alla seduta odierna in quanto si incontrerà oggi a Roma
con il Presidente della Repubblica Oscar Luigi Scalfaro assieme
agli altri Presidenti dei Consigli delle Regioni a Statuto Speciale
e delle Province autonome.
A seguito dell'incontro, il Presidente Louvin parteciperà alla
Conferenza dei Presidenti dei Consigli delle Regioni a Statuto
Speciale e delle Province autonome convocata dal Sig. Selis
Presidente della Regione autonoma Sardegna.
Lunedì 11 gennaio 1999 si è svolta a Torino, nell'Aula Magna
della "Scuola di Applicazione", alla presenza delle maggiori
autorità politiche, civili e militari, la Cerimonia di
inaugurazione dell'Anno Giudiziario.
In rappresentanza del Consiglio regionale della Valle d'Aosta,
ha partecipato il Vicepresidente del Consiglio regionale Marco
Viérin.
Nel corso della Cerimonia è intervenuto il Procuratore Generale
di Torino, Antonino Palaja, che ha illustrato la relazione sulla
Giustizia in Piemonte e Valle d'Aosta.
In data 28 dicembre 1998, è giunta comunicazione del
Coordinatore regionale di Forza Italia per la Valle d'Aosta,
Alberto Zucchi, circa il provvedimento di sospensione dei
Consiglieri regionali Enrico Tibaldi e Dario Frassy dal Movimento
politico Forza Italia per un periodo di due mesi. Nella lettera, il
Coordinatore regionale di Forza Italia, Alberto Zucchi, ha
precisato che in conseguenza di tale fatto, sino al 24 febbraio
1999, le opinioni espresse e i voti dati dai Signori Enrico Tibaldi
e Dario Frassy avranno carattere personale e non investiranno la
responsabilità politica del Movimento Forza Italia.
La Presidenza del Consiglio regionale ha comunicato al
Coordinatore regionale di questo Partito, con lettera in data 12
gennaio 1999, quanto segue: "Con riferimento alla sua comunicazione
del 28 dicembre u.s., prendo atto della sospensione dal Movimento
politico di Forza Italia dei Consiglieri regionali Enrico Tibaldi e
Dario Frassy.
Nel farle presente che la composizione del Gruppo di Forza
Italia in Consiglio regionale risulta, alla data odierna, immutata,
tengo a precisare che attiene ad una sfera di discrezionalità
politica, da me non sindacabile e direi anche irrilevante per il
Consiglio regionale, l'espressione delle opinioni e dei voti dei
Consiglieri Enrico Tibaldi e Dario Frassy."
All'età di 55 anni è deceduto venerdì scorso per un infarto
mentre stava rientrando da un sopralluogo al lago Miserin, Pierino
Danna, Sindaco di Champorcher.
Il Presidente Louvin aveva inviato sabato 9 gennaio, a nome del
Consiglio regionale, un telegramma di cordoglio alla famiglia. Dopo
aver espresso a nome del Consiglio regionale la grande
partecipazione al lutto della famiglia Danna, del Comune di
Champorcher e della Comunità valdostana, il Presidente Louvin ha
aggiunto: "ricordo con ammirazione il carattere determinato di
Pierino Danna e gli alti ideali che hanno ispirato la sua vita, la
sua azione politica e la sua azione di amministratore in qualità di
primo cittadino di Champorcher". Il Presidente Louvin ha infine
ricordato la passione e l'entusiasmo che Pierino Danna metteva nel
suo impegno politico, nel profondo rispetto degli ideali
autonomisti e federalisti.
Ora cedo la parola al Presidente della Giunta regionale o a chi
chiede di fare la commemorazione. Prego, Presidente...
Scusate il noviziato, giustamente è anche l'emozione per questa
commemorazione, ma c'è qualcuno che chiede di intervenire sulle
comunicazioni del Presidente del Consiglio? La parola al
Consigliere Tibaldi.
Tibaldi (FI) A nome del gruppo di Forza Italia volevo
ringraziare il Vicepresidente del Consiglio per le precisazioni che
ha fornito nelle comunicazioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK