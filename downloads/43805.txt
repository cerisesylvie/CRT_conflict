Consiglio Regionale della Valle d'Aosta - Oggetto del Consiglio n. 974 del 3 novembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 974 del 3 novembre 2021 - Resoconto
OGGETTO N. 974/XVI - Interrogazione: "Notizie in merito
all'insufficienza di posti letto presso l'Ospedale di
Aosta".
Bertin (Presidente) -
Punto n. 24 all'ordine del giorno.
Risponde l'assessore Barmasse.
Barmasse (UV) -
La prima domanda dei consiglieri è quale
sia il tasso di occupazione medio dei posti letto nell'ospedale
nell'ultimo semestre, presso l'Ospedale regionale di Aosta nel
primo semestre 2021. L'occupazione media dei posti letto è stata
pari all'88,66 percento, secondo il decreto ministeriale 2 aprile
2015 n. 70, regolamento recante "Definizione degli standard
qualitativi, strutturali, tecnologici e quantitativi relativi
all'assistenza ospedaliera". L'indice ottimale di occupazione dei
posti letto dovrebbe attestarsi sui valori del 90 percento.
La seconda domanda è quali siano i reparti nei quali nell'ultimo
semestre non erano sufficienti i posti letto e come si è agito per
risolvere questa carenza. I seguenti nuovi reparti hanno superato
ampiamente, nel primo semestre 2021, la soglia del 90 percento di
occupazione, con valori superiori al 100 percento: medicina
interna, geriatria acuti, pneumologia, cardiologia,
gastroenterologia, chirurgia generale d'urgenza, chirurgia
vascolare, chirurgia toracica, neurochirurgia. In questi reparti il
fabbisogno di posti letto ha superato la disponibilità di posti
letto nel reparto.
Come è previsto dal regolamento aziendale del
bed
management
, gestione posti letto, il pronto soccorso assegna i
pazienti da ricoverare ai vari reparti, anche in assenza di
immediata disponibilità di posto letto negli stessi, con
conseguente necessità di far stazionare il paziente per alcune ore
in pronto soccorso in attesa della suddetta disponibilità, ma
comunque per tempi limitati. Nel 2021 il tempo medio di attesa tra
la decisione di ricoverare e il ricovero stesso, è stato inferiore
alle quattro ore.
Una criticità è certamente rappresentata dalla relativa carenza
a livello nazionale e regionale di personale sanitario, che
impedisce al momento la piena operatività in termini di posti letto
di alcune strutture aziendali, ad esempio, la struttura sanitaria
di ricovero di Gignod a Variney e anche di alcuni reparti
ospedalieri.
A tal proposito comunico che effettivamente, anche nei reparti
che sono stati recentemente ristrutturati, ci sono grosse
problematiche per l'apertura degli stessi, per carenza in
particolare di personale infermieristico, anche in relazione al
problema della vaccinazione e ai
novax
.
La terza domanda è quante siano le segnalazioni pervenute alla
USL riguardanti i pazienti o familiari di pazienti che non hanno
ottenuto il ricovero in tempi adeguati. Risultano tre segnalazioni
riferite all'anno 2020 e nessuna segnalazione per l'anno 2021.
Presidente -
Per la replica il consigliere Carrel.
Carrel (PA) -
La nostra interrogazione era dettata da una
lettera che è uscita sul giornale Aostasera il 29 di settembre
2021, che sicuramente ha acceso i riflettori su questi quesiti che
abbiamo posto, perché dal nostro punto di vista vi sono dei
problemi sicuramente che lei ha già affrontato precedentemente in
altri dibattiti in aula, quando ci ha comunicato appunto
l'ampliamento nel progetto dei posti letto anche nel nuovo
ospedale, ma volevamo comprendere se il problema era legato ai
posti letto e/o al personale; da quanto ci appare il problema è da
ambo le parti, il che ovviamente ci vede alquanto preoccupati.
Quanto al personale, abbiamo già avuto modo di fare diverse
iniziative, sia io che il collega Baccega, sulle varie azioni da
porre in essere per poter affrontare questo problema. Ci tengo
solamente a sottolineare che questa mattina ci è giunta una
lettera, che spero abbia modo di leggere, in cui si chiede una sua
risposta, firmata da F. M. e S. C., nella quale si evidenzia un
problema legato alle guardie mediche. È un problema che come gruppo
consiliare abbiamo già portato alla sua attenzione, mi sembra due
Consigli fa, su cui abbiamo già dibattuto e credo che anche questo
rientri comunque nell'organigramma del personale e sia un altro
problema da affrontare.
Come detto, abbiamo preso spunto da questa lettera sul giornale
per cercare di capire quale fosse realmente la situazione e dalla
sua risposta è emerso chiaramente che il tasso medio è negli
standard, vi sono però dei problemi, immagino anche legati ai
flussi e ai picchi che ci sono nei vari reparti, e sui quali
dobbiamo assolutamente lavorare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK