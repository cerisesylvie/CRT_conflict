Consiglio Regionale della Valle d'Aosta - Oggetto del Consiglio n. 3495 del 24 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3495 del 24 febbraio 1988 - Resoconto
OGGETTO N. 3495/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni del Presidente del Consiglio
inquadrano l'attività della Presidenza del Consiglio e degli organi
consiliari dal 3 febbraio in poi.
DISEGNI DI LEGGE PRESENTATI:
D.L. n. 487, presentato dalla Giunta regionale in data 3
febbraio 1988, concernente: "Promozione di una fondazione per
l'attuazione di iniziative culturali e l'organizzazione di convegni
attinenti i rapporti tra diritto, società ed economia e contributo
regionale alla fondazione medesima" (1a e 5a Commissione)
D.L. n. 488, presentato dalla Giunta regionale in data 3
febbraio 1988, concernente: "Norme sullo stato giuridico e sul
trattamento economico del personale della Regione. Disposizioni
concernenti il personale regionale appartenente alle qualifiche
dirigenziali e vicedirigenziali" (iscritto all'ordine del
giorno)
D.L. n. 489, presentato dalla Giunta regionale in data 3
febbraio 1988, concernente: "Aumento della spesa annua per
l'applicazione della legge regionale 21 ottobre 1986, n. 55
concernente disposizioni per agevolare il funzionamento delle
scuole gestite da istituti ed enti morali" (1a e 5a
Commissione)
D.L. n. 490, presentato dalla Giunta regionale in data 3
febbraio 1988, concernente: "Ulteriori modificazioni alla legge
regionale 15 luglio 1985, n. 46 e successive modificazioni,
concernente la concessione di incentivi per la realizzazione di
impianti di risalita e di connesse strutture di servizio" (iscritto
all'ordine del giorno)
D.L. n. 491, presentata dal Cons. Sandri in data 11 febbraio
1988, concernente: "Modifiche e integrazioni alle leggi regionali
15 luglio 1982, n. 32 e 24 agosto 1982, n. 38 concernenti la
disciplina dei trasporti collettivi" (3a Commissione)
D.L. n. 492, presentata dal Cons. De Grandis in data 12 febbraio
1988, concernente: "Istituzione del servizio di
telesoccorso-telecontrollo" (1a e 4a Commissione)
D.L. n. 493, presentata dai Consiglieri Mafrica, Cout, Millet,
Bajocco, Dolchi e Tonino in data 16 febbraio 1988 concernente:
"Estensione, in favore di disoccupati aventi diritto al trattamento
speciale di cui alla legge 5 novembre 1968, n. 1115, della
possibilità di partecipare ai lavori socialmente utili, di cui al
titolo III della legge regionale 9 gennaio 1986, n. 4 e successive
modificazioni" (1a e 3a Commissione)
D.L. n. 494, presentato dalla Giunta regionale in data 23
febbraio 1988 concernente: "Norme per l'istituzione di aree
naturali protette"
D.L. n. 495, presentato dalla Giunta regionale in data 23
febbraio 1988, concernente: "Rifinanziamento della legge regionale
31 marzo 1977, n. 17 concernente: "Protezione della flora
alpina"
D.L. n. 496, presentato dalla Giunta regionale in data 23
febbraio 1988, concernente: "Proroga dei termini per la
presentazione delle domande di ammissione al contributo regionale
previsto dalla legge regionale 30 dicembre 1986, n. 77 per favorire
l'accesso al credito della Cassa Depositi e Prestiti"
D.L. n. 497, presentato dalla Giunta regionale in data 23
febbraio 1988, concernente: "Disposizioni integrative della legge
regionale 23 aprile 1987, n. 34: Norme sul contenimento dei consumi
energetici e sullo sviluppo delle fonti rinnovabili di energia"
D.L. n. 498, presentato dalla Giunta regionale in data 23
febbraio 1988, concernente: "Finanziamento della spesa per
l'applicazione della legge regionale 11 agosto 1981, n. 54 e
successive modificazioni ed integrazioni, concernente norme per
favorire l'inserimento lavorativo di cittadini portatori di
handicap"
D.L. n. 499, presentato dalla Giunta regionale in data 23
febbraio 1988, concernente: "Aumento della spesa limitatamente
all'anno 1988, per l'applicazione della legge regionale 20 dicembre
1973, n. 39 e successive modificazioni concernenti interventi per
gli asili nido"
D.L. n. 500, presentato dalla Giunta regionale in data 23
febbraio 1988, concernente: "Ulteriore finanziamento limitatamente
all'anno 1988, della spesa per l'applicazione della legge regionale
25 ottobre 1982, n. 71, concernente interventi per opere regionali
pubbliche destinate all'assistenza delle persone anziane, inabili e
handicappate"
D.L. n. 501, presentato dalla Giunta regionale in data 23
febbraio 1988, concernente: "Aumento della spesa per l'applicazione
della legge regionale 15 dicembre 1982, n. 93 e successive
modificazioni e integrazioni concernente norme in materia di
servizi a favore delle persone anziane ed inabili"
D.L. n. 502, presentato dalla Giunta regionale in data 23
febbraio 1988, concernente: "Aumento della spesa per l'applicazione
della legge regionale 1° giugno 1984, n. 17 concernente gli
interventi assistenziali a favore di minori"
D.L. n. 503, presentato dalla Giunta regionale in data 23
febbraio 1988, concernente: "Aumento della spesa limitatamente
all'anno 1988, per l'applicazione della legge regionale 15 gennaio
1987, n. 3 concernente interventi finanziari della Regione per il
funzionamento di Case di Riposo gestite da istituzioni private e da
enti morali"
Proposta di Regolamento n. 14, presentata dalla Giunta regionale
in data 3 febbraio 1988 concernente: "Modifica al Regolamento
interno per il servizio economato, demanio e patrimonio" (iscritta
all'ordine del giorno)
Proposta di Regolamento n. 15, presentata dalla Giunta regionale
in data 23 febbraio 1988, concernente: "Modificazioni ed
integrazioni al Regolamento regionale 28 luglio 1987 n. 1
concernente: Norme per la concessione di mutui ad interesse
agevolato a favore di privati nel settore dell'edilizia
residenziale"
DISEGNI DI LEGGE VISTATI:
D.L. n. 476, concernente: "Interventi finanziari per
l'insediamento di attività industriali nel Comune di Gressan, per
prodotti lattiero-caseari"
D.L. n. 481, concernente: "Modifiche ed integrazioni alla legge
regionale 21 maggio 1985, n. 35 concernente ordinamento dei servizi
regionali e stato giuridico del personale. Disciplina dell'archivio
storico regionale"
D.L. n. 471, concernente: "Concessione di contributi annui alla
fondazione "Mater Misericordiae" con sede in Saint-Pierre per gli
oneri di ammortamento di mutui passivi da contrarsi per il
finanziamento dei lavori di costruzione del monastero delle
carmelitane"
DISEGNI DI LEGGE NON VISTATI:
D.L. n. 482, concernente: "Disposizioni concernenti il personale
direttivo e amministrativo addetto ai corsi di addestramento
professionale alberghiero"
DELIBERAZIONI VISTATE: n. 17
Si comunica che il Presidente della Commissione di Coordinamento
in data 11 febbraio 1988 ha vistato la deliberazione n. 3256/VIII
in data 25 novembre 1987, concernente: "Sdemanializzazione di
terreni gravati da uso civico siti nei Comuni di Brissogne e
Pollein finalizzata alla realizzazione dell'impianto per la
raccolta differenziata dei rifiuti e del depuratore per il
Consorzio intercomunale, nonché alla realizzazione del sistema
tangenziale sud di Aosta" per la quale erano stati richiesti
chiarimenti.
RIUNIONI:
Conferenza dei Capigruppo per un incontro con i parlamentari
della Valle d'Aosta: 1
1a Commissione: 2
5a Commissione: 1
2a e 3a Commissione in riunione congiunta: 1
La Commissione per il Regolamento, convocata in data 22 febbraio
1988, non ha raggiunto il numero legale per poter deliberare.
Comunque la riunione si è svolta in forma ufficiosa con l'inizio
dell'esame dell'articolato della nuova bozza di Regolamento
interno, con l'intendimento di far ratificare il proprio operato
dalla Commissione stessa in occasione di una prossima riunione,
alla presenza del numero legale.
A questo proposito mi corre l'obbligo di far presente che il
mancato raggiungimento del numero legale fu dovuto all'assenza di
numerosi rappresentanti di Gruppi consiliari, ai quali ritengo
doveroso rivolgere un appello ad una maggiore partecipazione ai
lavori della Commissione per il Regolamento, data la grandissima
importanza della riforma che si intende attuare nell'interesse del
miglior funzionamento del Consiglio regionale.
In data 23 febbraio 1988 è pervenuto a questa Presidenza un
memoriale di alcuni abitanti di Gressoney La Trinité, in merito al
progettato impianto funiviario Stafal-Gabiet in alta valle di
Gressoney.
In data 22 febbraio 1988 il Signor Eraldo MANGANONE ha fatto
pervenire, tramite l'ufficiale giudiziario, un documento di
diffida, rivolto alla Regione ed a questo Consiglio, a rispondere
alla sua precedente istanza di riesame della determinazione di
revoca dell'incarico di Commissario regionale presso la Casa da
gioco.
Anche questa istanza, come la precedente in data 14 dicembre
1987, è stata ricevuta ed esaminata da questa Presidenza che l'ha
collocata agli atti in relazione alle determinazioni già assunte al
riguardo dal Consiglio e in mancanza di iniziative specifiche da
parte degli organi competenti.
Alcuni insegnanti delle scuole elementari della Valle hanno
fatto pervenire a questa Presidenza un documento in ordine
all'indennità di bilinguismo da riconoscere agli insegnanti delle
scuole elementari della Valle.
Gli insegnanti in questione, nel dichiarare la piena
disponibilità ad attuare i nuovi programmi scolastici, chiedono
però che l'attuale indennità, percepita per il prolungamento di
orario, venga raddoppiata per le nuove ed impegnative richieste
professionali ed inoltre che ad essa sia aggiunta la somma di £.
210.000 lorde, riconosciuta ai Professori della scuola media
superiore per la sola conoscenza della lingua francese.
Gli insegnanti sollecitano poi ancora le Organizzazioni
Sindacali al fine di rivedere le loro proposte ritenute
inaccettabili, prima di concordare con l'Amministrazione regionale
l'indennità di bilinguismo.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Nell'assumermi la responsabilità
di quello che sto per dire, esprimo il mio dissenso per
l'approvazione, da parte del Presidente della Commissione di
Coordinamento, della legge n. 471, riguardante il finanziamento del
monastero delle carmelitane.
Alcune forze politiche avevano criticato in questo stesso
Consiglio il comportamento del Presidente della Commissione di
Coordinamento, che da qualcuno è stato definito come un attacco
alla autonomia, ma io ritengo che il Presidente di quella
Commissione abbia attentato addirittura alla Costituzione.
In passato qualche Presidente della Commissione di Coordinamento
si è accontentato di pelati e di piselli; questo precedente è grave
perché il Presidente della Commissione di Coordinamento ha un
compito di controllo, ma noi riteniamo che in questo caso specifico
egli non abbia ottemperato a tale funzione.
Gli avevamo inviato due lettere nelle quali, esponendogli anche
i motivi legali, gli chiedevamo di non vistare quella legge.
Avevamo chiesto anche ad alcuni parlamentari di intervenire
direttamente presso il Ministero degli Interni per evitare,
appunto, che il Presidente della Commissione di Coordinamento
vistasse quel provvedimento di legge. Eppure lo ha fatto
ugualmente, assumendosene tutta la responsabilità ed io lo critico
severamente perché ritengo che questo provvedimento non doveva
essere approvato.
Certamente può accadere di tutto, quando a monte ci sono
precedenti costituiti da quintali di pomodori, piselli e altri
prodotti che la Regione ha ritenuto opportuno offrire.
Se non sbaglio, il Presidente della Giunta aveva inviato una
lettera al Ministro degli Interni e al Presidente del Consiglio,
per sapere se l'offerta di determinati servizi al Presidente della
Commissione di Coordinamento rientrava tra le funzioni e competenze
della Regione, ma noi non abbiamo saputo nulla della risposta.
Inviterei, pertanto, il Presidente della Giunta a farci conoscere
la risposta del Presidente del Consiglio dei Ministri.
Non sono sollecitato da una specie di guerra di religione, a
ribadire questa mia critica alla decisione del Presidente della
Commissione di Coordinamento, ma dalla convinzione che quel
provvedimento non doveva essere vistato, anche se il Consiglio
regionale si era assunto in precedenza la responsabilità di
votarlo.
Se qualcuno ritiene che nelle mie parole ci siano elementi di
calunnia o di diffamazione, mi dichiaro disponibile a ripetere le
stesse affermazioni anche in altra sede.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Mi spiace di dover affrontare un
argomento di modesta importanza, legato alla ricorrenza della fiera
di S. Orso, ma approfitto dell'occasione che mi è stata offerta dal
recapito del bell'omaggio di un francobollo, con relativo annullo,
per il quale ringrazio vivamente l'Assessore e la Giunta, per
dichiarare che non posso tollerare che una via di Aosta, a trenta
giorni dalla fiera di S. Orso, sia ancora imbandierata a festa. Le
bandiere italiane e svizzere sono ancora lì a garrire in omaggio ad
una festa finita da oltre un mese.
Mi dispiace dover parlare di queste cose in Consiglio, ma non so
se devo rivolgere una petizione al Presidente della Giunta o se mi
devo recare in pellegrinaggio al santuario di Plout. Resta il fatto
che, a distanza di oltre un mese, quella via di Aosta è ancora
addobbata a festa. Le particolari condizioni meteorologiche,
inoltre, hanno sfilacciato le corde ed i fili, le bandiere sono in
gran parte arrotolate ed esposte all'acqua e al vento, ed il denaro
pubblico è così abbandonato all'inclemenza del tempo, nell'attesa
che la Regione si decida a far togliere il tutto.
Quando si ha un po' di riguardo per la propria città, si può
anche compiere un atto di omaggio nei suoi confronti. I dipendenti
regionali sono diverse centinaia, ma a distanza di oltre un mese
siamo costretti a chiedere in Consiglio di togliere quelle
bandiere, perché la festa è finita.
Al Presidente della Giunta, che è capo dell'esecutivo, ripeto
che mi spiace di dover fare una considerazione di questo genere, ma
lo prego, visto che abita anche lui in via Porte Pretoriane, vicino
al Borgo, di incaricare qualcuno degli oltre 1600 dipendenti
regionali - altrimenti cercheremo di occuparcene io e lui - di
risolvere questo piccolo inconveniente nel corso della prossima
settimana, prima che inizi il mese di marzo. Se mi fossi trovato al
posto dell'Assessore certamente non avrei tollerato una simile
disattenzione, invece mi devo limitare ad una semplice lagnanza,
che mi auguro possa avere un certo seguito, visto che mi sono
dovuto rivolgere addirittura al capo dell'esecutivo. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK