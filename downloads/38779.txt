Consiglio Regionale della Valle d'Aosta - Oggetto del Consiglio n. 2248 del 14 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2248 del 14 luglio 2016 - Resoconto
OGGETTO N. 2248/XIV - Interpellanza: "Valutazioni in merito
all'opportunità di eliminare la linea telefonica 199 per il
servizio del centro unico di prenotazione".
Rosset (Presidente) -
Punto n. 20 dell'ordine del giorno.
Per l'illustrazione ha chiesto la parola il Consigliere Cognetta;
ne ha facoltà.
Cognetta (M5S) -
Il servizio 199 è uno dei numeri ai
quali risponde il centro unico di prenotazione insieme all'altro
numero che è l'848. Nella mia interpellanza chiedo sostanzialmente
di eliminare questo numero e di farlo diventare un numero
telefonico di rete fissa standard per togliere un costo ai
cittadini, perché i cittadini che telefonano a questo numero pagano
una quota che varia tra i 3 e i 6 euro, a seconda della durata
della telefonata, e questi soldi, che io pensavo andassero all'Usl,
vanno a Telecom. In sostanza, mantenendo questo numero, di fatto
facciamo un piacere a Telecom e un danno ai cittadini.
Mi sono informato poi anche su qual è la modalità di gestione
delle linee telefoniche nelle altre regioni d'Italia: è un'analisi
che può anche essere sbagliata, però io l'ho presa dai siti che ho
trovato in giro sul
web
riferiti alle varie regioni e ho
scoperto che, per quanto riguarda le chiamate da cellulare, ci sono
undici regioni in cui si può chiamare con un semplice numero fisso,
sette hanno addirittura l'800, quindi la chiamata è gratuita -
troppa grazia, direi io! - e tre, invece (la Valle d'Aosta, la
Toscana e le Marche) hanno il 199.
Alla luce di quanto sopra e alla luce anche dei costi che ci
sono dietro e che ho visto, chiedo all'Assessore di togliere questo
ulteriore balzello nascosto, che non dà maggiore entrate all'Usl a
fronte di un costo di 1.000 euro all'anno, quindi è risibile
rispetto al bilancio complessivo della sanità valdostana; chiedo
pertanto di fare un favore a tutti i cittadini, almeno per pagare
con le tariffazioni
standard
che ormai sui cellulari sono
anche
flat
, dove la telefonata a quel punto diventerebbe
gratuita di fatto.
Presidente -
Per la risposta, la parola l'Assessore
Laurent Viérin.
Viérin L. (UVP) -
Ringrazio il collega Cognetta per aver
sollevato la questione, soprattutto per l'analisi comparativa che
in effetti è utile per andare ad affrontare la problematica, alcuni
dati che lei giustamente ha ricordato ma che vorrei integrare.
Ci sono due aspetti: il costo all'utente e il costo
all'Amministrazione. Il 199 ha degli aspetti positivi, nel senso
che per tipologia e per la sua modulazione - sono i cosiddetti
appartenenti alla rete Telecom che ha delle tipologie di sviluppo
che permette di decidere i numeri chiamanti - non ha accesso al
numero, permette l'accesso contemporaneo ad un numero elevato di
chiamanti, fa un po' il
triage
che un numero cosiddetto
"intelligente" dovrebbe fare; il costo all'Amministrazione - lei
l'ha considerato ivato ed è giusto - senza Iva è di 840 euro
all'anno.
L'altra ipotesi che lei ricorda, quella di avere dei numeri
fissi, ha sicuramente dei costi comunque per l'utente che sono
inferiori, come lei ricordava, ma è chiaro che ci sarebbe la
necessità di avere più linee, almeno otto - io ho fatto fare il
calcolo, così può avere i dati puntuali - nel senso che una linea
fissa rischia poi di essere sempre occupata e quindi avremmo un
disservizio, che è quello che vogliamo tutti evitare. Come costi
otto linee superano quelli del 199, perché otto linee sarebbero
1.400 euro circa. Quindi ci sono due aspetti: il costo
all'Amministrazione e il costo agli utenti. Il costo all'utente c'è
anche nel numero fisso, è inferiore ma c'è, e non è lo stesso per
tutti: se io chiamo un fisso da fisso a fisso o da cellulare a
fisso, in base alla distanza chilometrica ci sono delle disparità.
Questo per dire che, visto che si sta ragionando comunque ad una
riorganizzazione di sportelli, ad una riorganizzazione legata al
fascicolo elettronico che da qui a fine anno vedrà ancora
l'implementazione - lo stiamo annunciando in questi giorni - di
altri servizi che verranno caricati sulla tessera sanitaria e c'è
una riorganizzazione dell'accesso all'istituzione sanitaria da
parte del cittadino, non sarebbe tanto il numero gratuito da
escludere, come dice lei, ma sarebbe forse da pensare di ampliare
magari la tipologia di servizi contenuti all'interno di questo
numero, il famoso 800 (il numero verde), che in alcune regioni -
come lei ha ricordato - è in effetti in uso.
Questo per dire che l'impegno è intanto fare una ricognizione su
questi aspetti positivi e negativi: costo all'utente e costo
all'Amministrazione, sapendo che il numero verde gratuito ha
comunque un costo abbastanza importante, ma che, se ampliato nei
servizi che questo può fornire all'utenza... ricordo anche che le
disposizioni a livello nazionale del Ministero vanno nell'ottica
del "pagoPA": ci sarà dal 1 gennaio 2017 - e questo sarà coordinato
a livello centrale e regionale - tutta una serie di disposizioni
attraverso intermediari riconosciuti obbligatori, non solo aziende.
Per esempio, se io devo pagare una multa o un
ticket
piuttosto che altre cose, sarà tutto centralizzato e ci sarà un
numero dove poter accedere e anche degli sportelli dove poter
svolgere questo servizio. Il discorso potrebbe essere che
l'Amministrazione fa il suo ragionamento nell'insieme e non vede
più il pezzo dell'azienda, il pezzo degli uni e il pezzo degli
altri. Anche per un numero gratuito, che ha un costo - così
forniamo dati utili ai colleghi in generale e al collega Cognetta
in particolare - di circa 13.500 euro annui, a cui magari ci sono
anche da aggiungere i canoni e altre cose, avrebbe senso magari
andare incontro all'utenza con la gratuità della chiamata, evitando
di moltiplicare le linee, perché otto linee hanno comunque un
costo, e non è differenziato per chi chiama. Sarebbe magari utile
avere un numero gratuito che amplia i servizi che questo numero può
dare: questa sarebbe, nella fattispecie, la proposta.
Presidente -
Per la replica ha chiesto la parola il
Consigliere Cognetta; ne ha facoltà.
Cognetta (M5S) -
Non è che non voglio che sia gratuito,
anzi, troppa grazia, magari diventasse gratuito! Sinceramente se
diventa gratuito sono ancora più contento, per un motivo ovvio.
Qual è il punto focale? Come giustamente ha detto lei, la
differenza passava da 1.000 a 1.500 togliendo il 199 e diventando
un numero
standard
e i costi per i cittadini comunque
sarebbero scesi, perché la tariffazione dipendeva poi dal tipo di
contratto che ognuno aveva, ma comunque restava un costo. Se
trasformate tutto in numero verde, ancora meglio.
Io ho portato questo esempio alla luce dei costi che lei
giustamente ha citato, e alla luce del fatto che, se non abbiamo le
risorse, poteva essere un problema, ma se lei trova le risorse e lo
fa diventare gratuito, chi dice di no? Anzi. Aggiungerei ancora una
cosa a questo punto: ci sono regioni nelle quali la spinta
all'informatizzazione è talmente elevata che possono gestire un
centro di prenotazione anche attraverso i
social
: puoi fare
le richieste via
Whatsapp
, via
Telegram
e così via.
Quindi, se proprio dobbiamo fare un ragionamento verso il futuro,
possiamo anche superare la semplice telefonata e andare ancora un
passo più in là: quello avrebbe ancora meno costi e dal punto di
vista tecnico si potrebbe gestire effettivamente in maniera più
precisa e puntuale la prenotazione. Se partiamo con l'ottica di
rivedere e riformare, tenete conto anche di quest'ultimo
suggerimento: pensate che in alcune regioni si utilizzano i
social
già anche oggi per fare le prenotazioni, e quindi uno
se ha un
account
di un qualunque tipo di messaggistica - poi
potete scegliere quale, non tutti, una parte, vedete voi - potreste
implementarlo così da dare un servizio ancora più evoluto e
migliore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK