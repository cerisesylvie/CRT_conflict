Consiglio Regionale della Valle d'Aosta - Oggetto del Consiglio n. 1914 del 28 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1914 del 28 febbraio 1991 - Resoconto
OGGETTO N. 1914/IX - Concessione di un primo finanziamento al
Centro Educazione Adulti di Aosta per lo svolgimento di corsi
monografici per lavoratori per l'anno 1991.
Presidente
- Do lettura del testo della delibera:
IL CONSIGLIO
delibera
1) di approvare la concessione di un finanziamento di lire 18
milioni a favore del comitato sindacale unitario - Centro
Educazione Adulti - di Aosta per lo svolgimento dei corsi
monografici per lavoratori per l'anno 1991;
2) di impegnare la spesa di lire 18 milioni con imputazione
della stessa al capitolo 56660 del bilancio di previsione della
Regione per l'anno 1991 (Contributi per la gestione ed il
funzionamento di altre iniziative scolastiche ivi compresi i corsi
per lavoratori) che presenta la necessaria disponibilità, ordinando
l'emissione del relativo mandato di pagamento con le modalità di
cui all'articolo 59 della Legge Regionale 27 dicembre 1989, n.
90;
3) di rinviare a successivo provvedimento deliberativo
l'eventuale concessione di un ulteriore finanziamento, su
presentazione di dettagliato e documentato rendiconto delle spese
sostenute per lo svolgimento dei corsi di cui trattasi.
Presidente
- Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
- E' un provvedimento che si ripete nella
storia di questo Consiglio ormai da molti anni; diamo una
anticipazione per un finanziamento di 18 milioni al centro di
educazione adulti per il 1991. Credo che l'atto sia
sufficientemente chiaro, ricorderò che fra i corsi organizzati c'è
un corso di diritto pubblico, uno di lingua inglese di primo
livello, uno di lingua francese di secondo livello, uno di lingua
italiana, un corso per elaborazione, un corso di tecnica della
pittura, un corso di avvicinamento all'alpinismo, più un altro
corso sulla natura: "Capire e vivere la natura in Valle
d'Aosta?.
Presidente
- Pongo in votazione la delibera in
oggetto:
Esito della votazione
Presenti, votanti e favorevoli: 25
Il Consiglio approva all'unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK