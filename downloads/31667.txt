Consiglio Regionale della Valle d'Aosta - Oggetto del Consiglio n. 649 del 15 luglio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 649 del 15 luglio 2009 - Resoconto
OGGETTO N. 649/XIII - Interrogazione: "Lavori di manutenzione
lungo il tratto autostradale tra Aosta e Nus".
Interrogazione
Richiamato il dibattito avvenuto in Consiglio regionale l'11
febbraio 2009, durante il quale, a seguito di un'interrogazione del
Popolo della Libertà, l'Assessore alle opere pubbliche aveva
spiegato i motivi dei perenni cantieri presenti sul tratto
autostradale della A5 tra Aosta e Pont-Saint-Martin;
Atteso che nella seduta consiliare sopra richiamata era stato
dichiarato che i lavori presenti sul tratto compreso tra Aosta e
Nus, consistenti nella riqualificazione del guardavia centrale,
sarebbero terminati per il mese di giugno;
Considerato che alla data odierna è facilmente osservabile
come non solo il cantiere sia ancora presente, ma il lavoro non
sembra ultimato;
il sottoscritto Consigliere regionale
Interroga
l'Assessore competente per sapere:
1) quali sono i motivi che hanno ritardato la fine dei lavori
sul tratto sopra citato;
2) per quale data la SAV S.p.a. ritiene di ultimare i lavori
tra i caselli di Aosta e Nus.
F.to: Zucchi
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Merci, M. le Président. Al
collega Zucchi va riconosciuta la puntualità, nel senso del
ricordare alcuni impegni assunti non dall'Amministrazione
regionale, ma anche da partecipate tipo la SAV, quindi noi come la
volta scorsa abbiamo chiesto puntualmente le motivazioni e
quant'altro. Posso leggere testualmente che la SAV ci ha scritto in
maniera molto solerte e ci dice che, per quanto concerne il quesito
formulato al punto n. 1 circa la ritardata fine dei lavori rispetto
a quanto segnalato in precedenza con la loro lettera prot. n. 364
del 5 febbraio scorso, è da segnalare che in corrispondenza
dell'emiviadotto di Nus mezza piattaforma autostradale direzione
Aosta/Quincinetto insiste sulle infrastrutture in cemento armato,
mentre l'altra mezza in direzione di marcia Quincinetto/Aosta su
adiacente rilevato (quindi c'è una doppia tipologia rispetto alle
due carreggiate). Alcune sopravvenute complicazioni di natura
tecnica, legate ai nodi di affrancamento dei sostegni della
barriera spartitraffico, hanno ritardato il compimento
dell'intervento su una lunghezza di 230 metri rispetto a tutti e
due i chilometri, intervento che all'evidenza risulta completato
prima e dopo di questi 230 metri in cui si sono manifestati i
problemi.
Per quanto concerne poi il quesito due, formulato dal collega
Zucchi, la SAV risponde che i lavori di sostituzione del guardavia
centrale verranno completati entro il 21 luglio, anche questi 230
metri quindi.
Président
- La parole au Conseiller Zucchi.
Zucchi (PdL)
- L'Assessore ha fatto bene a ricordare che
questa è la prima delle iniziative di oggi, che hanno lo scopo di
ricordare le precedenti iniziative fatte dal nostro gruppo... ha lo
scopo di verificare l'esattezza, il compimento dei vari punti che
erano stati evidenziati e messi in oggetto.
Mi fa piacere sapere che finalmente su questo tratto
autostradale, tutto sommato di non rilevante vastità, si sia giunti
al completamento dell'opera. Tengo a ricordare che si tratta di un
tratto autostradale non vastissimo che è stato interessato dai
lavori credo quasi con tempi biblici, che durano da un paio di
anni, e che caratterizzano la nostra autostrada, già nota per
essere una delle più care d'Italia, se non addirittura d'Europa,
come una costante perenne, perché, al di là della questione del
tratto autostradale che è evidenziato nell'interrogazione, credo
che a tutti coloro a cui capita di recarsi a Torino o Milano la
nostra autostrada brilli per dei cantieri che sono perenni. Al di
là delle risposte contingenti, per cui finalmente almeno in questa
fase siamo giunti al completamento, vorrei che l'Assessore, di cui
è nota la solerzia e che lavori quasi 26 ore al giorno, trovasse
magari mezz'ora di tempo in più oltre alle 26 ore di tempo per
cercare di trasferire anche ai Signori che si occupano delle
questioni dei lavori di questa società partecipata... per assumere
un atteggiamento di maggiore celerità nel compimento di queste
opere, che sono sì necessarie per la messa in sicurezza delle
opere, ma di converso questi lavori dovrebbero essere compiuti con
maggiore solerzia e controllo per evitare che vi siano i disagi che
tutti noi conosciamo anche in periodi di anno non particolarmente
favorevoli, quando, per esempio d'inverno, c'è la neve e il
ghiaccio. Quella fase quindi, Assessore - lei l'avrà vista come
l'ho vista io e l'hanno vista tutti gli automobilisti -, è
particolarmente pericolosa, perché la carreggiata si è ristretta,
il passaggio nutrito dei TIR provoca dei momenti di grave pericolo
in quelle fasi. Aosta/Pont-Saint-Martin da sempre è vista come un
cantiere perenne, speriamo che questi cantieri che sono
indispensabili possano essere con il suo input visti con una
maggiore celerità nella costruzione delle opere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK