Consiglio Regionale della Valle d'Aosta - Oggetto del Consiglio n. 654 del 28 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 654 del 28 luglio 2014 - Resoconto
OGGETTO N. 654/XIV - Interpellanza: "Modalità di intervento
per la sistemazione idraulica del torrente Maçoin nel comune di
Sarre".
Presidente
- La parola al collega Donzel.
Donzel (PD-SIN.VDA
) - Grazie Presidente.
Vista la giornata, visto il clima, insomma, sempre piovoso che
caratterizza quest'estate, può capitare magari passando lungo un
piccolo ruscello, che poi il torrente Maçoin è un ruscello, che può
diventare eventualmente un torrente, raramente, di trovare magari
qualcuno lungo gli argini che è lì che osserva, uno potrebbe
chiedergli cosa fa lì con questo cattivo tempo. "Controllo che non
vi siano magari dei problemi", e se ci sono dei problemi, che cosa
fa? Scrive all'Assessorato e, quando non piove, eventualmente va a
guardare se le piante crescono o non crescono, e se crescono o non
crescono, che cosa fa? Scrive all'Assessorato. Sembra una
storiella, una barzelletta, ma è quello che invece avviene in
maniera anche piuttosto seria e preoccupante dal mio punto di
vista, e non riguarda soltanto la storia di questo ruscelletto di
Sarre, ma sta riguardando un po' il comportamento generale di tutti
gli Assessorati, quindi è un po' una storia esemplare, in cui dei
cittadini si lamentano di una mancata messa in ordine, sistemazione
di un torrente, come può capitare per altri problemi, l'abbiamo
visto nel sociale, l'abbiamo visto in altri settori, e decidono,
stufi di sentirsi prendere in giro dalle autorità comunali,
eccetera, di scrivere, scrivere delle lettere, perché vogliono che
questa cosa sia in qualche modo testimoniata. Che cosa rispondono
dall'Assessorato delle opere pubbliche e difesa del suolo, edilizia
residenziale?
"Pur rilevando la necessità di intervenire
-
udite, udite -
si riferisce che non vi sono le condizioni di
bilancio per indicare tempi e modi della sistemazione idraulica del
corso d'acqua"
. È quello che si sente dire dappertutto: nel
sociale, nell'agricoltura: "sì, avete ragione, bisogna intervenire,
ma non abbiamo soldi". Che cosa fa quindi il Comune di Sarre
ricevendo una lettera così? Scrive al cittadino e dice: "noi
faremmo, noi vorremmo fare cose incredibili, però vedete non ci
sono i soldi", quindi che cosa fa il Comune di Sarre? Sta lì, fa la
sentinella, guarda e, se per caso succederà qualcosa, lo dirà
all'Assessore competente...quindi questa situazione di impotenza
collettiva, siamo tutti fermi, scriviamo, ci lamentiamo, si manda,
non ci sono soldi, il territorio dice: "beh, che possiamo fare se
non ci sono i soldi?".
Beh, io credo che a questa rassegnazione bisogna reagire anche
con qualche idea. C'è qualcuno che la chiama "decrescita felice",
c'è qualcun altro che in passato la chiamava "austerità", ci sono
delle reazioni che bisogna provare a mettere in campo, quando
magari quel denaro facile che c'era una volta, che circolava in
modo forse troppo facile in Valle d'Aosta, oggi non c'è più e
quindi magari bisogna riscoprire cosa facevano i nostri vecchi
quando c'erano delle situazioni di questo tipo, ma non ci sono più
i consorzi di miglioramento fondiario, non si può più organizzare
una squadra di cittadini? Oltre a giocare allo
tzan
, alla
rebatta
per conservare le tradizioni e fare una pro loco,
una festa, eccetera, non si può organizzare una
corvée
? Non
può essere l'Amministrazione comunale che si fa conscia e carica
del problema che non ci sono finanziamenti e, invece di dire: "farò
il controllore, se succede qualcosa, lo dirò all'Assessore",
riorganizza la società, la rimette in campo, la rimette in
condizioni di dare risposte? Oppure ci sediamo tutti lì sulla riva
del torrente a dire: "vediamo che succede, se succede qualcosa che
non va"? Si nomineranno dei responsabili, si organizzeranno dei
gruppi di lavoro, si cercherà in qualche modo di rispondere, ma non
si può rispondere:
"rileviamo la necessità di intervenire"
!
Questo si dice...non si dice: "questo cittadino...", ma è il caso
di questo ruscelletto, ci sono situazioni ancora dieci volte più
gravi in Valle d'Aosta, mille volte più gravi, tanti cittadini
hanno scritto da tutte le parti, ma la risposta non può essere:
"stiamo fermi e speriamo che ce la mandi bene il Signore". La
risposta deve andare da qualche parte e non può essere giocato
questo scaricabarile che si sta facendo in Valle d'Aosta:
l'Assessorato competente scrive al Comune, il Comune scrive al
cittadino, poi ci va di mezzo...figuriamoci quando si parlava dei
grandi problemi dei trasporti, allora c'erano le famose lettere
dell'Assessore Marguerettaz allo Stato, poi alla Regione Piemonte e
la risposta era: "ho scritto tante lettere".
Beh, sui grandi macro problemi sappiamo che non è possibile
mettere un cittadino lì, ma qui non sono dei problemi così
irrisolvibili, qui serve davvero far capire ai cittadini valdostani
che, a fronte di una riduzione di risorse, dobbiamo provare anche a
dare delle risposte di tipo diverso e sicuramente mettere a
disposizione anche competenze, ci saranno delle persone competenti,
delle squadre di lavoro? L'Assessorato dei lavori pubblici, fra
l'altro, ha delle squadre di lavoro per cui si possono dare
indicazioni se è necessario fare un muretto a secco, se invece ci
si può limitare a sistemare la scarpata, se degli alberi...abbiamo
dei tecnici forestali, si può capire se la pianta va tagliata, come
va tagliata, e quindi aiutare anche i cittadini, che magari non
hanno più le abilità che avevano i loro predecessori, che erano
tutti contadini e conoscevano magari i lavori dei campi, della
terra, sapevano intervenire sul legname e quant'altro...dare le
indicazioni affinché la popolazione sia in grado di gestire meglio
il proprio territorio.
L'invito, che non è un rimprovero, è quello di dire: "non
chiudiamoci in questa logica burocratica", proviamo a vedere se,
mettendo insieme le energie della Regione, le energie dei Comuni,
riusciamo a non dare risposte meramente burocratiche in cui..."qui
c'è la rassegnazione totale", "non ci sono più soldi", "i
valdostani stanno tutti fermi a guardare", "piove, viene giù il
diluvio", "cosa succederà di noi che stiamo lì fermi", no, bisogna
che la popolazione venga messa nelle condizioni di riorganizzarsi e
di dare risposte ai problemi che ha, con tutte le difficoltà che
sorgeranno nell'affrontare queste problematiche.
Presidente
- La parola all'Assessore Baccega.
Baccega (SA)
- Sì, grazie Presidente.
Ringrazio anche il Consigliere Donzel che, nella mia qualità di
neo Assessore, mi ha fatto scoprire un'altra delle tante criticità
che un territorio di montagna come la Valle d'Aosta ha. Mi fa
piacere che nella sua presentazione dell'interpellanza abbia
sottolineato che sono tante le situazioni che si possono generare.
Questo è un rapporto tra privato e Amministrazione regionale, il
Comune è coinvolto solo per conoscenza e giustamente il privato
cittadino si è rivolto all'Assessorato tenendo conto che il
torrente Maçoin aveva le problematiche e che per una lunghezza di
circa 21 metri c'era bisogno di una protezione appunto del
torrente, dell'arginatura, anche a protezione di un tratto di
fognatura comunale; quindi il Comune dovrebbe in qualche modo farsi
parte attiva. Giustamente in quella nota si ricordava che nel 2008,
anno nel quale venivano avviati i lavori di ristrutturazione del
fabbricato di proprietà del privato, lo stesso aveva già richiesto
all'Amministrazione regionale di completare l'arginatura del
torrente ricevendo appunto la risposta che l'intervento non era da
considerarsi urgente. Nel frattempo il privato cittadino ha
attivato i lavori di ristrutturazione dell'immobile e ha realizzato
a proprie spese degli interventi sulle sponde a beneficio di quelle
che sono ovviamente le problematiche del suo immobile, a tutela del
suo immobile. A tale nota, appunto, il Coordinatore di dipartimento
rispondeva, il 14 maggio 2014, rilevando che non si osservavano
punti di erosione della sponda o altre condizioni tali da
rappresentare immediate situazioni di criticità e riconoscendo che
quanto realizzato in generale sulle sponde aveva trasformato le
condizioni del corso d'acqua in modo che comunque si doveva
intervenire per completare l'intervento. Vi è quindi una chiara ed
evidente volontà da parte dell'Amministrazione regionale di
intervenire.
Rispondo al quesito n. 1:
"come si intende intervenire sul
caso specifico"
, i tecnici dicono che non vi è alcuna
situazione d'urgenza e che non è possibile programmare attualmente
l'intervento, utile, ma non indispensabile per mancanza di risorse.
Nella tutela della pubblica incolumità, non potendo disporre di
risorse infinite, si lavora e si opera per priorità, quindi sono
prioritarie le situazioni nelle quali sussistono gravi pericoli per
la pubblica incolumità, un'evenienza che sembra esclusa per il
momento in questo caso specifico.
Quanto al punto 2:
"valutare la riorganizzazione di un
sistema diffuso e organizzato di corvées, attraverso forme di
sostegno ai consorzi di miglioramento fondiario e ai Comuni"
,
direi che un intervento di natura volontaristica può essere
efficace rispetto ad interventi di semplice manutenzione, lo fanno
spesso in molti comuni, manutenzioni di taglio piante, pulizia dai
rifiuti di terreni, sentieri, ma con tutta una serie di cautele,
visto che si opererebbe in ambiti non facilmente agibili da tutti e
con strumenti per i quali è necessaria una specifica formazione.
Questi interventi andrebbero quindi ben organizzati sotto tutti i
profili, ma sarebbero comunque scarsamente efficaci, conseguendo
solo un risultato simbolico, al massimo di tipo educativo, oppure
di immagine. In ultimo ricordo che i consorzi di miglioramento
fondiario hanno estreme difficoltà ad organizzare le
corvées
anche solo per la manutenzione dei canali irrigui, quando invece
sarebbe utile perseguire la conservazione di una tradizione antica
di manutenzione collettiva dei beni comuni.
Infine concludo dicendo che quanto è proposto non è pertinente
con la situazione citata nelle premesse, in questo caso specifico
si tratta di realizzare opere di arginatura dove anche la sicurezza
richiede un intervento specifico e fortemente tecnico. Nel caso
specifico abbiamo raccomandato agli uffici un monitoraggio continuo
ed efficace e, come saprete, nei prossimi mesi sarà predisposto al
più presto un piano di interventi, che avrà una logica, una
proiezione triennale, anche in una logica di programmazione, di
pianificazione degli interventi sul territorio, rispetto alle
risorse disponibili e al livello di pericolosità; vedremo di
intervenire in questi 21 metri per arginare questa situazione.
Questo è quanto le posso dire.
Presidente
- La parola al collega Donzel.
Donzel (PD-SIN.VDA) -
Grazie Presidente.
Intanto la ringrazio, Assessore, per come, diciamo, ha trattato
con serietà questo che è un singolo, piccolo episodio. Vorrei far
notare che il piano regolatore che ha consentito ad un cittadino di
edificare lungo questo torrente Maçoin l'ha redatto il Comune di
Sarre con l'approvazione degli uffici regionali. Questo cittadino
ha pagato degli oneri di urbanizzazione, dopodiché gli si dice:
"aspetta e spera". L'ho già detto: non è un ragionamento...come
mentalità...non sono qui a fare le marchette di un singolo
cittadino, piuttosto che di un altro, per cultura il nostro gruppo
parla in una logica collettiva, che riguarda la Valle d'Aosta.
Allora, l'avevo anticipata dicendo: "ci sono dei tecnici in grado
anche di fornire indicazione", lei risponde quello che è stato
risposto più volte a questo cittadino quando ha provato ad
intervenire di sua sponte sul torrente: "non toccare nulla perché
quella roba lì è pericolosa, non si fa". La scelta cioè è...se in
Valle d'Aosta non ci sono più soldi, noi stiamo lì fermi a guardare
le piante che crescono, a guardare i ruscelli che si riempiono di
detriti e rimaniamo immobili, perché ci vuole un tecnico, un
esperto per andare a rimuovere quella... Io infatti ho detto che ci
sono degli esperti che devono andare a fare da supporto a delle
squadre, ma se noi non immaginiamo di rimobilitare una popolazione
su...lei mi dice: "non so che consorzi frequenti, non fanno più la
manutenzione". Beh, laddove l'acqua serve veramente, le
manutenzioni sono fatte. È certo che in alcuni luoghi ci si è per
tempo premuniti, ci sono interventi in cemento, sono stati fatti
degli enormi interventi dall'Amministrazione regionale che hanno
consentito di sistemare molti canali, però questo non può essere
non guardato con una prospettiva del futuro, cosa facciamo da qui
al futuro? Ogni anno cresceranno le richieste, che verranno
incasellate: "tu non sei un'urgenza e vai indietro", "tu non sei
un'urgenza e vai indietro". Io non credo che sia questa la
risposta, bisognerà...
Mi fa piacere che almeno questo caso verrà considerato
eventualmente nel piano triennale, andremo a vedere se ci sarà nel
piano triennale, però, pur comprendendo che questo - l'ho detto in
premessa - non attiene a quelle situazioni gravi di emergenza a cui
bisogna dare pronta risposta, ripeto che però qualcosa in più le
nostre amministrazioni...e guardo a lei che in questo momento ha
l'onere di essere Assessore ai lavori pubblici...dovrà concertare
con le amministrazioni comunali qualcosa, perché altrimenti
finiremo in una sorta di immobilismo, mentre una volta alcuni
cittadini potevano provare a mettere alcune pietre, una sull'altra,
a fare un muretto e qualcosa, ora gli diremo: " no, non farlo
perché non sei autorizzato". È quello che succede a Sarre, si dice
ai cittadini: "non farlo perché non sei autorizzato", e che si fa?
Stiamo fermi per quanti anni a guardare questo torrentello? Fra
l'altro, ripeto, persone che hanno pagato le tasse per edificare in
quel luogo e quindi a questo punto chiedono anche un servizio.
Questo è il concetto secondo me, perché se un cittadino di sua
sponte va in un luogo edificabile..."è una casa abusiva", no, è una
casa autorizzata, quindi il Comune doveva già prospettare che, se
autorizzava una casa in quel sito, doveva mettere in condizione che
anche il sistema, diciamo, delle acque fosse un sistema sicuro che
garantisse la proprietà di quel cittadino!
Adesso, non è che voglio fare un caso specifico, però ritengo
che tanti e numerosi siano i casi che riguardano le sistemazioni
idrauliche in Valle d'Aosta. Nei prossimi anni, essendo venuti meno
e procedendo al rallentatore i cantieri forestali, come abbiamo
sentito stamattina, che procedono pure a rilento quei pochi
cantieri che ci sono, serve un'altra strategia. Torno a dire che la
risposta non può essere quella burocratica, il cittadino scrive e
gli rispondo: "aspetta e spera". Deve essere una risposta fattiva,
concreta, costruita insieme alla comunità.
Presidente -
Punto 28 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK