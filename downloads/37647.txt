Consiglio Regionale della Valle d'Aosta - Oggetto del Consiglio n. 1354 del 16 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
FINANZA REGIONALE E LOCALE
Partecipazioni azionarie regionali
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1354 del 16 luglio 2015 - Resoconto
OGGETTO N. 1354/XIV - Interpellanza: "Emanazione di
disposizioni per il conferimento, da parte di Enti partecipati
della Regione, di incarichi di consulenza legale per liti contro
rappresentanti del Consiglio regionale".
Presidente -
Per l'illustrazione, la parola al
Consigliere Ferrero.
Ferrero (M5S) -
Grazie Presidente.
È un po' triste dover parlare di queste cose, perché si
intrecciano fatti personali con fatti che sono legati alle attività
dei Consiglieri, ma bisogna comunque affrontare l'argomento; io
l'affronto comunque serenamente, e vorrei fare un discorso per
questa questione di buonsenso, non è un discorso di
contrapposizione. È certo che, quando mi trovo un professionista
che mi ha citato a livello giudiziario e mi chiede un danno di 700
mila euro, che me lo ritrovo in una partecipata regionale a darmi
il parere negativo perché ho chiesto degli atti, e quindi, sulla
base del parere dello stesso legale non mi vengono conferiti gli
atti, quando mi ritrovo lo stesso avvocato in un ricorso al TAR,
sempre per una questione di accesso agli atti, incaricato sempre da
una partecipata o comunque un'associazione regionale che gestisce
tutta la causa, assieme poi ad un altro avvocato, che è il
consulente di un'altra partecipata regionale, in cui il papà
dell'avvocato ha conferito l'incarico a questo secondo avvocato, è
ovvio che, al di là della professionalità delle persone...io qui
non faccio un discorso di legittimità, cioè se è legittimo o è
illegittimo questo, ma dico: quando noi Consiglieri veniamo eletti,
siamo comunque sottoposti a leggi che prevedono delle cause di
ineleggibilità e di incompatibilità, perché? Perché ci sono delle
situazioni che se in assoluto non vanno a violare nulla, dal punto
di vista del merito, cioè dell'opportunità, dell'equità della
questione vanno effettivamente a insinuare dei dubbi su quella che
potrebbe essere l'attività e questo, ovviamente, a maggior ragione
quando nell'ambito di una di queste società, di queste
associazioni, il Presidente è il Presidente della Regione che, fino
a prova contraria, è in maggioranza, mentre il Consigliere, che ha
dovuto intraprendere queste azioni e ha dovuto subire comunque
certi tipi di azione da parte del professionista, è invece
dell'opposizione. Allora non si tratta di escludere in assoluto il
professionista perché è in lite con un Consigliere regionale, per
carità, io non lo metto in dubbio; però certo che affidargli dei
giudizi che poi sono sempre negativi, quindi "non ti do le cose",
parere legale della stessa persona che mi ha richiesto 700 mila
euro di danni, lui e il padre assieme e poi, ricorso al TAR, mi
trovo di nuovo le motivazioni della stessa persona...beh, scusate,
ma effettivamente a me parrebbe che una riflessione possa esser
fatta! Semplicemente perché si tratta comunque di una questione di
incarichi che vengono conferiti dalle società partecipate (in
questo caso il Presidente è il Presidente della Regione), e quindi
io volevo sapere, soprattutto a livello...così, di percezione, di
sensibilità, se c'è una sensibilità in questa direzione da parte
del Presidente della Regione, soprattutto perché in questo caso una
delle partecipate è sotto la sua ala.
Volevo quindi avere semplicemente dei chiarimenti per sapere un
pochettino qual è l'orientamento e l'indirizzo riguardo a queste
questioni, soprattutto se in ipotesi del genere, dato che poi non
si tratta di incaricare il geologo specializzato...qui era un
incarico legale, quindi avvocati se ne possono trovare...se almeno
nell'ipotesi che ho prospettato si poteva trovare una soluzione
diversa. Grazie.
Presidente -
Per la risposta, la parola al Presidente
Rollandin.
Rollandin (UV)
- Sì, grazie.
Innanzitutto ringrazio il collega Ferrero per aver voluto
aspettare, perché ho dovuto partecipare al 50° del Traforo. Da come
ha spiegato adesso queste sue richieste, credo che ci sia
obiettivamente un margine per entrare nella logica che lei ha
detto. Come l'aveva posto nella domanda, cioè "se si può
escludere", è obiettivamente un po' forzato, ma anche per una
ragione: francamente in questo caso si poteva sapere, ma io posso
oggettivamente anche non sapere che un professionista ha una lite
con uno qualsiasi dei Consiglieri. Non è questo il caso, quindi le
devo dire francamente che in futuro questi casi potranno essere
anche esaminati con questa sensibilità per gli ovvi motivi che lei
ha ricordato, non ho...ecco, spiegato così, credo che ci possa
essere questa...
Rispondo anche alle sue domande, perché è giusto, comunque lei
aveva chiesto:
"durante quale seduta del Consiglio"
...era la
seduta del 20 aprile 2015...e si guarda all'esperienza, che poi,
come dico, anche lì ha dei limiti, come tutte le cose.
Per quanto riguarda l'altro aspetto:
"se il Governo non
ritenga opportuno..."
, come le ho detto diventa difficile
oggettivamente immaginare una presa di posizione ufficiale, è molto
più facile provvedere direttamente, visto che i professionisti sono
tanti, e fare in modo che non ci sia questa scelta che va nella
direzione di trovarsi con questa presenza che può essere
imbarazzante. Grazie.
Presidente
- Per la replica, la parola al Consigliere
Ferrero.
Ferrero (M5S) -
Ringrazio il Presidente. La risposta mi
sembra chiara e diciamo che va nel buon senso che avevo auspicato;
quindi io sono soddisfatto. Grazie.
Presidente
- Grazie Consigliere Ferrero. I lavori sono
sospesi per la riunione dei Capigruppo.
Colleghi, preciso (errore mio): i lavori del Consiglio terminano
qui. Ricordo che, come anticipato prima, abbiamo la riunione dei
Capigruppo nella sala a fianco.
---
La seduta termina alle ore 12,39.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK