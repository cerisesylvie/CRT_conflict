Consiglio Regionale della Valle d'Aosta - Oggetto del Consiglio n. 238 del 20 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 238 del 20 aprile 1983 - Resoconto
OGGETTO N. 238/VII - INIZIATIVE CONCRETE ATTE A CONTENERE LA
SPESA SANITARIA. (Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Minuzzo.
INTERROGAZIONE CON RISPOSTA SCRITTA
CONSIDERATA la volontà politica espressa, a livello
nazionale, di intraprendere a livello di U.S.L. del Servizio
Sanitario Nazionale, iniziative concrete atte a ridurre spese
ingiustificate e sprechi di gestione, nell'ottica del contenimento
della Spesa Sanitaria Nazionale;
OSSERVATO che anche la Valle d'Aosta è parsa muoversi di recente
in questa direzione, vedasi ad esempio la stesura della L.R. n. 70
del 25.10.1982: "Esercizio delle funzioni in materia di igiene e
sanità pubblica, di medicina legale, di vigilanza sulle farmacie e
assistenza farmaceutica";
CONSTATATO che l'attuale bilancio dell'U.S.L. della Valle
d'Aosta ammonta a circa 70.000. 000. 000 l'anno, per garantire
l'assistenza sanitaria a circa 114.000 abitanti, quando la gestione
INAM, prima dell'avvento dell'attuale sistema previdenziale,
garantiva l'Assistenza sanitaria al 60% della popolazione
valdostana con una spesa di ca. 11,000.000.000 annui e senza
l'aggravante dell'attuale ricorso ai tickets;
RILEVATO il fatto che anche nella nostra Regione sono in atto da
qualche tempo forme di potesta, da parte dei sindacati medici
autonomi (ANAAO - AMPO CIMO), con notevoli disagi per l'utenza;
INTERROGA
l'Assessore alla Sanità ed Assistenza Sociale per conoscere:
se è vero che nei giorni di sciopero dei medici dei sindacati
autonomi alcune strutture ospedaliere, esempio laboratorio analisi
avrebbero potuto continuare a rimanere aperte al pubblico, perchè
non tutto il personale medico di tali strutture aderiva allo
sciopero e in più risultava in servizio tutta l'équipe non medica,
e invece l'afflusso del pubblico è stato impedito o limitato in
maniera indebita;
se è vero che al personale medico che ha scioperato non solo non
verrà applicata trattenuta alcuna sulla retribuzione, ma verranno
erogate anche le "compartecipazioni" per il lavoro ambulatoriale
svolto da altri durante lo sciopero. Il tutto in cambio di un
plus-orario prestato non si sa bene quando;
se è vero che le "compartecipazioni" suddette comportano, in
taluni casi, un raddoppio dello stipendio, indennità integrativa
speciale compresa;
il sottoscritto Consigliere regionale desidera altresì
sapere:
1) quali azioni intenda intraprendere l'Assessorato alla Sanità
ed Assistenza Sociale per ridurre in Valle d'Aosta gli sprechi
nella gestione della spesa sanitaria;
2) se sono pervenute a codesto Assessorato suggerimenti o
proposte tecniche, in questo senso, che possano rientrare nella
formulazione definitiva del Piano Sanitario regionale per il
triennio 1983-1985;
3) se sì, quali valutazioni ha fatto l'Assessorato alla Sanità
su tali proposte e se ha intenzione o meno di prenderle in seria
considerazione per il futuro.
PRESIDENTE:
E' stata data risposta scritta con lettera n.
498 del 19 aprile 1983.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK