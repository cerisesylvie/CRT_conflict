Consiglio Regionale della Valle d'Aosta - Oggetto del Consiglio n. 2894 del 10 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2894 del 10 giugno 1987 - Resoconto
OGGETTO N. 2894/VIII - ORARIO GIORNALIERO DI SERVIZIO DEI
DIPENDENTI REGIONALI (Interpellanza).
PRESIDENTE
: Do lettura dell'interpellanza in oggetto
presentata dal Consigliere Sandri:
INTERPELLANZA
RICORDATA
la delibera della Giunta regionale n. 2898
del 18.4.1986 "Determinazione dell'orario ordinario di servizio del
personale dipendente regionale" con cui si demanda al Presidente
della Giunta regionale la determinazione dell'orario giornaliero di
servizio delle diverse categorie e profili professionali;
PRESO ATTO
che con l'ordine di servizio n. 21 del
22.4.1986 il Presidente della Giunta ha disposto che, con
decorrenza dal 1° maggio 1986, il personale regionale, salvo alcune
eccezioni, osservi l'orario 8-12,30 e 14,30-17 più due mezze ore
integrative settimanali;
EVIDENZIATO
che in tale ordine di servizio vengono
ipotizzate alcune fasce orarie, ma tutte con una importante
interruzione centrale dell'orario di servizio (orario
spezzato);
CONSIDERATO
che per le esigenze della popolazione
è
auspicabile una apertura degli uffici regionali nelle ore
centrali della giornata mentre per le esigen
ze
dei
dipendenti è auspicabile l'introduzione graduale e facoltativa
dell'orario continuato di 7h 20' su cinque giorni e che tali
esigenze collimano;
il sottoscritto Consigliere regionale
INTERPELLA
il Presidente della Giunta per conoscere:
- i motivi che hanno ispirato tale ordine di
servizio;
- se non sia sua intenzione verificare la possibilità di
prolungare l'apertura degli uffici regionali nelle ore centrali
della giornata, anticipando la chiusura pomeridiana;
- se non sia sua intenzione verificare la possibilità di
concedere, a richiesta, l'adozione dell'orario continuato ai
dipendenti interessati nei settori in cui ciò non arrechi disguido
alla normale attività lavorativa.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Mi scuso con i Colleghi se sono come il
prezzemolo, ma non è colpa mia se ci sono diverse interpellanze ed
interrogazioni una di seguito all'altra...
TAMONE (fuori microfono):
Hai solo da non
presentarle!
SANDRI (N.S.):
Mi sembra giusto che il Consigliere Tamone
inviti l'opposizione a non fare il suo dovere, ma è altrettanto
ovvio che l'opposizione, da parte sua, cerchi di adempiere
fedelmente al proprio mandato.
La questione dell'orario di lavoro dei dipendenti regionali è
stata deliberata dalla Giunta regionale nell'aprile del 1986,
quando era stata demandata al Presidente della Giunta la
determinazione dell'orario giornaliero del personale in servizio
presso l'ente Regione.
Quattro giorni dopo, dando prova di grande solerzia, il
Presidente della Giunta deliberò di applicare, con decorrenza dal
1° maggio 1986, un orario spezzato, nel quale erano identificate
due fasce orarie abbastanza rigide, una tra le 8 e le 12,30 e
l'altra tra le 14,30 e le 17,00, alle quali si dovevano aggiungere
due mezze ore integrative settimanali.
In questo modo gli uffici della Regione rimangono chiusi tra le
12,30 e le 14,30, arrecando un notevole danno alle persone che,
provenendo da paesi lontani da Aosta, vi si recano a sbrigare delle
pratiche amministrative. Chi parte da Gressoney, La Thuile o
Cervinia, arriva ad Aosta intorno alle 9,30 o alle 10,00, gira tra
un ufficio e l'altro, ma alle 12,30, pur avendo sbrigato solo la
metà delle sue pratiche, deve fermarsi ed attendere per ben due ore
la riapertura pomeridiana degli uffici regionali. La popolazione,
quindi, sente l'esigenza che gli uffici rimangano aperti anche
nelle ore centrali della giornata.
Anche il personale, d'altra parte, sente in modo particolare
l'esigenza di non stancarsi, e di non perdere del tempo che, per
alcune persone, può giungere sino ai 45 minuti, per recarsi a casa
a mezzogiorno, interrompendo così l'attività lavorativa. Ciò
comporta sprechi di tempo, di soldi, di benzina ed un notevole
accumulo di stanchezza, con una conseguente minore redditività del
lavoro pomeridiano.
Fatte queste premesse, mi interessa conoscere dal Presidente
della Giunta quali sono i motivi che l'hanno sollecitato
all'identificazione, a suo tempo, delle fasce orarie alle quali ho
fatto cenno e sapere se, dopo un anno di applicazione, è sua
intenzione verificare la bontà di tale servizio. A mio parere,
infatti, ci sono da contemperare le esigenze della popolazione con
quelle del personale che, forse, è possibile riuscire a conciliare
in qualche modo. Mi riferisco soprattutto all'apertura degli uffici
regionali nelle ore centrali della giornata e all'adozione di un
orario continuato, anche sfalsato, in modo che, almeno in alcuni
servizi, sia possibile avere l'apertura degli uffici nelle ore
centrali della giornata consentendo, al personale che lo desidera,
di utilizzare l'orario continuato.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
L'ordre de service faisant l'objet de
l'interpellation de M. Sandri est la conséquence d'une délibération
de la Junte (2898) qui avait été prise en accord avec les
organisations syndicales.
Comme l'a rappelé le conseiller, aussitôt après ledit accord, le
problème de l'horaire avait été discuté. Pour ce qui est des
observations quant à la possibilité d'un horaire différent, je
voudrais rappeler que nous avons adopté les mesures actuelles
compte tenu de l'habitude de la population de se présenter
l'après-midi aussi aux différents bureaux.
Je crois qu'il serait même possible d'étudier des horaires
différents, mais je tiens à rappeler que la présence des employés
régionaux ne correspond pas aux horaires réservés au public: ainsi,
le matin, jusqu'à 1h, il y a des employés dans certains bureaux,
mais le public peut se présenter jusqu'à midi et demi. Proposer
l'horaire de 7h 20 sans interruption serait vraiment impossible; de
plus, nous avons donné la possibilité aux employés de bénéficier de
la cantine, conventionnée avec l'Administration régionale.
Je voudrais ajouter que les responsables du Service, tout comme
les résultats d'une enquête qui a été menée à l'échelon national
sur l'horaire unique, ont révélé que la tendance actuelle était
pour l'horaire en deux demi-journées.
Je répète que l'ordre de service a été prévu en accord avec les
organisations syndicales; nous sommes néanmoins disposés à réouvrir
le débat, mais toujours dans l'optique de deux demi-journées.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Probabilmente le informazioni che giungono
al Presidente della Giunta sono diverse da quelle che pervengono al
sottoscritto. In gran parte del mondo occidentale (non so che cosa
succeda all'Est) gli uffici pubblici sono, per fortuna, ad orario
continuato, perché l'allontanarsi sempre più delle zone
residenziali dai centri decisionali è una normale evoluzione
dell'urbanistica moderna. Pensate a che cosa potrebbe succedere in
una città come Milano se la gente dovesse fare un orario spezzato
come sembra prediligere il Presidente della Giunta: invece di avere
le code solo tra le 7 e le 8 della mattina e tra le 17 e le 18, noi
le avremmo anche intorno alle 12 ed alle 14.
Il Presidente della Giunta ci ricorda che non siamo a Milano.
Questo è vero, però, intorno alle 17,30 io lo vorrei accompagnare
alle uscite di Aosta verso Quart o verso Sarre, per fargli toccare
con mano le difficoltà di circolazione che vi si incontrano. Sono
parecchi i valdostani che, lavorando negli uffici di questa
Amministrazione, devono fare per ogni spostamento circa 10 o 15
chilometri. La somma di questi spostamenti giornalieri ammonta a
circa 30 o 40 chilometri che, oltretutto, concorrono a determinare
una certa stanchezza fisica che poi viene scontata nel lavoro
pomeridiano. 30 chilometri al giorno per 250 giorni lavorativi ci
danno un totale di migliaia di chilometri che provocano un notevole
fastidio ed un problema.
La questione della mensa non c'entra assolutamente con il
problema che è stato sollevato, anche perché delle persone possono
mangiare presso la mensa ed altre a casa loro, ed inoltre si tratta
comunque di un servizio del quale potrebbero beneficiare anche
coloro che scegliessero l'orario di lavoro continuato. In tutti i
posti di lavoro nei quali è in vigore l'orario continuato esiste
una pausa di circa mezzora per la mensa.
Io credo che la questione dell'orario continuato sia di natura
quasi fisiologica. Alcuni studi, molto validi ed approfonditi,
dimostrano che l'attenzione del personale raggiunge il suo punto
massimo tra la 2a ora e mezza e la 5a o la 6a dall'inizio del
lavoro. Vorrei sapere, pertanto, quale interesse l'Amministrazione
regionale possa avere nel vedere i propri impiegati interrompere il
lavoro nel momento in cui raggiungono il punto massimo di
efficienza giornaliera, con tutte le conseguenze legate alla
ripresa pomeridiana del lavoro: tempo che si perde a salire e
scendere le scale, a timbrare... Credo che questo spreco di risorse
e capacità umane venga poi pagato con un'insufficiente motivazione
del personale ad impegnarsi nel proprio lavoro.
Credo che noi dovremmo avere la capacità politica ed
intellettuale di lanciare al personale il segnale che noi siamo
interessati a valorizzare le sue capacità ed a capire le sue
esigenze, per poter offrire insieme un servizio migliore alla
popolazione valdostana. Secondo me, qualsiasi arretramento o
chiusura su slogan del passato, come ad esempio quello delle due
fasce orarie, non contribuisce né al miglioramento del servizio nei
confronti della popolazione, né alla identificazione ed alla
salvaguardia delle motivazioni del personale.
Chiedo pertanto al Presidente della Giunta di ripensare e
rimeditare la sua posizione, e di studiare, insieme ai sindacati,
dove è possibile effettuare delle sperimentazioni di orario
continuato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK