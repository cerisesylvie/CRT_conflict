Consiglio Regionale della Valle d'Aosta - Oggetto del Consiglio n. 105 del 4 aprile 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 105 del 4 aprile 1969 - Resoconto
OGGETTO N. 105/69 - Problemi sindacali delle maestranze dello
stabilimento di Aosta della Società Nazionale Cogne. (Approvazione
di ordine del giorno)
Montesano (P.S.U.) -
E ritorniamo sull'argomento ordine
del giorno. A me sono stati presentati due ordini del giorno.
Pollicini (D.C.) -
Le dirò che l'ordine del giorno che ho
presentato io, dopo varie elaborazioni, era stato accettato anche
dalla minoranza per cui aveva tutti i crimini, aveva dico, per
essere un ordine del giorno votato all'unanimità; d'altra parte
ritengo che sia stato importante che tutte le parti avessero fatto
questo sforzo che il problema richiede, proprio una unità di
intenti anche sotto l'aspetto formale, perché su quello sostanziale
non ne dubito, in un ordine del giorno comune.
Mi pare che per, così, non vorrei toccare la suscettibilità di
Germano, ma per un cavillo, cioè un particolare che nella sostanza
può essere largamente superato in quanto l'ultimo capoverso
"
invita il Presidente del Consiglio e l'Assessore Anziano a
seguire con i rappresentanti dei gruppi consiliari tutti gli
aspetti della vicenda
", quindi praticamente si è formata una
Commissione che segua la vertenza, arrivo a dire questo, ed è
quindi superante qualunque altra richiesta che il Consigliere
Germano mi pare abbia fatto. Però non voglio entrare in polemica,
il Consigliere Germano illustrerà i motivi, io ancora una volta
insisto perché sia esaminata la possibilità di una votazione
unanime sull'ordine del giorno che, in un primo tempo, il
Consigliere Germano e l'Union Valdôtaine avevano accettato, perché
mi pare contenga tutte le esigenze che questo Consiglio ha
esternato. Io do lettura dell'ultima versione dell'ordine del
giorno:
"
Il Consiglio Regionale, preso atto delle dichiarazioni del
Presidente del Consiglio e dell'Assessore Anziano in merito alla
vertenza sindacale in atto negli Stabilimenti Siderurgici della
Nazionale Cogne, dà mandato al Presidente del Consiglio e
all'Assessore Anziano di perfezionare i contatti già iniziati dagli
stessi con l'On.le Ministro delle Partecipazioni Statali al fine di
ottenere un suo intervento per la definizione della vertenza
generale dando priorità al problema degli altiforni onde alleviare
il danno economico dei lavoratori ed il conseguente riverbero
negativo sull'economia regionale, esprime piena comprensione del
disagio e delle esigenze dei lavoratori, rimanda alla Giunta
l'esame dei vari aspetti del problema, invita il Presidente del
Consiglio e l'Assessore Anziano a seguire, con i rappresentanti dei
Gruppi consiliari, tutti gli aspetti della vicenda".
Quindi, mi pare, che a questo punto è opportuno ancora una
volta, fare uno sforzo per una votazione unanime, visto l'argomento
di cui si tratta.
Germano (P.C.I.) -
Ma la cosa non è questione tanto di
suscettibilità, io non sono un tipo suscettibile, io guardo alla
realtà delle cose, alla pratica delle cose. L'Assessore Anziano ha
ricevuto una petizione firmata dai 250 operai dell'altoforno che
richiedevano la costituzione di un Comitato di solidarietà;
l'Assessore alle Finanze, giustamente, io ho condiviso la sua
proposta, ha detto: "se c'è qualche cosa da fare è bene esaminarlo
tutti assieme per vedere bene" ed ha proposto la riunione della
Commissione Affari Generali. È stato presentato quell'ordine del
giorno, abbiamo dato i due suggerimenti di mettere prima
"preliminarmente" il problema dell'altoforno e secondo di
costituire questo Comitato, sono stati accettati, però sono andato
dal Presidente della Commissione Affari Generali per chiedere
quando si faceva la riunione, martedì, mercoledì, giovedì della
prossima settimana e il Presidente della Commissione Affari
Generali mi ha risposto no, non c'è nell'ordine del giorno, non lo
facciamo.
Montesano (P.S.U.) -
Io prima di dare la parola al
Consigliere Milanesio, io voglio dare una risposta all'ultima
domanda che Germano ha fatto, per favore Bordon, per favore, voglio
dare una risposta, cioè l'ordine del giorno Pollicini che cosa
dice? L'ultimo capoverso "
invita il Presidente del Consiglio e
l'Assessore Anziano a seguire con i rappresentanti dei Gruppi
consiliari tutti gli aspetti della vicenda
" e perché il
Presidente del Consiglio e l'Assessore Anziano possano fare,
accogliere e realizzare questo invito devono riunire i Capigruppo
consiliari per vedere di seguire questi aspetti della vicenda,
quindi è già scontato questo, votando questo ordine del giorno io,
personalmente, per quello che mi riguarda, io credo anche
l'Assessore anziano faremo tempestivamente il nostro dovere di
riunire i Capigruppo per poter seguire questa vicenda perché, come
dico, non è chiaro. E d'altra parte non si tratta di una mozione
che possiamo rimandare, la dobbiamo riunire questi Capigruppo per
dire, scambiarci le idee, anche per riferirvi nelle more dell'altro
Consiglio quello che avviene; quindi perciò io credo di avere
espresso questo pensiero per il mandato che viene dato a me
personalmente e all'Assessore Anziano, che siamo obbligati a
riunire i Capigruppo per poter discutere di questo problema, quindi
io credo che sia superato qualsiasi perplessità, di modo che c'è un
mandato preciso al Presidente - ti prego Milanesio di non guastare
adesso questa unità che io sto formando, io te lo dico chiaramente,
sì, ma te la do - io cerco di creare una unità che esprima
l'unanimità del Consiglio in questo problema che è di notevole
importanza per la Regione.
La parola al Consigliere Milanesio.
Milanesio
(P.S.U.) -
Io non voglio rompere nessuna
unità, sia ben chiaro, né citerò Ripamonti, però io sono costretto
a dire ancora una volta al Consigliere Germano che, mentre accolgo
la prassi che si vuole instaurare e che è già stata instaurata in
altre circostanze, cioè quella di riunire i Capigruppo, mi pare la
più corretta quella di creare questo contatto, questo cordone
ombelicale tra il Consiglio e gli organi della Giunta o il
Presidente del Consiglio attraverso i Capigruppo, io non ero e non
sono d'accordo a che la Commissione Finanze, Affari Generali, si
riunisca per esaminare e discutere questo problema, perché non sono
d'accordo? Primo perché questa Commissione innanzitutto è
consultiva del Consiglio io penso in materia legislativa, secondo
io la riunisco nella misura in cui ho degli argomenti portati
all'ordine del giorno e questi argomenti mi pervengono dalla
Presidenza del Consiglio, a cui a sua volta questi argomenti
saranno pervenuti dalla Giunta o dal Consiglio, io ci tengo che
queste cose funzionino nel modo più corretto, perché abbiamo
lamentato, tu lo hai lamentato, io ed altri Consiglieri della
Commissione Finanze e Affari Generali abbiamo lamentato che altre
Commissioni si riuniscono così per discutere di problemi che non
sono filtrati attraverso la Presidenza del Consiglio, quindi
venendo meno a quella che è una prassi corretta. Io però ritengo
che sia necessario e giusto e logico che il Presidente del
Consiglio e l'Assessore Anziano siano a contatto in tutto questo
tempo con i Capigruppo e che quindi questo consesso, cioè il
Presidente del Consiglio più l'Assessore Anziano ed i Capigruppo,
possa supplire egregiamente a quelle informazioni e a quelle
pressioni che altrimenti non si potrebbero né esercitare né avere,
questo volevo dire.
Montesano (P.S.U.) -
Allora d'accordo su quello che ha
detto il Consigliere? Ah, Fosson scusi.
Fosson
(U.V.) -
Sentite le dichiarazioni del
Presidente, cioè l'impegno preciso di sentire i Capigruppo su
questo argomento noi siamo favorevoli alla mozione così come è
stata presentata perché comprendiamo anche forse la necessità di
non mettere tutti i particolari sulla mozione e quindi, cioè non
sulla mozione ma sull'ordine del giorno, e quindi comprendiamo
queste necessità anche da parte della Giunta, quindi in base però
all'impegno del Presidente ci auguriamo che i vari Capigruppo
possano esprimere il loro parere ed arrivare a quella soluzione che
si voleva arrivare e che più o meno è emersa dalla volontà di tutti
attraverso quell'ordine del giorno più dettagliato che noi avevamo,
che aveva presentato anche il Consigliere Germano; quindi il nostro
Gruppo è favorevole.
Manganoni
(P.C.I.) -
Io vorrei chiedere, siccome
era un intervento da fare non solo sull'ordine del giorno sul quale
ero d'accordo dopo che abbiamo votato l'ordine del giorno si può
ancora intervenire qui? Altrimenti io intervengo prima.
Montesano (P.S.U.) -
No, dopo no, è finito, soltanto una
preghiera voglio fare io: la faccia un po' breve.
Manganoni
(P.C.I.) -
Io la faccio un po' breve,
sia chiaro non metto in discussione l'ordine del giorno; e qui
voglio fare un intervento di due generi. Primo sulla questione
della Cogne, vedi Milanesio noi abbiamo già avuto occasione di
trattare, prima il problema di 3 milioni al mese, ecc. di Proio, e
tu mi dici che si fanno delle illazioni su questi emolumenti, io
vorrei farti una proposta; di modo che così chiudiamo: il giornale
finanziato dalla Cogne ha scritto che lo stipendio del Presidente
della Cogne "Le Bourricot" pagato e finanziato dalla Cogne, che gli
emolumenti sono di 36 milioni all'anno, diviso per 12 fa 3 milioni
al mese. Ora io mi attengo a queste fonti ufficiali, se questo non
corrisponde al vero, se tu mi dimostri altre fonti ufficiali che
gli emolumenti non sono di 3 ma di X, io dirò bene, chiuso, ma fin
quando tu ti limiti ad affermare che i tre milioni non sono tre
milioni ma sono meno, se tu non me lo dimostri, non mi stabilisci
la cifra, naturalmente io continuo ad essere convinto che sono i
tre.
Seconda questione: vedi Milanesio, non è per polemizzare, ma tu
mi dici: devono essere soddisfatte le legittime richieste dei
lavoratori, giusto, esatto, su questo siamo d'accordo, ma scusami,
Froio e Palmas cosa ne pensano? Quale azione fanno - specialmente
Froio nella sua veste di Presidente - per soddisfare le legittime
richieste dei lavoratori? Ecco questa è una domanda che io mi
pongo.
Secondo - e dici giustamente Milanesio - aggrediamo il centro
delle resistenze, che è a Roma, molto bene questo, però questo
discorso è bene farlo qui, ma sarebbe molto opportuno di farlo ai
Ministri socialisti e democristiani che sono a Roma, del
centro-sinistra, mi spiego? Di porre in modo energico, non glielo
posso fare io.
Montesano (P.S.U.) -
Consigliere Manganoni.
Manganoni
(P.C.I.) -
Ho finito, perché se avessi
le facoltà andrei a farglielo; tu forse puoi farlo, sei forse un
po' più ascoltato che se non lo facessi io. Io avevo chiesto a
Colombo, avevo posto a Colombo due domande sulla questione della
Brambilla.
Montesano (P.S.U.) -
No, adesso io le dico, caro
Manganoni, che qui, scusi mi lasci dire, siamo, c'è una
comunicazione del Presidente del Consiglio, l'argomento è
importantissimo, l'abbiamo discusso ampiamente, lei ricomincia
adesso a fare delle domande alle quali dovranno corrispondere delle
risposte.
Manganoni
(P.C.I.)
- No, io ho posto delle domande
che non mi ha risposto Colombo, io sulla Brambilla ho posto queste
domande.
Montesano (P.S.U.) -
No, scusi, Consigliere
Manganoni.
Manganoni
(P.C.I.)
- Ma insomma, l'altra volta c'è
stato un impegno del Consiglio e si è detto ci ritorneremo il
prossimo Consiglio, sì o no? Il prossimo Consiglio è questo.
Montesano (P.S.U.) -
Andiamo avanti, andiamo avanti,
continuiamo.
Manganoni
(P.C.I.)
- Se Colombo avesse preso nota,
io dico sempre prenditi nota quando io ti pongo delle domande, io
ho chiesto: 1°) 70-75 operai riprenderanno il lavoro martedì e gli
altri? Questa è la domanda che io ho posto, gli altri?
Montesano (P.S.U.) -
No, io, Consigliere Manganoni, io
chiudo la discussione, di autorità chiudo la discussione su questo
argomento, mi dispiace doverlo dire, io devo fare un pochino anche
il moderatore in questa cosa qui perché sulla questione Cogne
possiamo parlare due giorni, l'abbiamo detto tutti, l'avete detto
voi, guarda che ne riparleremo quando la Commissione per la Cogne
porterà qui i suoi lavori.
Manganoni
(P.C.I.)
- Ma io ho finito la questione
Cogne.
Montesano (P.S.U.) -
Sì, ma cominciano loro.
Manganoni
(P.C.I.)
- No, io con la questione Cogne
ho finito, parlavo sulla relazione che ha fatto Colombo, ed io
avevo posto due domande sulla questione Brambilla che si era detto
l'altra volta, ne discuteremo nel prossimo Consiglio, non mi si è
risposto, io pongo di nuovo quelle domande, vogliamo finire la
questione Cogne e poi Colombo?
Montesano (P.S.U.) -
Cosa c'entra la Brambilla per
esempio adesso? Cosa?
Manganoni
(P.C.I.)
- Ma c'entra che
stamattina...
Montesano (P.S.U.) -
No, non c'entra perché non è in
argomento.
Manganoni
(P.C.I.)
- Ma stamattina ne ha parlato
Colombo.
Montesano (P.S.U.) -
E va bene, di questo passo voi
potere parlare di tutto quello che volete.
Manganoni
(P.C.I.)
- Ma allora Colombo ne ha
parlato, io pongo delle domande e non mi risponde, allora qui ci
sono i Consiglieri di due categorie, quelli che possono parlare di
un argomento e certi Consiglieri che di quell'argomento non ne
possono parlare, non possono ribadire, perché sulla questione della
Brambilla io ho posto alcune domande, è vero o non è vero che le ho
poste? Questo io vi chiedo, ho posto quelle domande?
Montesano (P.S.U.) -
Ma l'Assessore Colombo vi ha dato
delle comunicazioni e basta.
Manganoni
(P.C.I.)
- Ma doveva riferire, il
passato Consiglio si è detto il prossimo Consiglio si riferirà sui
provvedimenti che ha preso la Giunta sulla questione della Cassa
integrativa.
Montesano (P.S.U.) -
E ve l'ha detto.
Manganoni
(P.C.I.)
- Ma non l'ha detto, se io ho
posto delle domande.
Montesano (P.S.U.) -
E continuiamo, perché sennò perdiamo
più tempo, continui, continui.
Bordon (D.C.) -
... non è giusto che tu ti arrabbi
così.
Manganoni
(P.C.I.)
- Ma no io non mi arrabbio,
perché non vorrei fare, non vorrei che succedesse a me quel mezzo
guaio che è successo a te, questo è di insegnamento e allora cerco
di calmarmi.
Montesano (P.S.U.) -
Allora continui.
Manganoni
(P.C.I.)
- Va beh, io non volevo dire
altro, mi si risponda a quelle due domande e chiuso.
Montesano (P.S.U.) -
Tonino, no, no, lei è in coda a
tanti altri, perché c'è Balestri, Pollicini poi Tonino, poi
Milanesio, così dimostrate quello che io volevo dire; chiede la
precedenza Lustrissy.
Lustrissy
(D.C.) -
No, io volevo solo ricordare
brevemente ai colleghi Consiglieri che l'ordine del giorno
presentato in rapporto alla situazione della Cogne è la conclusione
di una discussione che è già stata fatta, pertanto mi raccomando
alla sensibilità di tutti i colleghi di riservarsi alle
dichiarazioni di voto sull'ordine del giorno e basta, non
riaccendere tutta la discussione, altrimenti qua non la finiamo
più.
Montesano (P.S.U.) -
Scusi, è questo, io ringrazio.
Lustrissy
(D.C.) -
Qua un intervento ne richiama
un altro a catena e poi...
Montesano (P.S.U.) -
Io ringrazio, allora, chiedo ai
Signori Consiglieri che hanno chiesto la parola di rinunciare,
perché altrimenti lo sappiamo tutti che se si comincia è un
ingranaggio che non si riesce a fermare se non d'autorità.
Milanesio
(P.S.U.) -
Io chiedo solo la parola per
dichiarazione di voto, io non posso rinunciare, mi dispiace, perché
in questo Consiglio vengono attaccati degli esponenti socialisti
che non sono presenti e che non possono difendersi, quindi io non
posso chiedere la parola per fatto personale, ma la chiedo per
dichiarazione di voto e dirò al Consigliere Manganoni che io
scriverò una lettera al Presidente della Cogne, per conoscenza al
Sig. Manganoni, nella quale chiederò quali sono gli emolumenti del
Presidente della Cogne e che risponda e quindi darò per conoscenza
poi al Consigliere Manganoni questa lettera di risposta primo;
perché se è vero che il "Bourricot" ha pubblicato che Zanatta
pigliava 36 milioni all'anno, lo ha pubblicato per Zanatta tanto
per incominciare, poi il "Bourricot", che io sappia, non è l'organo
ufficiale della Cogne, non lo so che cosa sia e non mi interessa;
secondo: il nostro Partito ha preso una posizione molto chiara, lo
ha espresso con un comunicato dell'Esecutivo della Federazione che
voi avrete letto, che leggerete, perché è su tutti i giornali
questa mattina, e abbiamo inviato copia di questa nostra
deliberazione al Segretario Generale del Partito, ai Ministri
socialisti finanziari che possono essere interessati al problema
della Società Nazionale Cogne e agli Amministratori socialisti,
evidentemente questo è il modo di comportarsi di un partito
democratico, il quale ovviamente fa e deve fare una distinzione fra
partito e rappresentanti del partito, perché non sempre i
rappresentanti del Partito, sia al Governo che in altri Enti,
evidentemente, anzi non esprimono in prima persona gli interessi
del Partito, esprimono gli interessi dell'organismo a cui sono
preposti, evidentemente non possono dimenticarsi di essere
socialisti, questo è chiaro, però mi pare che ci sia una
distinzione ovvia e naturale tra, per esempio, il Ministro
socialista che so io e il Dirigente del Partito Socialista,
insomma, la funzione preminente in quel caso è quella di uomo
pubblico, quella di ministro, evidentemente, mi pare che questo sia
ovvio e non sia neanche più il caso di ripeterlo, ma qui non si
vuol capire niente o si fa finta di non capire.
Ciò detto, noi voteremo a favore dell'ordine del giorno
presentato dal Consigliere Pollicini e emendato da tutti i Gruppi
nel corso della discussione.
Montesano (P.S.U.) -
Io devo richiamare il Consiglio che
per le prossime sedute applicherò il Regolamento, cioè a dire il
Regolamento dice questo, non ricordo l'articolo perché lo leggerò:
"se un Consigliere si discosta dall'argomento è richiamato due
volte, non ha più la parola nel corso di quella discussione",
quindi io l'applicherò, io lo applicherò, io ho avvertito, vi
avverto sempre fino a quando arriveremo a questa conclusione, lo
dice il Regolamento, quindi... (
voce del Consigliere
Manganoni
) ...ma no, si è discostato, c'è poco da dire, che
cosa c'entra con l'ordine del giorno tutto quello che ha detto
lei?
Tonino (P.S.I.U.P.) -
Dunque per dichiarazione di voto,
io naturalmente sono d'accordo sull'ordine del giorno presentato,
dopo l'assicurazione data dal Presidente che raggrupperà i Gruppi
politici per discutere su queste cose, però debbo far rilevare che
avevo fatto una domanda sia al Presidente del Consiglio e
all'Assessore Anziano Colombo in cui chiedevo se era presente il
Presidente della Società Cogne alle riunioni avvenute con
l'Amministratore Delegato e con l'Ufficio Lavoro.
Balestri (P.S.U.) -
Io dico che è una indecenza che il
Consiglio venga ad occuparsi di quali sono gli stipendi del
Presidente della Cogne o che, non è questo, non spetta a noi fare
questi stipendi, spettano ad altri, ecc. e poi è ancora più
un'indecenza che si venga a tirare fuori certe cifre senza essere
informati. Io non sono informato, però posso dire una cosa, che io
conosco, perché allora me ne ero occupato, quelli che erano gli
stipendi di Zanatta e questi te li so dire con precisione.
Manganoni
(P.C.I.) -
L'ha scritto lui sul
"Bourricot", lui Zanatta, dice questo è lo stipendio del
Presidente.
Balestri (P.S.U.) -
... allora ti posso assicurare che a
Zanatta gli spettavano 36 milioni, come Presidente, come
Amministratore Delegato e lui per fare il grande gesto allora si
vuole portare al livello del Direttore Generale e
dell'Amministratore Delegato che prendeva 30 milioni, quindi
prendeva 30 milioni Zanatta, questo te lo posso confermare io, ma
Froio è solo Presidente, e allora ti posso dire che la cifra di 18
milioni all'anno mi sembra che sia per l'Amministratore Delegato,
quindi Froio non può prendere quella cifra.
Montesano (P.S.U.) -
Avanti, chiuso l'incidente.
Balestri (P.S.U.) -
Quindi è inutile tirare fuori delle
solite balle.
Montesano (P.S.U.) -
Balestri per favore. Allora passiamo
ai voti... (
voce del Consigliere Manganoni
) ...No, io
chiudo, mi dispiace Manganoni, io chiudo d'autorità.
Colombo (P.S.U.) -
Io volevo dire al Consigliere
Manganoni, al Consigliere Tonino e al Consigliere Fosson che avevo
preso nota di quelle che erano state le loro richieste specifiche,
non avevo risposto perché ritenevo che con una discussione e
l'approvazione dell'ordine del giorno il problema fosse concluso.
Si insiste per una risposta e io sulla risposta su tutti i problemi
dico molto velocemente: 20 operai della Brambilla, non
dimentichiamoci che il nostro era un mandato naturalmente
soprattutto per dare un aiuto finanziario ai lavoratori della
Brambilla, il problema naturalmente delle trattative è di
competenza delle organizzazioni sindacali le quali stanno trattando
questo problema anche dei 20 operai che verranno riammessi nel
ciclo produttivo. Io ho dato questa mattina comunicazione di quella
che è la situazione al momento attuale, di quelli che sono stati i
passi nostri per vedere di lenire il disagio dei lavoratori, non
posso intervenire, interferire in quelle che sono specifiche
funzioni di altri organismi.
Sulla questione finanziaria non c'è più il problema delle 44 ore
al 66%; l'ho detto questa mattina, c'è il problema dell'ammissione
di tutti i lavoratori alla Cassa integrazione con la nuova legge
che prevede la corresponsione dell'80% dell'intero salario per
tutto il passato dal 1° gennaio al 31 di marzo, questa è stata la
richiesta che è stata fatta, ci sarà una successiva richiesta per
quelli che non riprenderanno il lavoro per il proseguimento della
Cassa Integrazione. Il relativo decreto è alla firma da parte del
Ministero del Tesoro. L'azienda corrisponderà un acconto minimo a
tutti i lavoratori indipendentemente che siano anche stati sospesi
per tutto il mese di marzo di 40.000 lire; ci siamo riservati come
Giunta di vedere ancora il problema alla luce della discussione che
abbiamo fatto nel Consiglio di lunedì.
Per quanto concerne la domanda di Froio penso di essere stato
chiaro, per quanto riguarda la domanda di Tonino sulla presenza o
no di Froio alle trattative, io devo dire che il Consiglio di
Amministrazione della Nazionale Cogne, che si è riunito proprio il
giorno stesso che noi abbiamo discusso in questo Consiglio, ha
delegato tutto il problema della vertenza all'Avvocato Einaudi,
quindi è pacifico che noi ci siamo incontrati con l'Avvocato
Einaudi e non c'era Froio, perché era stato escluso proprio per
decisione del Consiglio di Amministrazione.
Montesano (P.S.U.) -
Tonino non riprenda la parola...
(
voce:
...e allora noi ci alziamo e andiamo via!) ...Mi
dispiace caro Tonino, fatta la domanda c'è la risposta, dice se è
soddisfatto o no.
Colombo (P.S.U.) -
Sulla domanda fatta dal Consigliere
Fosson, sulla preoccupazione espressa che ad un certo momento da
parte dell'azienda venga strumentalizzata questa lotta dei
lavoratori per fini che non sono naturalmente le richieste dei
lavoratori, ma che possono essere quelle dei finanziamenti, io devo
dire che nell'incontro che abbiamo avuto con l'Avvocato Einaudi,
pur avendo dovuto sentire dall'Avvocato Einaudi quelle che sono le
difficoltà finanziarie dell'azienda, noi non abbiamo avuto nessuna
indicazione di movimenti per sostenere queste richieste che possono
pervenire da parte dell'azienda. Va da sé però, mi pare che altri
interventi l'hanno evidenziato, che nella situazione della Cogne
noi tutti la conosciamo, siamo degli uomini politici, riteniamo che
naturalmente le spese del rinnovamento degli impianti, che sono in
atto, non debbano cadere sulle spalle dei lavoratori come sta
accadendo in questo momento per quelli che sono gli oneri degli
interessi passivi e che quindi autonomamente noi, come uomini
politici, ci muoveremo anche su questo problema, fermo restando che
da parte della Direzione della Cogne non ci è stata fatta nessuna
pressione su questa strada; penso di avere risposto a tutte le
domande.
Montesano (P.S.U.) -
Passiamo alla votazione per l'ordine
del giorno, tenuto conto che il Consigliere Germano ha ritirato il
suo ordine del giorno.
Quindi io non rileggo l'ordine del giorno di Pollicini perché
l'ha letto, chi è d'accordo alzi la mano. Contrari? Astenuti?
Il Consiglio approva all'unanimità.
Allora la seduta è tolta, non mi resta che augurare a tutti
loro, alle loro famiglie, la buona Pasqua per comunicare anche che
il Consiglio sarà convocato a domicilio, anche di accordo coi
Capigruppo e con la Giunta.
---
La seduta ha termine alle ore 13 e minuti 35.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK