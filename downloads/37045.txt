Consiglio Regionale della Valle d'Aosta - Oggetto del Consiglio n. 921 del 17 dicembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 921 del 17 dicembre 2014 - Resoconto
OGGETTO N. 921/XIV - Interpellanza: "Interventi per
migliorare la viabilità nei pressi dell'ingresso al parcheggio
dell'Ospedale Parini in via Roma".
Presidente
- La parola alla collega Fontana.
Fontana (PD-SIN.VDA)
- Grazie Presidente.
Nonostante le numerose interpellanze sulla pericolosità di un
tratto di via Roma
nei pressi del parcheggio Parini, a causa
della svolta a sinistra delle auto all'ingresso di tale parcheggio,
tuttavia rimangono ad oggi le stesse criticità. Preso atto della
risposta dell'Assessore Baccega ad una nostra interpellanza del 14
settembre 2013, che tale problema si risolverà con la costruzione
dell'altro parcheggio dell'Ospedale Parini; considerato che è stato
approvato già nel 2011 dal Consiglio comunale di Aosta il Piano
generale urbano del traffico e viste le problematiche per la
realizzazione del nuovo parcheggio alla luce dei ritrovamenti
archeologici che vedranno il protrarsi dei tempi di esecuzione di
tale opera, potrebbe essere utile posizionare un semaforo
provvisorio per consentire la svolta a sinistra per l'ingresso al
parcheggio e uno specchio di direzione per l'uscita del parcheggio
di via Roma per evitare tali disagi ai cittadini valdostani.
Presidente
- La parola all'Assessore Baccega.
Baccega (SA)
- Grazie Presidente.
Sì, io confermo quello che ho detto nella risposta della passata
interrogazione. Una volta completato anche il parcheggio che incide
attualmente sui lavori in corso, tutti gli ingressi e le uscite
saranno a mano destra. Ovviamente in questo momento qualche disagio
si è verificato, lo confermo, certo. Ma per le proposte che lei fa
rispetto al posizionamento di uno specchio parabolico nell'uscita
dal parcheggio non se ne vede assolutamente la necessità, e
soprattutto, ancora meno, di un semaforo, che tecnicamente non è
assolutamente giustificato, perché questo sì che diventerebbe un
modo per accodare le macchine in modo piuttosto pesante; non solo,
a 20 metri c'è la rotonda dell'ospedale che ha un suo flusso di
traffico importante, e quindi questo è sicuramente
sconsigliato.
Io ho avuto modo di sentire per le vie brevi l'Assessore
Follien, ad Aosta, per approfondire meglio la questione;
evidentemente quel tratto di strada è monitorato e i cartelli
segnaletici sono evidenti: a sinistra non si potrebbe girare, le
indicazioni e la corsia non lo consentono, soprattutto c'è la linea
continua, quindi non si può fare. L'Amministrazione comunale nei
periodi non invernali va a posizionare una serie di dissuasori per
la svolta a sinistra e questi venivano tolti in inverno, in
occasione delle nevicate, soprattutto per lo sgombero neve.
Quest'anno il Comune di Aosta mi ha garantito che rimarranno,
infatti ci sono ormai da più di 2 mesi, da quando è partita un po'
l'interrogazione, che ha un suo percorso; rimarranno posizionati e,
nel caso di sgombero neve, quindi di problematiche di rimozione,
saranno immediatamente ripristinati subito dopo. Da questo punto di
vista, con i dissuasori si è ovviato alla problematica della svolta
a sinistra per coloro che vengono da Courmayeur, ovviamente, perché
non era chiaro.
Direi quindi che la problematica in questo momento è
parzialmente risolta. Non si riscontrano grosse difficoltà adesso,
se non le code consuete negli orari topici del mattino e della sera
al rientro. Quindi, da questo punto di vista, credo che sarebbe
opportuno...comunque il Comune vigilerà per verificare che questi
dissuasori siano sempre posizionati, e pertanto si risolve tale
problematica, al momento.
Si dà atto che dalle ore 17,07 assume la presidenza il
Vicepresidente Follien.
Follien (Presidente)
- Grazie Assessore. Per la replica
la parola alla Consigliera Fontana.
Fontana (PD-SIN.VDA)
- Grazie Presidente.
Assessore, non sono d'accordo con lei; non sono d'accordo con
lei perché lei deve capire che prima di fare i parcheggi, secondo
me, bisognava veramente fare un piano della viabilità. Se è stato
discusso dal Comune di Aosta già nel 2011...siamo nel 2014! Quanto
tempo ci andrà per avere l'ospedale, per fare questa benedetta
viabilità? Io faccio questa domanda a voi...staremo altri 6, 7, 8
anni? Non si sa ancora! Abbiamo questa problematica e lei sa
benissimo che i disagi ci sono perché gli automobilisti svoltano a
sinistra e si rischia veramente qualche frontale! Ci sono state
tempo fa anche delle multe, perché effettivamente lo fanno. Allora
io mi chiedo: perché non risolvere prima questa problematica?
Aspettare che cosa? Non si è mai visto che si costruisce un
parcheggio e dopo si mette a posto la viabilità! Io veramente vi
chiedo un'attenzione su questo, perché il disagio c'è: il disagio
c'è al mattino perché c'è la coda, per chi deve entrare e per chi
deve uscire, perché all'uscita non c'è uno specchio e si formano
delle code, e lo sapete benissimo! Io vi chiedo veramente di
riflettere, non si possono aspettare degli anni per risolvere
questa problematica!
Noi continueremo a portare questo problema all'attenzione del
Consiglio finché non viene risolto. Grazie.
Président
- Point 3
à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK