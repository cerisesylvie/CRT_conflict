Consiglio Regionale della Valle d'Aosta - Oggetto del Consiglio n. 163 del 30 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 163 del 30 novembre 1988 - Resoconto
OGGETTO N. 163/IX - SERVIZI FILMATI SULLE ULTIME EDIZIONI
DELLA BATAILLE DES REINES E RICERCA, DA PARTE DELLA REGIONE, DI
COLLABORAZIONI GIORNALISTICHE CON DIPENDENTI RAI.
(Interpellanza).
PRESIDENTE: Do lettura dell'interpellanza presentata dai
Consiglieri Tonino e Mafrica:
INTERPELLANZA
RICORDATO che, con deliberazione n. 9875 del 13 novembre 1987,
la Giunta regionale aveva approvato la realizzazione e l'acquisto
di una videocassetta, prodotta dalla RAI, riguardante l'ultima
finale delle Batailles des Reines, precedente le elezioni
regionali, accettando che tutti gli oneri derivanti da tale
decisione fossero a carico della Regione, comprese £. 4.720.000 per
il compenso del giornalista;
RAMMENTATO che in quella occasione la RAI aveva trasmesso in
diretta lo svolgimento della finale, mentre per l'anno in corso il
servizio pubblico ha garantito soltanto alcune brevi cronache
sintetiche della manifestazione;
RILEVATO che anche per altri casi l'intervento della RAI od il
lavoro di giornalisti dipendenti da tale struttura sono stati
compensati dalla Amministrazione regionale;
i sottoscritti Consiglieri regionali del Gruppo comunista
INTERPELLANO
la Giunta regionale per conoscere:
1) se anche per la manifestazione di quest'anno sono stati presi
contatti con la RAI, onde garantire un adeguato rilievo alla finale
delle Batailles des Reines;
2) per quali motivi la Giunta regionale, in numerose occasioni,
ha deliberato di retribuire lavoro giornalistico che avrebbe dovuto
essere a carico della RAI;
3) per quali motivi, qualora nei casi ricordati si fosse
trattato di collaborazioni professionistiche non legate ad
interventi della RAI, si è deciso comunque di avvalersi di
professionisti del servizio pubblico e non di altri tecnici, pure
presenti in Valle, e meno tenuti deontologicamente ad una assoluta
indipendenza dal potere politico.
PRESIDENTE: Illustra l'interpellanza il Consigliere Mafrica, ne
ha facoltà.
MAFRICA (P.C.I.):
Ho avuto modo di partecipare anche
quest'anno alla finale della Bataille des Reines e ho notato una
stranezza che mi ha incuriosito. L'anno precedente, che era un anno
particolare, c'era stata una presenza della RAI, alla
manifestazione, prolungata; c'era stato un servizio di tutto
rispetto, quest'anno invece la cosa era passata un
po’ in secondo piano.
Sono andato a cercare delle deliberazioni in materia e ho
verificato che l'amministrazione regionale aveva,
l’anno precedente, acquistato 200 copie di una
videocassetta prodotta dalla RAI. Qui c'è una prima stranezza che
io intendo sollevare. Di norma quando si commissiona il lavoro si
paga il lavoro finito. Qui c'è invece una situazione differente
perché, mentre si acquistano le cassette,
l’amministrazione regionale si fa carico, a titolo
di partecipazione delle spese di produzione, del compenso del
giornalista incaricato di redigere i testi e coordinare la
realizzazione di detta videocassetta, cosi che mentre per le
videocassette acquistate si spendono 8 milioni e 720.000, IVA
compresa, si spendono anche 4 milioni per il giornalista.
Il problema allora ha sollevato una questione più complessa, che
è quella delle relazioni esistenti tra l’esecutivo e
i giornalisti della RAI. In proposito è stata presentata da un
altro Consigliere un'interrogazione scritta a cui sono già state
date le risposte, e il problema che intendiamo sollevare come
Gruppo è il seguente. Ovviamente l'Amministrazione regionale può
avere bisogno di consulenze giornalistiche o di prestazioni
professionali dei giornalisti; noi crediamo però che vada evitato
ogni intreccio poco chiaro tra l'esecutivo e i giornalisti che
lavorano presso la sede RAI di Aosta.
Cosa intendiamo dire? Se la Regione intende avvalersi della
collaborazione della RAI, come in questo caso della videocassetta,
faccia una convenzione, faccia un contratto con la RAI e sia poi la
RAI a vedere il compenso da dare ai giornalisti. Non riteniamo
opportuno questo rapporto diretto tra la Giunta regionale e alcuni
operatori del servizio pubblico. Noi non vogliamo fare una
questione nei confronti di nessuno, non abbiamo obiettivi
particolari; abbiamo soltanto l'obiettivo della chiarezza.
Ci pare che in questa Regione col tempo si sia giunti a un
intreccio ambiguo tra il primo potere, che è il potere
dell'esecutivo, e il quarto potere, che è il potere
dell'informazione. Quando coloro che hanno come compito
professionale quello di fornire come servizio pubblico informazioni
rispetto l'attività di questo Consiglio e di questa Giunta sono in
altra forma collaboratori dell'esecutivo, ci pare non ci si trovi
nelle dovute condizioni di chiarezza, e lo scopo di questa
interpellanza, di queste iniziative e di altre che verranno, se non
avrà termine questa cosa, è quello che cessi questo tipo di
rapporto.
Noi diciamo che i giornalisti della RAI hanno la loro
professionalità,, non facciamo nomi, non facciamo questioni, non
abbiamo obiettivi particolari rispetto a quella sede, vogliamo solo
che i rapporti tra la Regione e la RAI siano chiari e netti, siano
stipulati tra la Regione e la RAI, non tra la Regione e alcuni
giornalisti. Quando si arriva a una situazione di questo tipo, che
nell'anno 1988 il solo Assessorato alla Agricoltura per compensi a
giornalisti, fino a questo momento, ha già speso circa 22 milioni,
di cui 18 per un solo giornalista, per compiti che potrebbero
essere a nostro giudizio svolti da uno dei tanti giornalisti che
sono nel lungo elenco dei pubblicisti valdostani, o da tecnici e
funzionari capaci che esistono in questa Amministrazione, noi
riteniamo che la cosa non sia giustificata.
Quindi noi vogliamo chiedere una sola cosa alla Giunta
regionale. Intende proseguire con questo metodo per cui ci sono
giornalisti che per compensi, per atti di convegni, ideazioni di
concorsi prendono in un anno cifre di questo tipo che rappresentano
lo stipendio che migliaia di famiglie valdostane hanno in un anno?
Oppure intendiamo stabilire un rapporto corretto con la RAI, e le
convenzioni, se vanno fatte, si fanno con questo organismo: la RAI
si paga le sue spese, la Regione paga la RAI e non i
giornalisti.
PRESIDENTE:
Ha chiesto di parlare l'Assessore
all'Agricoltura, Foreste e Ambiente Naturale Perrin, ne ha
facoltà.
PERRIN (U.V.):
M. Mafrica a fait tout à l'heure une
liaison entre la présence massive de la RAI l'année dernière à la
Bataille des Reines et un événement tout particulier. Je suis
convaincu qu’en disant cela il se réfère uniquement
au trentième anniversaire de la Bataille des Reines;
j’en suis même sur - n'est-ce pas M. Mafrica? -
parce que je ne vois pas aucun type d'autre liaison mentionné dans
son rapport.
Il faut dire justement que l'année dernière, pour le trentième
anniversaire, toute une série de manifestations avaient été mises
sur pied tant par l'association "Amis de la Bataille des Reines",
en collaboration aussi avec notre Assessorat, tant directement par
la RAI, parce que personne n’avait sollicité la RAI
à être présente pour diffuser en direct toute la manifestation. En
effet c'était une volonté qui avait été exprimée par la RAI et qui
avait même rencontré des difficultés, parce que d'abord le siège
central de la troisième chaîne n’avait pas donné
l'autorisation et ce n'est que quelques jours avant la Batailles
des Reines que cette autorisation est arrivée. Ainsi la RAI a pu
faire ce qui à mon avis est une très bonne chose: pouvoir montrer
au public toute la manifestation dès son début.
Le moment était particulier: c'est le trentième anniversaire des
finales des Batailles des Reines. Cette année évidemment la chose
était différente. Je crois que l'intention du siège d'Aoste est
celui de pouvoir diffuser toutes les années au public valdôtain
cette manifestation toute entière. Mais d'après ce qui m'a été
rapporté, il n'a été concédé au siège régional
qu’une demi-heure d’émission et
encore dans une tranche qui n'était absolument pas intéressante;
voilà pourquoi la RAI cette année n’à pas pu émettre
en direct toute la finale du mois d'octobre.
Quant aux autres problèmes, c?est vrai; d'ailleurs nous avons
fourni toute la documentation à M. Aloisi qui évidemment
1’a transmise à son tour au Parti communiste. Donc
c’est vrai que tant l'Assessorat à l'Agriculture,
que d'autres Assessorats et la Présidence du Conseil ont eu recours
à la collaboration de journalistes qui travaillent à la RAI. Ceci
évidemment ne concerne pas des services groupés directement à la
RAI. Ainsi, par exemple, la vidéocassette sur le trentième
anniversaire de la Bataille des Reines a été commandée par
l'Administration régionale à la RAI. Voilà pourquoi la rémunération
n'a pas été remise directement à la RAI en tant
qu’institution, mais au journaliste de la RAI qui
s’était occupé de ce service: M. Bertello qui
l'année dernière avait suivi toute l’émission en
direct et donc celui qui avait la meilleure connaissance du
trentième anniversaire.
Quant à nous, nous avons demandé des collaborations sur des
problèmes spécifiques, comme, par exemple, la rédaction de
"L’informateur agricole":
il en est ainsi
depuis 1984, c'est-à-dire avant mon arrivée à l'Assessorat. On peut
toujours revoir cet usage, il n'est pas dit que tout doive devenir
tradition. En effet, si nous arriverons petit à petit à remplir les
places qui sont encore vides, en particulier au service
d'assistance technique, économique et sociale (car c'est celui qui
a eu recours davantage à ces collaborations), nous pourrions alors
faire ce travail à travers l’oeuvre directe des
fonctionnaires du service susmentionné et de ceux de l'Assessorat
tout entier.
Je voudrais cependant faire remarquer qu’il est
vrai qu’on a demandé des collaborations (et on peut
justement revoir ce mécanisme - je suis prêt personnellement à le
faire - en fonction des possibilités des différents services),
cependant ces collaborations n'ont pas été demandées uniquement aux
journalistes de la RAI, mais à toute une série de journalistes qui
travaillent à différents niveaux dans des quotidiens ou des
hebdomadaires locaux et contre 4 journalistes de la RAI, il y en a
5 qui ne le sont pas. Là aussi, le choix est du au moment, aux
problèmes contingents, aux problèmes particuliers, pour des
conseils particuliers, comme particuliers sont les consultations
qui sont demandées aux journalistes de la RAI. Personnellement, je
crois que tout peut être revu, et je suis prêt personnellement (je
l'ai dit) à le faire. Je voudrais cependant simplement dire une
chose: personnellement, je crois dans la liberté des idées, dans le
bon sens et dans la pleine responsabilité des journalistes de la
RAI et des journalistes extérieurs. Et alors, je suis convaincu que
ce n'est pas une consultation demandée par un Assessorat ou par la
Présidence, ou par n'importe qui, qui peut avoir une influence sur
cela. Je crois que s’agissant de journalistes, ils
ont suffisamment d’intelligence, de capacité pour ne
pas être influencés par qui a eu recours à eux.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Io non ho dubbi che la particolare
importanza della manifestazione dell'anno passato abbia comportato
un'attenzione speciale, credo però che l'importanza di questa
manifestazione sia ormai divenuta tale che sarebbe opportuno per
tempo, e penso che la RAI non avrà difficoltà a farlo, provvedere a
garantire una presenza sostenuta, perché la cosa interessa,
interessa anche i cantoni vicini; il pubblico commenta, quindi su
questa parte credo che la Giunta prenderà dei provvedimenti.
Non sono invece molto soddisfatto della risposta sul secondo
punto. Noi abbiamo sollevato in particolare la questione dei
rapporti tra esecutivo e RAI, perché è compito della RAI garantire
un servizio pubblico con determinate caratteristiche; gli altri
giornalisti ovviamente non hanno gli stessi doveri rispetto agli
ascoltatori. Ora come diceva uno dei protagonisti di "
Drive
in.",
"Il Paese è piccolo e la gente mormora", noi siamo
convinti che nessuno dei giornalisti cambia la propria opinione
politica per una consulenza o per un servizio particolare fatto
alla Giunta, però quando le consulenze invece di una cominciano a
diventare dieci, possiamo avere la malevola sensazione che forse un
occhio particolare al Presidente della Giunta o all'Assessore
all'Agricoltura possa essere dedicato.
Quindi abbiamo preso atto della volontà dell'Assessore di
affidare gradualmente agli uffici la redazione
dell'Informatore
agricolo;
invitiamo la Giunta, per evitare che il Paese
mormori, ad avere coi giornalisti della RAI rapporti improntati
alla massima trasparenza. Quindi se serve un moderatore lo si
chieda alla RAI e non si paghi un milione al moderatore, ma si
paghi un milione alla RAI, poi la RAI provvederà a passarlo al
moderatore del dibattito. Se serve una consulenza giornalistica per
pubblicare degli atti di un convegno, si ricorra il meno possibile
a giornalisti della RAI, si cerchi prima qualche altro giornalista
da qualche altra parte, e se proprio lo si fa, non si trovi sempre
lo stesso onnisciente e onnisapiente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK