Consiglio Regionale della Valle d'Aosta - Oggetto del Consiglio n. 1365 del 12 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1365 del 12 luglio 1990 - Resoconto
OGGETTO N. 1365/IX - DISEGNO DI LEGGE: NORME PER
L'ISTITUZIONE DI AREE NATURALI PROTETTE''
PRESIDENTE:
Il disegno di legge n. 187, del quale è
relatore l'Assessore all'Agricoltura, Foreste ed Ambiente Naturale,
Lanièce, è iscritto al punto 14 dell'ordine del giorno.
Ha chiesto la parola, per mozione d'ordine, il Consigliere
Maquignaz; ne ha facoltà.
MAQUIGNAZ (Indipendente):
Chiedo il rinvio del disegno di
legge in oggetto, perché, nel corso dell'ultima seduta della
Commissione competente, svoltasi un mese fa, d'accordo con altri
commissari, io avevo chiesto all'allora Assessore Perrin di
acquisire il parere preventivo su questa legge, che è molto
importante perché inciderà profondamente sulle attività economiche
della nostra regione, delle organizzazioni degli agricoltori, di
quelle che rappresentano i comuni e le comunità montane, e
soprattutto il parere delle organizzazioni ambientalistiche e di
quelle venatorie.
Poiché allora l'Assessore Perrin si dichiarò disponibile ad
effettuare tale sondaggio e ad acquisire tali pareri preventivi,
chiedo che venga mantenuto questo accordo e che la discussione
sulla legge venga effettuata dopo l'acquisizione dei suddetti
pareri.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Questo disegno di legge è frutto di una
discussione certamente non breve, svoltasi in sede di seconda
Commissione consiliare, ed è frutto di un dibattito che derivava da
due testi precedenti, uno presentato dalla Giunta regionale e
l'altro dal Gruppo di cui faccio parte e dal Gruppo del PCI.
Il testo è stato quindi oggetto di una discussione approfondita,
ha dato origine ad un nuovo testo elaborato dalla Giunta, che è
andato all'esame delle Commissioni, dalle quali è stato
approvato.
Evidentemente nella elaborazione del testo è stato tenuto conto
di tutti i pareri e di tutte le osservazioni dei vari organismi.
Del resto, in seno al comitato regionale che deve coordinare il
progetto di piano e stilare i pareri sulle singole leggi, c'è una
rappresentanza tale che è ampiamente rappresentativa di tutte le
categorie, per cui io non riesco a capire la richiesta di rinvio di
questo provvedimento, che ha già concluso tutto il suo iter e che
anzi è già in ritardo rispetto alle nostre esigenze.
Chiedo, pertanto, che il Consiglio si esprima oggi su questo
disegno di legge, che ha già abbondantemente concluso il suo iter e
che anzi è notevolmente in ritardo rispetto a determinate esigenze
che noi abbiamo.
PRESIDENTE:
Colleghi Consiglieri, prima di procedere
oltre, io vorrei che il Consiglio si pronunciasse sulla proposta di
rinvio avanzata dal Consigliere Maquignaz.
Ha chiesto la parola il Consigliere Perrin; ne ha facoltà.
PERRIN (UV):
Au-delà de l'urgence d'arriver à voter cette
loi, il est vrai que M. le Conseiller Maquignaz, lors de la
discussion au sein des Commissions, qui avaient donné l'avis
favorable à ce projet de loi, avait demandé de pouvoir entendre
préalablement différentes associations: le comité de la chasse, le
comité de la pêche, les agriculteurs..., dans le but d'arriver
éventuellement à des amendements au Conseil.
J'avais commencé ce tour en écoutant le président du comité de
la chasse. Les événements du 6 juin ont évidemment interrompu ces
auditions et donc nous n'avons rien à redire au fait de renvoyer la
discussion, afin que ce qui avait été dit au sein des Commissions
paisse s'avérer et que le nouvel Assesseur poisse effectivement
écouter les différents organismes.
PRESIDENTE:
Ha chiesto la parola
l’Assessore all'Agricoltura, Foreste ed Ambiente
Naturale, Lanièce; ne ha facoltà.
LANIECE (DC):
Si tratta di un progetto di legge che non è
stato portato avanti dal sottoscritto, ma che ha tutti i pareri
delle Commissioni competenti, per cui non vedo perché debba essere
rinviato. Al limite, tale richiesta avrebbe dovuto essere avanzata
in sede di Commissione, ma, poiché dai verbali non risulta niente,
io credo che si debba procedere all'esame del progetto di legge in
oggetto.
PRESIDENTE:
Ha chiesto la parola il Consigliere Maquignaz;
ne ha facoltà.
MAQUIGNAZ (Indipendente):
L'Assessore Lanièce non era
presente in Commissione e quindi non ha potuto assistere ai lavori,
però qui in aula sono presenti alcuni commissari d'allora e
precisamente i Consiglieri Mafrica, Riccarand, Stévenin e
Beneforti, che hanno partecipato alla discussione ed erano
d'accordo con me. Ricordo anzi che l'attuale Assessore Martin,
prima di uscire, disse: "Io sono d'accordo con il Consigliere
Maquignaz sull'opportunità che sia fatto il sondaggio".
Oggi io chiedo che venga mantenuta questa posizione, che
oltretutto è stata espressa anche da commissari che oggi sono parte
di questa maggioranza, ed insisto sulla richiesta di rinvio della
discussione.
PRESIDENTE:
A questo punto credo che non mi resti che
mettere ai voti la proposta di rinvio...
Mi permetto di interpretare il pensiero del proponente nel dire
che, in presenza di una proposta di rinvio, si presume che il
disegno di legge debba essere rinviato all'esame della terza
Commissione.
Ha chiesto la parola il Consigliere Mafrica; ne ha facoltà.
MAFRICA (PCI):
Come risulta dai verbali, il parere della
Commissione è stato regolarmente espresso ed il Consigliere
Maquignaz si era astenuto, perché aveva adottato un rapporto
fiduciario con l'Assessore. Il parere della Commissione, però, era
stato regolarmente espresso su questa legge, che era stata discussa
per molto tempo, per cui noi crediamo che sia opportuno votarla
oggi, nel senso che essa è attesa ed è utile. Riaprirne la
discussione potrebbe condurci a stendere lunghissime relazioni ed a
rimettere in discussione tutto il lavoro, che nella sostanza può
dirsi ormai concluso, per cui non ci resta che ratificarne la
conclusione.
PRESIDENTE:
Ha chiesto la parola il Consigliere Stévenin;
ne ha facoltà.
STEVENIN (UV):
Il est vrai que la première Commission
avait exprimé son avis à l'égard, mais il est également vrai qu'il
y avait un engagement de la part de l'Assesseur à écouter les
différentes organisations comme on l'avait prévu au cours des
réunions.
Je demande alors: est-ce que l'Assesseur a entendu l'avis de ces
organisations? Probablement non, parce que le changement ne lui a
pas permis de le faire et c'est pour cela qu'on demande de
s’engager dans cette direction; autrement on
s’abstient.
PRESIDENTE:
Colleghi Consiglieri, non possiamo aprire un
dibattito su questo problema. Il fatto è che il Consiglio si trova
davanti ad una iniziativa che ha completato il suo iter procedurale
ed è accompagnata dal parere della Commissione competente. Il
Consiglio ovviamente è sovrano nel poterla discutere, ma è
altrettanto sovrano nel potersi pronunciare sulla proposta
pregiudiziale del Consigliere Maquignaz.
Se nessuno chiede la parola, pongo ai voti la proposta di rinvio
del disegno di legge in oggetto alla terza Commissione.
ESITO DELLA VOTAZIONE
Presenti: 31
Votanti: 30
Favorevoli: 13
Contrari: 17
Astenuti: 1 (Lanivi)
Il Consiglio non approva
PRESIDENTE:
L'Assessore all'Agricoltura, Foreste ed
Ambiente Naturale, Lanièce, ha chiesto la parola per illustrare il
disegno di legge n. 187, iscritto al punto 14 dell'ordine del
giorno; ne ha facoltà.
LANIECE (DC):
Si tratta di una normativa di carattere
generale, che costituisce la base per la creazione dei successivi
parchi naturali e delle riserve e che classifica ed individua le
caratteristiche delle aree naturali protette: parchi naturali,
indicati all'articolo 3, riserve naturali all'articolo 4, riserve
naturali integrate all'articolo 5.
- Possono promuovere l'istanza per l'istituzione delle aree
naturali protette:
- il Servizio tutela ambiente naturale e foreste;
- i comuni interessati;
- le comunità montane, se delegate dai comuni;
- le associazioni ambientalistiche ufficialmente
riconosciute;
- il Museo regionale di scienze naturali di Saint-Pierre;
- istituti scientifici o di ricerca, pubblici e privati.
I parchi. Le proposte di istituzione e di ampliamento superiori
a 500 ettari vengono esaminate dal Comitato regionale per
l'istituzione dei parchi naturali, istituito con decreto
dell'Assessorato all'agricoltura e foreste e con durata coincidente
con la legislatura. Esso è composto dall'Assessore o da un suo
delegato, da tre esperti in materia di fauna, flora,
geologia-mineralogia, dai dirigenti dei Servizi di tutela, di
silvicoltura e di urbanistica, da due rappresentanti designati
dalle associazioni ambientalistiche, da due rappresentanti
designati dal comitato caccia e consorzio pesca, da due
rappresentanti degli imprenditori agricoli a titolo principale, da
un esperto di legislazione ambientale e dai sindaci dei comuni
interessati al parco o alla riserva naturale.
Sulla base del parere di questo Comitato, la Giunta dispone un
piano regionale di parchi naturali e, dopo aver sentito i pareri
dei comuni, lo sottopone all'approvazione del Consiglio regionale.
Successivamente, con legge regionale si istituiranno i singoli
parchi, con la delimitazione dei confini, l'individuazione del
numero dei rappresentanti dei comuni interessati, dei
finanziamenti..
Questi parchi saranno gestiti da appositi enti dotati di
personalità giuridica di diritto pubblico, e composti dai seguenti
organi:
- presidente, nominato con decreto del Presidente della Giunta,
come previsto dall'articolo 13;
- consiglio di amministrazione, composto: dal presidente, dal
dirigente del Servizio tutela ambiente naturale e foreste, dal
dirigente dell'Ufficio regionale di urbanistica, da un funzionario
dell'Assessorato dell'agricoltura, foreste ed ambiente naturale, da
rappresentanti dei comuni interessati, da un rappresentante dei
proprietari dei terreni inclusi nel parco, dal direttore del Museo
di scienze naturali di Saint-Pierre, dal comandante della relativa
stazione forestale, da un rappresentante delle associazioni
ambientalistiche;
- direttore del parco, con compiti di vigilanza e direzione
degli uffici;
- collegio dei revisori dei conti.
Per ogni parco istituito, deve essere predisposto
dall’ente gestore un piano di gestione territoriale,
come previsto dall'articolo 17, che prescrive il divieto di opere e
di attività in contrasto con le finalità di salvaguardia del
paesaggio e dell'ambiente naturale, soprattutto per quanto riguarda
la flora, la fauna ed i rispettivi
habitat.
In attesa dell'approvazione del piano, sono previsti comunque
dei divieti transitori, come stabilito dall'articolo 18, che
impediscono la costruzione di strade, piste e nuovi edifici, nonché
l'esercizio non regolamentato della pesca e della cattura di
animali.
Le autorizzazioni per i lavori da eseguire nell'ambito del parco
vengono rilasciate dagli enti competenti abituali, che dovranno
però darne preventivamente comunicazione all'ente parco per
eventuali osservazioni, come stabilito dall'articolo 18.
Sono anche previsti studi ed iniziative per la valorizzazione
del parco ed incentivi economici per la realizzazione di opere di
conservazione e restauro ambientale, con incremento del 20%
dell'ammontare dei finanziamenti previsti dalle leggi regionali.
Sono inoltre previsti indennizzi per mancati redditi
agro-silvo-pastorali.
Riserve naturali. L'individuazione è fatta con deliberazione
della Giunta regionale, su proposta dell'Assessorato
all'agricoltura, foreste ed ambiente naturale. La deliberazione è
poi sottoposta ai comuni interessati, i quali, così come i
proprietari e conduttori di fondi, possono fare opposizione. Dopo
la decisione sulla opposizione, c'è l’istituzione
della riserva, fatta con decreto del Presidente della Giunta, su
proposta dell'Assessorato all'agricoltura, foreste ed ambiente
naturale.
Il decreto deve anche prevedere i divieti relativi ad attività
ed opere che possono compromettere la salvaguardia o che sono
incompatibili con le finalità dell'area (es.: deposito rifiuti,
effettuazione di scavi, opere di bonifica o prosciugamento...),
l'esercizio della caccia, della pesca... Sono fatte salve le usuali
operazioni agricole e forestali.
Norme comuni ai parchi ed alle riserve. Il coordinamento e la
sorveglianza delle attività nelle aree protette sono affidate al
Servizio tutela dell'ambiente naturale e delle foreste, al quale
vengono attribuiti diversi compiti:
- elaborazione degli studi preliminari per l'istituzione e la
gestione di aree protette;
- organizzazione di corsi di formazione per il personale
dell'ente parco;
- controllo sull'osservanza delle norme;
- gestione delle aree naturali non situate all'interno del
parco.
Sanzioni. L'articolo 28 prevede il raddoppio degli importi delle
sanzioni amministrative regionali per le violazioni compiute
all'interno delle aree protette. Un'ulteriore sanzione è prevista
per l'inosservanza delle disposizioni volte al ripristino dei
luoghi ed al recupero ambientale della zone, in caso di lavori non
autorizzati dagli uffici competenti.
PRESIDENTE:
Colleghi Consiglieri, dichiaro aperta la
discussione generale.
Ha chiesto la parola il Consigliere Perrin; ne ha facoltà.
PERRIN (UV):
Même si nous étions favorables à un renvoi de
ce projet de loi afin de perfectionner, si possible, en écoutant
les différents organismes ou associations intéressés, évidemment
nous voterons en sa faveur puisqu'il est le fruit d'un travail
conduit pendant des années par l'Assessorat; travail qui, je crois,
mérite d'aboutir définitivement.
Un premier projet de loi avait déjà été présenté par
l'Assessorat dans la législature précédente et, étant donné qu'on
était arrivé à la fin de la législature même, ce projet de loi
n'avait pas pu être voté par le Conseil.
Un projet de loi modifié avait été présenté à nouveau et en même
temps le Parti Communiste et le Conseiller Riccarand avaient
présenté un projet de loi pour les aires naturelles protégées.
Le projet de loi actuel est le fruit de la collaboration qui
s’est instaurée pour arriver à un projet amalgamé,
qui tienne compte de la réalité valdôtaine.
Je crois que le résultat est extrêmement valable, puisque la
votation va doter la Région Vallée d'Aoste d'une loi cadre
permettant d'instituer des pares et des aires naturelles
protégés.
Je ne veux pas faire ici l'analyse du projet même, qui
d'ailleurs a déjà été faite. Je crois que dans ce projet de loi,
que les Conseillers ont eu la possibilité de lire, il y a un double
intérêt. D'un coté il y a un intérêt de sauvegarde des zones qui
nécessitent d'être profondément protégées. En Vallée d'Aoste, tout
en ayant la présence peut-être la plus haute d'Italie de territoire
protégé grâce à la présence du Parc National du Grand Paradis et à
la récente institution du Parc régional du Mont Avic, on peut
cependant aller de l'avant.
Il y a de l'autre côté une évaluation de type économique qui
ressort de cette loi, parce que si d'un côté le projet de loi pose
des limites à certaines activités et donc, si nous voulons, tant
soit peu, pénalise les propriétaires des terrains concernés par les
futurs parcs régionaux, de l'autre côté la loi essaie de donner
quelque chose à ces propriétaires mêmes.
Au-delà du fait qu’à l'intérieur du parc il y
aura la possibilité d'augmenter les contributions prévues par les
lois régionales, pour contrebalancer les pénalisations, grâce à la
création des parcs il y aura toute une série d'activités de type
économique qui seront permises, au-delà de l'activité
agro-sylvo-pastorale: la création de relais pour les visiteurs, un
développement du tourisme rural, la possibilité de développer des
cours pour des guides de la nature et donc d'avoir à travers la
création de ces parcs un enduit intéressant au point de vue
économique; ce qui est, à mon avis, à souligner.
Nous sommes évidemment favorables à cette loi.
Il faut dire que, pendant la discussion au sein des Commissions,
certains commissaires avaient proposé des requêtes d'amendement au
texte de la loi même. Certains de ces amendements avaient été
acceptés par le soussigné: à l'article 1, à l'article 3 et à
l'article 7. Pour un amendement je m'étais réservé d'écouter la
Junte; ce que, ayant fait à son temps, je vais maintenant
proposer.
C'est un amendement à l'article 7, lettre b du deuxième alinéa,
qui devrait être transformé de cette façon:
"Tre esperti
rispettivamente nelle discipline della fauna, della flora, della
geologia-mineralogia, di cui uno proposto dalla minoranza"
.
C'était une requête qui avait été avancée par le Conseiller
Riccarand, à qui j'avais promis de m'intéresser. Pour maintenir foi
à la promesse que je lui avais faite, la réponse est positive,
au-delà de certains ricanements, parce que l'amendement aurait été
proposé également que l'on soit ou l'on ne soit pas en majorité en
ce moment.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Il nostro Gruppo è favorevole a questo
disegno di legge.
Come è stato riferito dal Consigliere Perrin si tratta
dell'esito di un lavoro che ha richiesto anni,
tant’è che già nella passata legislatura si era
cercato di avere una legge quadro in questa materia, ma ciò non era
stato possibile. Il lavoro attuale è il frutto di un complesso
sistema di norme quadro, che penso tutelino al massimo le esigenze
della pubblica amministrazione e quelle di tutti coloro che possono
avere interesse all'istituzione ed alla gestione dei parchi.
La nostra regione era una delle ultime ad essere sprovvista di
una legge quadro e con questo provvedimento si stabilisce una
procedura che consentirà di verificare in modo attento cosa e dove
è possibile fare.
A noi sembra quindi che l'approvazione da parte del Consiglio di
questo disegno di legge rappresenti un fatto significativo e che
esso sia il frutto di una valutazione molto attenta di testi
diversi, che alla fine hanno trovato questo equilibrio che noi
riteniamo buono e difficile da rimettere in discussione, senza
rischiare di dover nuovamente affrontare anni di defatiganti di
battiti in merito.
Noi, quindi, siamo per l'approvazione di questo disegno di
legge.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Anche il giudizio del Gruppo Verde
Alternativo sul disegno di legge è positivo.
Si tratta di un lavoro abbastanza complesso, che ha richiesto
mesi di confronto e che credo sia arrivato ad un punto di
equilibrio tale che, pur non accontentando tutte le nostre
richieste, visto che noi avremmo forse voluto alcune scelte ancora
più incisive, risulta comunque accettabile.
E' una legge quadro che, forse, sarebbe stato opportuno
approvare ancor prima dell'istituzione del parco del Mont Avic, per
avere un quadro definito in cui collocare l'istituzione dei singoli
parchi. Ciò non è stato possibile, però, sostanzialmente, la sua
impostazione è tale da renderla coerente al provvedimento adottato
per il Mont Avic, nel senso che i metodi ed i criteri sono
sostanzialmente analoghi.
E' chiaro che questo provvedimento di per sé è solo una legge
cornice, che dovrà poi essere definita con delle scelte precise e
con delle scadenze che qui sono anche indicate e che noi speriamo
che vengano rispettate, altrimenti potrebbe trattarsi di una legge
morta, specie se non si dovesse fare il piano regionale e se non si
dovessero istituire i singoli parchi con appositi provvedimenti
legislativi.
In quanto legge quadro, quindi in quanto legge cornice, ci
sembra che sia organizzata in modo sufficientemente equilibrato,
perché prevede una rappresentanza delle varie componenti che sono
presenti nella società valdostana e dei meccanismi che le
dovrebbero consentire di funzionare regolarmente. Il nostro parere,
quindi, è positivo.
Come avevamo già preannunciato in sede di Commissione e come è
stato ricordato anche dal Consigliere Perrin, noi chiediamo solo
che alcuni rappresentanti, tra quelli da nominare in base alle
prescrizioni dell'articolo 7 nel Comitato regionale per
l'istituzione di parchi naturali, siano nominati dal Consiglio e
che sia prevista anche una designazione da parte della
minoranza.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Può anche essere vero, come è stato
sostenuto dai colleghi verde, comunista e dell'Union Valdôtaine,
che questo disegno di legge sia una disposizione di tipo
ordinativo; in realtà, però, si tratta solo di una dichiarazione di
intenti, che poi può essere più o meno riempita di contenuti in una
direzione o nell'altra.
Tuttavia io ho sempre sostenuto una forte perplessità e timore
nei confronti di iniziative di questo tipo e poco importa che il
documento sia stato approntato da una maggioranza che aveva un
segno e sia stato poi condotto all'e sito finale da una maggioranza
con un segno diverso.
Sulla questione dei parchi, l'esperienza di altre regioni a noi
vicine dimostra che le cautele non sono mai troppe, specie per
quanto attiene ai parchi regionali.
E' curioso che il collega Perrin abbia in qualche modo
richiamato la situazione del Parco del Gran Paradiso, sostenendo
che esso tutela la natura e l'ambiente...
(...Interruzione del Consigliere Perrin...)
... Mi fa piacere che il collega Perrin, interrompendomi,
chiarisce che la situazione non è questa, perché sappiamo molto
bene che i vincoli del Parco del Gran Paradiso non sono condivisi e
sono in gran parte penalizzanti.
In realtà, in altre regioni, sono proprio i parchi regionali,
più ancora del Parco del Gran Paradiso, ad aver portato dei
problemi di contestazione.
Apro una parentesi per ricordare che il discorso sulla caccia, a
quanto si dice, verrà congelato nei parchi regionali. Ebbene, in
una valle vicino alla nostra, come la Val di Susa, il problema dei
cinghiali e quindi di questa selvaggina, che deve essere abbattuta
altrimenti rovina completamente le colture limitrofe, l'ambiente e
quindi lo sviluppo di tutto l'ecosistema, è un problema veramente
drammatico.
A mio parere, quindi, il fatto di volere in qualche modo andare
a regolamentare la nascita, la crescita e la sedimentazione di
nuovi parchi in altre regioni, dovrebbe essere visto il più
possibile con preoccupazione e con cautela.
E' vero che questa legge è soltanto una cornice, come è stato
detto da qualcuno, però uno può accettare di appendere dei quadri
oppure dei trofei di caccia. Piuttosto di appendere una cornice, io
preferisco appendere un trofeo di caccia, che simboleggi la
presenza e la vitalità dello sport venatorio, che in Valle d'Aosta
ha avuto ed ha un grosso seguito.
Io non voglio appendere cornici e pertanto sono contrario a
questa legge per ragioni politiche, di cautela, di diffidenza e per
voler sottolineare il dissenso che sicuramente iniziative di questo
genere, se andranno avanti a spron battuto, possono innestare nei
cittadini.
Ha ragione il collega Perrin, quando sottolinea l'indubbia
penalizzazione dei proprietari delle zone interessate. E' vero che
l'esecutivo precedente ha pensato di tacitare in qualche modo
l'eventuale dissenso con delle compensazioni e che questo principio
è stato recepito anche dall'esecutivo attuale, ma io credo di
conoscere abbastanza la mentalità della gente che vive in montagna,
per pensare e dire che qualunque compensazione non sopperisce alla
limitazione del sentimento di proprietà della terra.
Sulle nostre montagne noi abbiamo una proprietà molto
frammentata, frutto di decine e decine di contenziosi, litigi, odi
e rancori che si perpetuano da varie generazioni, proprio perché il
sentimento della piena e legittima proprietà della propria terra è
radicato nella mentalità montanara. Ora, tutto quello che viene in
qualche modo a limitare questo sentimento è da me guardato (ma
credo non solo da me) con grande diffidenza.
Non mi associo, quindi, alle opinioni congiuntamente espresse
dall'Union Valdôtaine, dal Partito Comunista Italiano e dai Verdi
e, per una ragione politica, io esprimerò il mio voto contrario a
questa legge.
E' vero, come è stato detto da alcuni colleghi, che è
sicuramente meglio avere un quadro di riferimento giuridico
piuttosto che perpetuare un'assenza di riferimenti, ma io avrei
preferito, come avevo già detto in sede di Commissione, che, prima
di giungere alla fine di un iter di questo tipo, sarebbe stato
preferibile mettere le nostre popolazioni di fronte ad un preciso
quadro anche di tipo geografico. Qui, infatti, si è parlato di una
cornice, ma dentro la cornice si potrebbe mettere qualunque cosa ed
alla fine potremmo magari trovarci di fronte ad un quadro di poco
valore, gabellato come un "Picasso". Ecco che sarebbe stato meglio
indicare prima il quadro da comperare e solo dopo trovare la
cornice.
Secondo me, qui manca la cosa più importante, che può dare adito
a qualunque soluzione: la preventiva indicazione alla popolazione
della individuazione dei posti, delle zone e delle cose che si
vogliono fare, cosa che invece denoterebbe la presenza di quel
coraggio politico che consente di dire alla gente quello che
effettivamente si vuole fare. Se poi risultasse che le popolazioni
locali non sono favorevoli ed interessate, si dovrebbe però anche
avere il coraggio di muoversi di conseguenza.
Io credo che l'iter molto burocratico che è stato in qualche
modo evidenziato nella proposizione di questo disegno di legge non
vada, per certi versi, nella direzione ricordata dal collega
Riccarand, ma in quella opposta. Non mi pare, cioè, che l'eventuale
proposizione e formazione delle strutture dirigenti delle varie
aree naturali protette, almeno così come sono state articolate,
considerino come centrale la presenza delle popolazioni
interessate. Vedo come centrali tutta una serie di istanze, tant'è
che vedo con piacere che si tiene presente che esiste anche un
comitato caccia, fa piacere che l'Union Valdôtaine, adesso che è
all'opposizione, riconosce giustamente il ruolo delle minoranze in
seno alle Commissioni..., fa certamente tutto piacere, però io
avrei visto molto meglio una carta geografica che dicesse: " Si fa
qui... Si fa lì... Si fa là...", proprio per consentire alla gente
del posto di dire: "Sì", come è accaduto per la questione del Parco
del Mont Avic, che peraltro (e questo, colleghi, non va
dimenticato) suscitò e continua a suscitare anche delle opposizioni
e delle perplessità, ma potrebbero anche andare nella direzione di
fare quello che io auspico, contrariamente all'opinione del
Consigliere Riccarand, cioè che questa legge vada avanti il meno
possibile.
PRESIDENTE:
Ha chiesto la parola il Consigliere Maquignaz;
ne ha facoltà.
MAQUIGNAZ (Indipendente):
In effetti, il disegno di legge
che concerne l'istituzione di aree naturali protette, come è già
stato fatto rilevare prima di me da altri colleghi, riveste
certamente una grande importanza nella nostra Regione e merita
quindi una particolare attenzione, perché è destinato ad incidere
sullo sviluppo socioeconomico delle popolazioni locali e perché
prevede iniziative che sicuramente avranno degli effetti benefici
sull'ambiente e sulla sua tutela. Si tratta quindi di una legge
che, come è già stato ricordato dal collega Perrin, potrà anche
incentivare ed agevolare le attività economiche legate al turismo
ed all'attività agricola.
Mi corre però l'obbligo di far notare che questa legge prevede
tutta una serie di vincoli, limiti e prescrizioni, che, secondo me,
è stata sottovalutata.
E' per questo motivo che io avevo ritenuto giusto un maggior
approfondimento attraverso un confronto con le organizzazioni
presenti in Valle d'Aosta. Purtroppo, questo confronto non è stato
accettato.
Mi lamento e rammarico per questo metodo scorretto usato nei
miei confronti e per questi motivi voterò contro il di segno di
legge.
PRESIDENTE:
Ha chiesto la parola
l’Assessore all'Agricoltura, Foreste ed Ambiente
Naturale, Lanièce; ne ha facoltà.
LANIECE (DC):
Per quanto concerne gli emendamenti
proposti, sia quelli della Commissione, che sono già allegati al
disegno di legge, sia quello del Consigliere Perrin, con le
aggiunte proposte dal collega Riccarand ai punti b) e g) del
secondo comma dell'articolo 7, vengono accolti dall'esecutivo.
Per quanto concerne il terzo comma dell'articolo 20, non riesco
a capire la differenza tra la versione originaria e l'emendamento
proposto. La dizione originaria, che recita:
"... la
realizzazione di opere di conservazione e restauro
ambientale...",
non riguarda affatto la realizzazione di nuove
opere, per cui mi sembra che le due soluzioni dicano la stessa
cosa. Ci sarebbe stato qualche timore, solo se il comma secondo
avesse fatto cenno a nuove costruzioni, ma, poiché vi si parla solo
di
"opere di conservazione e restauro ambientale",
l'emendamento proposto dal Consigliere Riccarand non modifica
nulla.
Lascerei, invece, la riduzione del 10% dei contributi nelle zone
preparco. Mi sta bene che in quest'area si dia di più che in quelle
non protette, ma non che si dia tanto quanto si dà nelle zone
comprese nel parco o nell'area protetta.
PRESIDENTE:
Se nessuno chiede la parola, passiamo
all'esame dell'articolato.
Do lettura dell'articolo 1.
CAPO I
Disposizioni generali
ART. 1
(Finalità)
1. La Regione, nell'ambito delle proprie competenze statutarie,
tutela l'ambiente naturale in tutti i suoi aspetti e ne promuove e
disciplina l'uso sociale e pubblico, compatibilmente con le
esigenze di generale salvaguardia delle risorse naturalistiche,
paesaggistiche ed ecologiche, coerentemente ad obiettivi di
crescita socioeconomica delle popolazioni locali e di recupero e
valorizzazione delle loro espressioni storiche e culturali.
2. Per la realizzazione delle finalità di cui al comma 1 la
Regione individua parti di territorio caratterizzate da rilevanti
aspetti ambientali da tutelare e valorizzare anche attraverso
l'istituzione di aree naturali protette, aventi una o più delle
seguenti finalità:
a) protezione o ricostituzione di siti o paesaggi naturali, o di
uno o più ecosistemi di rilevante interesse;
b) protezione, diffusione e reintroduzione di specie animali e
vegetali nei loro habitat specifici, segnatamente se rare o in via
di estinzione o non più presenti nel la zona, proteggendo o
ricostituendo, ove possibile, gli habitat stessi;
c) salvaguardia di biòtopi e di formazioni geologiche,
geomorfologiche, speleologiche, di rilevante valore storico,
scientifico e culturale;
d) mantenimento o creazione di luoghi di sosta per la fauna
selvatica, sui percorsi migratori della stessa;
e) realizzazione di programmi di studio e di ricerca
scientifica, in ordine ai caratteri ed
all’evoluzione della natura e della presenza
antropica.
PRESIDENTE:
Do lettura di un emendamento alla lettera a)
del secondo comma dell'articolo 1, proposto dalla seconda
Commissione consiliare.
EMENDAMENTO
Articolo 1
La lettera a) del 2° comma dell'art. 1 è sostituita dalla
seguente:
"a) protezione o ricostituzione di siti o paesaggi naturali,
anche con presenza di eventuali valori storici o archeologici e di
uno o più ecosistemi di rilevante interesse;"
PRESIDENTE:
Se nessuno chiede la paro la, pongo in
votazione l'emendamento testé letto.
ESITO DELLA VOTAZIONE
Presenti: 31
Votanti: 30
Favorevoli: 29
Contrari: 1
Astenuti: 1 (Maquignaz)
Il Consiglio approva
PRESIDENTE:
Do lettura dell'articolo 1 emendato.
CAPO I
Disposizioni generali
ART. 1
(Finalità)
1. La Regione, nell'ambito delle proprie competenze statutarie,
tutela l'ambiente naturale in tutti i suoi aspetti e ne promuove e
disciplina l'uso sociale e pubblico, compatibilmente con le
esigenze di generale salvaguardia delle risorse naturalistiche,
paesaggistiche ed ecologiche, coerentemente ad obiettivi di
crescita socioeconomica delle popolazioni locali e di recupero e
valorizzazione delle loro espressioni storiche e culturali.
2. Per la realizzazione delle finalità di cui al comma 1 la
Regione individua parti di territorio caratterizzate da rilevanti
aspetti ambientali da tutelare e valorizzare anche attraverso
l'istituzione di aree naturali protette, aventi una o più delle
seguenti finalità:
a) protezione o ricostituzione di siti o paesaggi naturali,
anche con presenza di eventuali valori storici o archeologici e di
uno o più ecosistemi di rilevante interesse;
b) protezione, diffusione e reintroduzione di specie animali e
vegetali nei loro habitat specifici, segnatamente se rare o in via
di estinzione o non più presenti nel la zona, proteggendo o
ricostituendo, ove possibile, gli habitat stessi;
c) salvaguardia di biòtopi e di formazioni geologiche,
geomorfologiche, speleologiche, di rilevante valore storico,
scientifico e culturale;
d) mantenimento o creazione di luoghi di sosta per la fauna
selvatica, sui percorsi migratori della stessa;
e) realizzazione di programmi di studio e di ricerca
scientifica, in ordine ai caratteri ed
all’evoluzione della natura e della presenza
antropica.
PRESIDENTE:
Se nessuno chiede la parola, pongo in
votazione l'articolo 1 emendato, testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 2.
ART. 2
(Classificazione)
1. In relazione alle diverse caratteristiche ed agli scopi per
cui vengono istituite, le aree naturali protette si distinguano
in:
a) l parchi naturali;
b) le riserve naturali;
c) le riserve naturali integrali.
2. Le aree individuate ai sensi della presente legge sono
soggette ai vincoli di cui alla legge 30 dicembre 1923, n. 3267,
concernente "Riordinamento e riforma della legislazione in materia
di boschi" e al decreto legge 27 giugno 1985, n. 312, recante
disposizioni urgenti per la tutela delle zone di particolare
interesse ambientale, convertito, con modificazioni, in legge 8
agosto 1985, n. 431.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 3.
(Parchi naturali)
1. Per parchi naturali si intendono ampi territori
caratterizzati dalla presenza di ambienti di alto pregio
naturalistico nei quali è attuata la rigorosa protezione del suolo,
del sottosuolo, delle acque, della vegetazione e della fauna, è
favorite e stimolata la ricerca scientifica, sono consentite le
usuali operazioni agricole e forestali purché non contrastanti con
le finalità del parco, è promosso l’escursionismo,
opportunamente disciplinato.
2. All'interno di un parco naturale può essere evidenziata dal
piano di gestione territoriale di cui all'art. 17 una zonazione del
suo territorio prevedendo, fra l'altro, anche una o più riserve
naturali integrali aventi lo scopo di proteggere e conservare la
natura dell'ambiente in tutte le sue espressioni e reciproche
interrelazioni e nelle quali è ammessa la sola attività
scientifica.
3. Al fine di rendere graduale e raccordare il regime d'uso e di
tutela tra i parchi naturali e le aree circostanti sono
eventualmente istituite delle zone preparco.
PRESIDENTE:
Do lettura di un emendamento al primo comma
dell'articolo 3, proposto dalla seconda Commissione consiliare.
EMENDAMENTO
Articolo 3
Il 1° comma dell'art. 3 viene così sostituito:
"1. Per parchi naturali si intendono ampi territori
caratterizzati dalla presenza di ambienti di alto pregio
naturalistico, con eventuale presenza di valori storici o
archeologici, nei quali è attuata la rigorosa protezione del suolo,
del sottosuolo, delle acque, della vegetazione e della fauna, è
favorite e stimolata la ricerca scientifica, sono consentite le
usuali operazioni agricole e forestali purché non contrastanti con
le finalità del parco, è promosso l'escursionismo, opportunamente
disciplinato".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 31
Votanti: 30
Favorevoli: 29
Contrari: 1
Astenuti: 1 (Maquignaz)
Il Consiglio approva
PRESIDENTE:
Do lettura dell'articolo 3 emendato.
ART. 3
(Parchi naturali)
1. Per parchi naturali si intendono ampi territori
caratterizzati dalla presenza di ambienti di alto pregio
naturalistico, con eventuale presenza di valori storici o
archeologici, nei quali è attuata la rigorosa protezione del suolo,
del sottosuolo, delle acque, della vegetazione e della fauna, è
favorite e stimolata la ricerca scientifica, sono consentite le
usuali operazioni agricole e forestali purché non contrastanti con
le finalità del parco, è promosso l’escursionismo,
opportunamente disciplinato.
2. All'interno di un parco naturale può essere evidenziata dal
piano di gestione territoriale di cui all'art. 17 una zonazione del
suo territorio prevedendo, fra l'altro, anche una o più riserve
naturali integrali aventi lo scopo di proteggere e conservare la
natura dell'ambiente in tutte le sue espressioni e reciproche
interrelazioni e nelle quali è ammessa la sola attività
scientifica.
3. Al fine di rendere graduale e raccordare il regime d'uso e di
tutela tra i parchi naturali e le aree circostanti sono
eventualmente istituite delle zone preparco.
PRESIDENTE:
Se nessuno chiede la parola, pongo in
votazione l'articolo 3 emendato, testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 4.
ART. 4
(Riserve naturali)
1. Le riserve naturali sono costituite da aree territoriali,
generalmente di modeste dimensioni, caratterizzate dalla presenza
di aspetti di rilevante interesse ambientale, culturale e
scientifico, per le quali si rende necessaria la tutela.
2. Le riserve di cui al comma 1 sono così suddivise:
a) zone umide, importanti per la salvaguardia del regime e della
qualità delle acque o che costituiscono fonte di alimentazione e
luogo di riproduzione e di sosta per gli uccelli acquatici nel
periodo delle migrazioni, o che costituiscono ricetto di
particolari entità floro-faunistiche;
b) aree localizzate, di particolare interesse naturalistico e
scientifico per la presenza di manifestazioni vegetali, zoologiche,
geomorfologiche, paleontologiche, mineralogiche e idrologiche.
PRESIDENTE:
Se nessuno chiede la parola pongo in votazione
l'articolo 4 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 5.
ART. 5
(Riserve naturali integrali)
1. Le riserve naturali integrali hanno lo scopo di proteggere e
conservare la natura dell'ambiente in tutte le sue espressioni e
reciproche interrelazioni.
2. Al fine di preservare gli ecosistemi locali da ogni
contaminazione ed alterazione, nelle riserve naturali integrali è
vietato rigorosamente l'ingresso dell'uomo, eccezion fatta per
ragioni di ricerca scientifica, per compiti amministrativi e fatto
salvo il diritto di accesso del proprietario o possessore del
fondo.
3. Nelle riserve naturali integrali è consentito l'accesso anche
per ragioni didattiche ed educative unicamente lungo itinerari
prestabiliti, secondo modalità stabilite dall'Ente gestore e sotto
la guide e il controllo del personale a ciò preposto.
PRESIDENTE:
Se nessuno chiede la parola pongo in votazione
l'articolo 5 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 6.
ART. 6
(Proposte per l'istituzione delle aree naturali protette)
1. Possono promuovere istanza d'istituzione delle aree naturali
protette:
a) il Servizio tutela dell'ambiente naturale e delle foreste
dell'Assessorato regionale dell'agricoltura, foreste ed ambiente
naturale;
b) i Comuni sul cui territorio ricade l'area protetta di cui si
richiede l'istituzione;
c) le associazioni ambientaliste operanti in Valle d'Aosta,
ufficialmente riconosciute con decreto del Ministero dell'ambiente
ai sensi della legge 8 luglio 1986, n. 349, concernente:
"Istituzione del Ministero dell'Ambiente e norme in materia di
danno ambientale" e sue successive modificazioni e
integrazioni;
d) le Comunità montane, se a tale scopo vengono opportunamente
delegate dai Comuni che ne fanno parte;
e) il Museo regionale di scienze naturali di Saint-Pierre o
istituti scientifici e di ricerca pubblici o privati.
2. Le proposte di istituzione delle aree naturali protette sono
inoltrate all'Assessorato regionale dell'agricoltura, foreste ed
ambiente naturale e devono essere corredate da una scheda
riportante tutte le indicazioni necessarie per motivarne
l'esistenza e una cartografia in scale opportuna.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 7.
CAPO II
Istituzione e gestione dei parchi naturali
ART. 7
(Comitato regionale per l'istituzione dei parchi naturali)
1. Entro tre mesi dalla data di entrata in vigore della presente
legge, con decreto dell'Assessore all'agricoltura, foreste ed
ambiente naturale, sentita la Giunta regionale, è istituito il
Comitato regionale per i parchi naturali, in seguito indicato con
la sigla CRIPN, la cui durata coincide con la legislature
regionale. In pari modo si provvede alla sostituzione di membri del
Comitato in corso di legislatura.
2. Il CRIPN è incaricato di dare il proprio parere alle proposte
di istituzione e di ampliamento superiore a 500 ettari dei parchi
naturali ed è composto da:
a) l'Assessore regionale all'agricoltura, foreste ed ambiente
naturale, o da un suo delegato, che lo presiede;
b) tre esperti rispettivamente nelle discipline della fauna,
della flora, della geologia-mineralogia;
c) i dirigenti del Servizio tutela dell'ambiente naturale e
delle foreste, del Servizio selvicoltura, difesa e gestione del
patrimonio forestale dell'Assessorato regionale dell'agricoltura,
foreste e ambiente naturale e dell'Ufficio di urbanistica
dell'Assessorato regionale al turismo, urbanistica e beni
culturali, o i loro delegati;
d) due rappresentanti scelti tra quelli designati dalle
associazioni ambientaliste operanti in Valle d'Aosta, ufficialmente
riconosciute con decreto del Ministero dell'ambiente ai sensi della
legge 8 luglio 1986, n. 349, e sue successive modificazioni e
integrazioni;
e) due rappresentanti designati rispettivamente dal Comitato
regionale della caccia e del Consorzio regionale della pesca;
f) due rappresentanti scelti fra gli imprenditori agricoli a
titolo principale designati dalle più rappresentative associazioni
loca li di agricoltori;
g) un esperto di legislazione ambientale;
h) i Sindaci dei Comuni territorialmente interessati
all'istituzione o all'ampliamento del parco naturale, o loro
delegati.
PRESIDENTE:
Ha chiesto la parola
l’Assessore all'Agricoltura, Foreste ed Ambiente
Naturale, Lanièce; ne ha facoltà.
LANIECE (DC):
La lettera b) del secondo comma
dell'articolo 7, dovrebbe essere emendata in questo modo:
"b) tre esperti rispettivamente nelle discipline della fauna,
della flora, della geologia-mineralogia, designati dal Consiglio
regionale, di cui uno proposto dalla minoranza".
PRESIDENTE:
Per maggiore comprensione e rapidità, chiedo
al Consigliere Riccarand se ritira il suo emendamento ed accetta la
stesura proposta dall'Assessore Lanièce, che poi è quella del
Consigliere Perrin?
Bene. Allora, se nessuno chiede la parola, pongo in votazione
l’emendamento alla lettera b) del secondo comma
dell'articolo 7, testé letto dall'Assessore Lanièce, ma che in
definitiva è quello proposto dal Consigliere Perrin.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura di un emendamento alla lettera d)
del secondo comma dell'articolo 7, proposto dalla seconda
Commissione consiliare.
EMENDAMENTO
Articolo 7
La lettera d) del 2° comma dell'art. 7 è così sostituita:
"d) due rappresentanti designati dalle associazioni
ambientalistiche operanti in Valle d'Aosta, ufficialmente
riconosciute con decreto del Ministero dell'ambiente ai sensi della
legge 8 luglio 1986, n. 349, e sue successive modificazioni e
integrazioni. In caso di più di due candidature i rappresentanti
sono designati dall'Assessore all'Agricoltura, foreste ed ambiente
naturale fra i nominativi proposti;".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 31
Votanti: 30
Favorevoli: 29
Contrari: 1 (Maquignaz)
Il Consiglio approva
PRESIDENTE:
Do lettura di un emendamento alla lettera g)
del secondo comma dell'articolo 7, proposto dal Consigliere
Riccarand.
EMENDAMENTO
Art. 7
- comma 2°, al termine del punto g) aggiungere:
"designato dal Consiglio regionale"
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'articolo 7 emendato.
ART. 7
(Comitato regionale per l'istituzione dei parchi naturali)
1. Entro tre mesi dalla data di entrata in vigore della presente
legge, con decreto dell'Assessore all'agricoltura foreste ed
ambiente naturale, sentita la Giunta regionale, è istituito il
Comitato regionale per i parchi naturali, in seguito indicato con
la sigla CRIPN, la cui durata coincide con la legislatura
regionale. In pari modo si provvede alla sostituzione di membri del
Comitato in corso di legislatura.
2. Il CRIPN è incaricato di dare il proprio parere alle proposte
di istituzione e di ampliamento superiore a 500 ettari dei parchi
naturali ed è composto da:
a) l'Assessore regionale all'agricoltura, foreste ed ambiente
naturale, o da un suo delegato, che lo presiede;
b) tre esperti rispettivamente nelle discipline della fauna,
della flora, della geologia-mineralogia, designati dal Consiglio
regionale, di cui uno proposto dalla minoranza;
c) i dirigenti del Servizio tutela dell'ambiente naturale e
delle foreste, del Servizio selvicoltura, difesa e gestione del
patrimonio forestale dell'Assessorato regionale dell'agricoltura,
foreste e ambiente naturale e dell'Ufficio di urbanistica
dell'Assessorato regionale al turismo, urbanistica e beni
culturali, o i loro delegati;
d) due rappresentanti designati dalle associazioni
ambientalistiche operanti in Valle d'Aosta, ufficialmente
riconosciute con decreto del Ministero dell'ambiente ai sensi della
legge 8 luglio 1986, n. 349, e sue successive modificazioni e
integrazioni. In caso di più di due candidature i rappresentanti
sono designati dall'Assessore all'Agricoltura, foreste ed ambiente
naturale fra i nominativi proposti;
e) due rappresentanti designati rispettivamente dal Comitato
regionale della caccia e del Consorzio regionale della pesca;
f) due rappresentanti scelti fra gli imprenditori agricoli a
titolo principale designati dalle più rappresentative associazioni
locali di agricoltori;
g) un esperto di legislazione ambientale, designato dal
Consiglio regionale;
h) i Sindaci dei Comuni territorialmente interessati
all'istituzione o all'ampliamento del parco naturale, o loro
delegati.
PRESIDENTE:
Se nessuno chiede la parola, pongo in
votazione l'articolo 7 emendato, testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 8.
ART. 8
(Funzionamento del Comitato regionale per l'istituzione dei
parchi naturali)
1. Il CRIPN esprime le sue scelte a maggioranza dei membri
componenti. In caso di parità del numero di voti, prevale quello
dell'Assessore all'agricoltura, foreste ed ambiente naturale o del
suo delegato.
2. Il CRIPN si riunisce, su convocazione dell'assessore
all'agricoltura, foreste ed ambiente naturale, ovvero su richiesta
di almeno metà dei componenti rivolta all'Assessore stesso .
3. Su decisione del suo Presidente o su richiesta di tre suoi
membri, il CRIPN può invitare di volta in volta ai suoi lavori
degli esperti di discipline varie.
4. Ai membri del Comitato non appartenenti all'Amministrazione
regionale è dovuta, per ogni giornata di riunione, un'indennità di
presenza nella misura prevista per i componenti supplenti della
Commissione regionale di controllo e, qualora non risiedano nel
Comune di Aosta, il rimborso delle spese di viaggio come previsto
per i dipendenti regionali.
PRESIDENTE:
Se nessuno chiede la parola, pongo in
votazione l'articolo 8 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 9.
ART. 9
(Piano regionale dei parchi naturali)
1. La Giunta regionale, tenuto conto delle indicazioni dei
soggetti proponenti i parchi naturali e del parere del CRIPN,
predispone un Piano regionale dei parchi naturali, con
l’eventuale individuazione di zone preparco, tramite
il Servizio tutela dell'ambiente naturale e delle foreste.
2. Il Piano deve contenere l'individuazione delle zone da
sottoporre a tutela, con la relativa planimetria.
3. Il Piano, predisposto dalla Giunta, è trasmesso ai Comuni
territorialmente interessati, che hanno 90 giorni di tempo per
esprimere il loro parere. Successivamente il Piano viene sottoposto
all'approvazione del Consiglio regionale.
4. Nel caso in cui i Comuni interessati non si pronuncino entro
il termine di cui al comma 3, il parere si considera
favorevole.
5. Le indicazioni per la stesura del primo Piano regionale dei
parchi naturali devono pervenire al Servizio tutela dell'ambiente
naturale e delle foreste entro quattro mesi dalla data di entrata
in vigore della presente legge.
6. Il primo Piano deve essere predisposto dalla Giunta e
trasmesso ai Comuni per il parere di competenza entro dodici mesi
dalla data di entrata in vigore della presente legge. Il primo
Piano è sottoposto all'esame del Consiglio regionale entro diciotto
mesi dalla data di entrata in vigore della presente legge.
7. Il Piano può essere oggetto di integrazione e revisione
annuale in base alle indicazioni fornite dai soggetti di cui al
comma 1 dell'art. 6 e con l’osservanza della
procedura di cui al presente articolo.
PRESIDENTE:
Se nessuno chiede la parola, pongo in
votazione l'articolo 9 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 10.
ART. 10
(Leggi istitutive dei parchi naturali)
1. In conformità ai principi generali enunciati nella presente
legge e alle indicazioni fornite dal Piano regionale dei parchi
naturali, i parchi naturali e le eventuali zone di preparco sono
istituiti ed individuati con legge regionale, che stabilisce per
ciascuno di essi:
a) confini;
b) il numero dei rappresentanti dei Comuni territorialmente
interessati nel Consiglio di amministrazione dell'Ente parco;
c) la dotazione organica del persona le dell'Ente parco;
d) i finanziamenti annui all'Ente parco, in modo da far fronte
agli oneri di istituzione e di gestione. A questi finanziamenti si
possono aggiungere i contributi di enti e di privati nonché
eventuali proventi derivanti dall'attività del parco.
2. I confini dei singoli parchi naturali sono indicati sul
terreno mediante l'apposizione sul perimetro esterno di apposite
tabelle. Le tabelle sono rinnovate periodicamente al fine di
assicurarne la visibilità e leggibilità.
3. Eventuali modificazioni in aumento della superficie dei
parchi naturali sono stabilite con decreto del Presidente della
Giunta regionale, previa deliberazione del Consiglio regionale, su
proposta dell'Assessore all'agricoltura, foreste ed ambiente
naturale, d'intesa con i Comuni territorialmente interessati e con
il CRIPN se l'aumento dell'area protetta è superiore a 500
ettari.
4. I territori dei singoli parchi naturali, individuati con le
leggi istitutive, sono soggetti ai vincoli di cui alla legge 30
dicembre 1932, n. 3267 e successive modificazioni e integrazioni e
al decreto legge 27 giugno 1985, n. 312, convertito, con
modificazioni, in legge 8 agosto 1985, n. 431.
PRESIDENTE:
Se nessuno chiede la parola, pongo in
votazione l'articolo 10 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 11.
ART. 11
(Enti di gestione dei parchi naturali e loro organi)
1. Per la gestione dei parchi naturali sono istituiti appositi
Enti dotati di personalità giuridica di diritto pubblico.
2. Sono organi degli Enti gestori dei parchi:
a) il presidente;
b) il consiglio di amministrazione;
c) il direttore del parco;
d) il collegio dei revisori dei conti.
PRESIDENTE:
Se nessuno chiede la parola, pongo in
votazione l'articolo 11 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 12.
ART. 12
(Attribuzioni e competenze del presidente
dell’ente)
1. Il presidente dell'Ente è nominato con decreto del Presidente
della Giunta regionale, previa deliberazione della Giunta, sentito
il parere dei Comuni territorialmente interessati, su proposta
dell'Assessore all'agricoltura, foreste ed ambiente naturale, ed è
scelto fra persone particolarmente distintesi nella salvaguardia
dell'ambiente naturale e in possesso di idonei titoli culturali e
professionali.
2. Il presidente aura in carica per cinque anni e può essere
riconfermato.
3. Il presidente:
a) ha la legale rappresentanza dell'Ente, di cui indirizza e
coordina le attività in funzione dei fini istituzionali ed espleta
le funzioni che gli sono delegate dal consiglio di
amministrazione;
b) convoca e presiede il consiglio di amministrazione e fissa
gli oggetti all’ordine del giorno delle rispettive
riunioni;
c) firma, unitamente al segretario, i verbali delle riunioni del
consiglio di amministrazione che ha presieduto;
d) controlla il funzionamento degli uffici, dei servizi e del
personale dipendente;
e) sorveglia l’esecuzione delle deliberazioni e
dà le direttive in conformità alle norme della legge;
f) sta in giudizio nell'interesse dell'Ente, sia come attore sia
come convenuto; provvede agli atti conservativi dei diritti
dell'Ente e promuove le azioni possessorie nell'interesse dell'Ente
stesso salvo ratifica del consiglio di amministrazione;
g) stipula i contratti;
h) rende conto annualmente al consiglio di amministrazione della
gestione e dell'attività dell'Ente;
i) ordina il pagamento delle spese preventivamente approvate ed
impegnate dal consiglio di amministrazione, firma i mandati di
pagamento e gli atti contabili con il concorso del direttore, ed ha
facoltà di delegare la firma degli atti al vicepresidente del
consiglio di amministrazione;
1) adotta, nei casi di urgenza, deliberazioni di competenza del
consiglio di amministrazione, salvo riferirne, per la ratifica,
alla prima riunione successiva.
PRESIDENTE:
Se nessuno chiede la parola, pongo in
votazione l'articolo 12 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 13.
ART. 13
(Composizione, attribuzioni e competenze del consiglio di
amministrazione)
1. Il consiglio di amministrazione è così composto:
a) dal presidente dell'Ente parco;
b) dal dirigente del Servizio tutela dell'ambiente naturale e
delle foreste o suo delegato;
c) dal dirigente dell'Ufficio regionale di urbanistica o suo
delegato;
d) da un funzionario dell'Assessorato dell'agricoltura, foreste
ed ambiente naturale, nominato dall'Assessore competente;
e)da rappresentanti scelti dai Comuni territorialmente
interessati, il cui numero è precisato nelle leggi istitutive dei
singoli parchi;
f) da un rappresentante dei proprietari dei terreni inclusi nel
parco designato dall'assemblea degli stessi all'uopo convocata
dall’Assessore all'agricoltura, foreste ed ambiente
naturale.
g) dal direttore del Museo regionale di scienze naturali di
Saint-Pierre o suo delegato, purché componente del comitato
scientifico del Museo stesso;
h) dal comandante la stazione forestale nella cui giurisdizione
ricade tutta o la maggior percentuale del singolo parco naturale, o
suo delegato;
i) da un rappresentante designato dalle associazioni
ambientaliste operanti in Valle d'Aosta, ufficialmente riconosciute
con decreto del Ministero dell'ambiente ai sensi della legge 8
luglio 1986, n. 349 e successive modificazioni e integrazioni. In
caso di più candidature il rappresentante è designato
dall'Assessore all'agricoltura, foreste ed ambiente naturale fra i
nominativi proposti.
2. In caso di ampliamento di un singolo parco naturale
interessante il territorio di altri Comuni limitrofi, per una
superficie non inferiore a 500 ettari, il numero dei rappresentanti
comunali nel consiglio di amministrazione è modificato con decreto
del Presidente della Giunta regionale, in proporzione alla nuova
superficie sottoposta a tutela, previa deliberazione del Consiglio
regionale, su proposta dell'Assessore all'agricoltura, foreste ed
ambiente naturale, per consentire la partecipazione dei
rappresentanti dei Comuni cui l'ampliamento del parco si
riferisce.
3. Il consiglio di amministrazione elegge nel suo seno il
vicepresidente ed il segretario.
4. I membri del consiglio di amministrazione sono nominati con
decreto dell'Assessore all'agricoltura, foreste ed ambiente
naturale, sentita la Giunta regionale e durano in carica per 5
anni, potendo essere riconfermati.
5. Spetta al consiglio di amministrazione deliberare e
provvedere in merito
a) approvazione del bilancio preventivo e del conto
consuntivo;
b) fissazione del trattamento economico del presidente in misura
non superiore al 50% dell'indennità di carica dei consiglieri
regionali;
c) determinazione del gettone giornaliero di presenza per gli
altri componenti del consiglio di amministrazione e dei revisori
dei conti, in misura non superiore alla diaria giornaliera dei
consiglieri regionali;
d) destinazioni e modalità d'impiego delle somme stanziate in
bilancio;
e) azioni in giudizio civile o penale, salvo la competenza del
presidente circa gli atti conservativi e le azioni possessorie;
f) approvazione del proprio regolamento interno e di altri
regolamenti necessari al funzionamento degli organi, delle
commissioni, dei servizi, degli uffici e dell'eventuale personale
dipendente;
g) ogni altro regolamento che si renda necessario
all'espletamento delle funzioni dell'Ente;
h) costruzione, sistemazione straordinaria e ordinaria
manutenzione di mulattiere, sentieri e fabbricati, ed esecuzione di
altre opere attinenti alle finalità del parco;
i) ogni azione suscettibile di diffondere la conoscenza e di
migliorare la situazione del parco;
1) adozione del piano di gestione territoriale del parco e dei
programmi di valorizzazione redatti sulla base di studi
appositamente predisposti;
m) qualsiasi attività avente attinenza con le finalità
dell'Ente, con possibilità di avvalersi della collaborazione di
istituti, enti e associazioni ambientaliste.
6. Il consiglio di amministrazione si riunisce almeno quattro
volte all'anno, su convocazione del presidente dell'Ente. Per la
validità delle riunioni è richiesta la presenza della maggioranza
dei suoi componenti. Le deliberazioni sono adottate a maggioranza
dei presenti; in caso di parità prevale il voto del presidente. Il
direttore del parco partecipa alle riunioni del consiglio di
amministrazione senza diritto di voto.
7. A tutti i membri del consiglio di amministrazione dell'Ente e
ai revisori dei conti spetta il rimborso delle spese documentabili
eventualmente sostenute e di quelle di viaggio con mezzo
motorizzato privato, da calcolarsi in base alla normativa vigente
in materia per i dipendenti regionali .
PRESIDENTE:
Se nessuno chiede la parola, pongo in
votazione l'articolo 13 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 14.
ART. 14
(Attribuzioni e competenze del direttore del parco)
1. Il direttore del parco è responsabile della conservazione del
parco affidatogli ed esercita la vigilanza sulle attività che si
svolgono all'interno di questo; provvede a far osservare i vincoli
e i divieti, le prescrizioni e le disposizioni di legge e di
regolamento; dirige i servizi e uffici dell'Ente e adotta le
decisioni necessarie per il loro migliore funzionamento; è
incaricato della trattazione degli affari di ordinaria
amministrazione; attua le deliberazioni del consiglio di
amministrazione; partecipa alle riunioni del consiglio di
amministrazione del parco senza diritto di voto.
PRESIDENTE:
Se nessuno chiede la parola, pongo in
votazione l'articolo 14 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 15.
ART. 15
(Collegio dei revisori dei conti)
1. Il controllo sulla gestione finanziaria dell'Ente parco è
effettuato da tre revisori dei conti nominati dalla Giunta
regionale, sentiti i Comuni territorialmente interessati, aventi
requisiti professionali adeguati.
2. I revisori dei conti durano in carica per un quinquennio e
possono essere riconfermati.
3. I revisori dei conti riferiscono al consiglio di
amministrazione e alla Giunta regionale sui risultati connessi alla
loro attività.
PRESIDENTE:
Se nessuno chiede la parola, pongo in
votazione l'articolo 15 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 16.
ART. 16
(Personale dell'Ente parco)
1. Ogni Ente parco è dotato di apposito personale, al quale si
applica lo stato giuridico e il trattamento economico previsto per
il personale regionale.
2. Ai fini dell'assunzione, per quanto riguarda le condizioni
fisiche, l'esame medico dei candidati al concorso per il posto di
direttore dell'Ente deve essere particolarmente differenziato e
approfondito, in quanto volto a garantire la sua perfetta
efficienza fisica per il particolare servizio in montagna.
3. Il personale è inquadrato nel ruolo dell'Ente parco e dipende
direttamente dall'Ente stesso. La dotazione organica è precisata
nelle leggi istitutive dei singoli parchi naturali .
4. L'Ente parco può avvalersi di accompagnatori naturalistici
incaricati di guidare ed assistere i visitatori dell'area protetta
nelle escursioni, attività e prese di conoscenza con esclusione di
itinerari di carattere alpinistico.
5. L'Ente parco può organizzare corsi obbligatori di formazione
e di specializzazione per tutto il suo personale, su materie e con
la frequenza che esso ritiene opportune.
PRESIDENTE:
Se nessuno chiede la parola, pongo in
votazione l'articolo 16 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 17.
ART. 17
(Piano di gestione territoriale dei parchi)
1. Per ogni parco naturale individuato ed istituito secondo le
norme della presente legge, l'Ente gestore deve predisporre entro
dodici mesi dalla sua costituzione un piano di gestione
territoriale del parco, con una sua eventuale zonazione, al fine di
disciplinarne l'uso, nel rispetto delle finalità istitutive.
2. Il Piano, di carattere interdisciplinare, è redatto da
esperti nelle varie discipline della pianificazione territoriale,
ambientale e naturalistica, che devono tener conto dei vincoli
statali e regionali di tutela ambientale esistenti.
3. I piani di gestione territoriale devono inoltre prevedere il
divieto di attività e opere che possono compromettere la
salvaguardia del paesaggio e degli ambienti naturali tutelati, con
particolare riguardo alla flora, alla fauna e ai rispettivi
habitat, ed in specie:
a) l'esercizio della caccia, se non per motivi di controllo
della specie, da attuarsi comunque con mezzi selettivi;
b) l'esercizio non regolamentato del la pesca;
c) la cattura, la detenzione ed il disturbo delle specie
animali;
d) la raccolta ed il danneggiamento delle specie vegetali
spontanee, dei licheni e dei funghi, fatto salvo quanto previsto
dall'artico lo 3 della legge regionale 31 marzo 1977, n. 16,
concernente: "Norme per la disciplina della raccolta dei funghi e
per la tutela di alcune specie della fauna inferiore";
e) l'introduzione e la reintroduzione di specie animali o
vegetali suscettibili di alterare gli equilibri naturali;
f) l'introduzione e l'impiego di qualsiasi mezzo atto a
sopprimere o alterare i cicli geo-biologici;
g) gli scarichi e le immissioni di sostanze solide, liquide o
gassose nocive nel terreno, nei corsi d'acqua e nell'aria, anche se
in quantità inferiore a quelle ammesse dalla legislazione statale e
regionale vigente;
h) l'impiego nell'attività agro-silvo-pastorale di sostanze
chimiche costituenti grave pericolo per i valori ambientali;
i) la coltivazione di cave, lo sfruttamento di miniere, le
ricerche minerarie e l'asportazione di minerali;
l) le modificazioni del regime delle acque incompatibili con le
finalità del parco;
m) l'accensione di fuochi all'aperto al di fuori dei luoghi
consentiti.
4. I piani di gestione territoriale sono adottati dal consiglio
di amministrazione dell'Ente parco e devono essere trasmessi alla
Giunta regionale che ne dà notizia nel Bollettino Ufficiale della
Regione con l'indicazione della sede in cui chiunque può prendere
visione degli elaborati. Entro sessanta giorni decorrenti dal
giorno della pubblicazione nel Bollettino Ufficiale i Comuni
interessati e chiunque vi abbia interesse possono far pervenire le
proprie osservazioni alla Giunta regionale.
5. La Giunta regionale, esaminate le osservazioni di cui al
comma 4, provvede alla stesura del testo definitivo dei piani e li
sottopone al Consiglio regionale per l'approvazione.
6. Le indicazioni contenute nei piani di gestione territoriale,
una volta approvate dal Consiglio regionale, si sostituiscono ad
eventuali previsioni difformi degli strumenti urbanistici
vigenti.
7. Ai piani di gestione territoriale possono essere apportate
modificazioni secondo le procedure di cui ai commi 4 e 5.
PRESIDENTE:
Se nessuno chiede la parola, pongo in
votazione l'articolo 17 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 18.
ART. 18
(Divieti transitori)
1. Nelle aree individuate nel Piano regionale dei parchi
naturali di cui all'art. 9, fino alla data di entrata in vigore dei
piani di gestione territoriale, sono comunque vietati i seguenti
interventi ed attività:
a) la costruzione di nuove strade o piste o l'ampliamento di
quelle esistenti;
b) la costruzione di nuovi edifici;
c) le attività previste alle lettere a), c), d), e), f), i), 1)
del comma 3 dell'art. 17.
PRESIDENTE:
Se nessuno chiede la paro la, pongo in
votazione l'articolo 18 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 19.
ART. 19
(Concessioni ed autorizzazioni)
1. Le concessioni o autorizzazioni per
l’esecuzione di opere od interventi localizzati
nell'area del parco naturale sono rilasciate dai rispettivi enti
competenti, che devono tener conto delle finalità istitutive del
parco ed osservare le disposizioni previste dal piano di gestione
territoriale dello stesso. A tal fine gli enti competenti
provvedono, prima di rilasciare le concessioni o autorizzazioni, a
dare comunicazione della richiesta all'Ente parco, che ha venti
giorni di tempo per eventuali osservazioni.
PRESIDENTE:
Se nessuno chiede la parola, pongo in
votazione l'articolo 19 testé letto.
ESITO DELLA VOTAZIONE
Presenti: 31
Votanti: 31
Favorevoli: 29
Contrari: 2
Il Consiglio approva
PRESIDENTE:
Do lettura dell'articolo 20.
ART. 20
(Valorizzazione dell'ambiente naturale ed incentivazioni
economiche)
1. La Regione, al fine di conseguire gli obiettivi sociali,
economici e culturali che essa si prefigge con la presente legge,
in accordo con gli Enti gestori dei parchi, promuove e coordina
studi, rilievi, cartografie e pubblicazioni atti ad approfondire la
conoscenza dei vari elementi, aspetti ed espressioni che concorrono
a costituire l'insieme dell'area naturale protetta.
2. Gli enti gestori dei parchi stimolano e promuovono la
costituzione di strutture e di infrastrutture e suscitano
iniziative, idonee tutte a valorizzare l'ambiente naturale e ad
attrarvi ed interessare il pubblico dei visitatori, purché
compatibili con la finalità istituzionale dei parchi naturali.
3. Al fine di cointeressare le popolazioni residenti al miglior
funzionamento dei parchi naturali ed al conseguimento degli
obiettivi della presente legge, tenuto conto dei vincoli e delle
limitazioni al godimento della proprietà conseguenti
all'istituzione di un’area naturale protetta in un
ambiente montano particolarmente difficoltoso, la Regione
interviene sia nel finanziamento che nell'esecuzione delle opere o
attività di seguito indicate, purché compatibili con le finalità
dei parchi e con il piano di gestione territoriale degli stessi,
prevedendo:
a) l'aumento del 20% dell’entità dei contributi e
dei finanziamenti ove previsti da leggi regionali, fino alla
concorrenza massima del 100% dei lavori previsti per la
realizzazione di opere di conservazione e restauro ambientale, ivi
compresi i manufatti di interesse agricolo o per agriturismo
escursionistico e naturalistico. L'entità del contributo o del
finanziamento è ridotta al 10% per le zone preparco, ove
istituite;
b) l'assunzione a carico della Regione delle spese relative allo
studio di piani di assestamento anche delle foreste di proprietà
privata associate nelle varie forme di legge;
c) l'assunzione a carico della Regione delle spese e delle
operazioni di cui alla legge regionale 7 agosto 1986, n. 44,
concernente: "Disposizioni recanti provvedimenti per promuovere ed
incoraggiare la selvicoltura".
4. Le incentivazioni previste dal presente articolo sono estese
alla parte del territorio valdostano ricadente entro i confini del
Parco nazionale del Gran Paradiso.
PRESIDENTE:
Do lettura di un emendamento alla lettera a)
del terzo comma dell'articolo 20, proposto dal Consigliere
Riccarand.
EMENDAMENTO
ART. 20
- comma 3°, sostituire il punto a) con il seguente:
"l'aumento del 20% dell'entità dei contributi e dei
finanziamenti, ove previsti da leggi regionali, fino alla
concorrenza massima del 100% dei lavori previsti, per opere di
conservazione e restauro ambientale, ivi compresi i recuperi
conservativi di edifici e le opere per conservare e restaurare i
manufatti di interesse agricolo o per agriturismo escursionistico e
naturalistico" .
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Vorrei illustrare questo emendamento, che
ha un suo preciso significato, anche se io ho commesso una
imprecisione nel presentarlo, nel senso che è da mantenere l'ultima
parte della lettera a) del terzo comma:
"L'entità del contributo o del finanziamento è ridotta al 10%
per le zone preparco, ove istituite".
Io non l'ho scritta
nell'emendamento, ma quella parte dovrebbe essere mantenuta, perché
il mio emendamento riguarda esclusivamente la prima parte del punto
a), quel la che va da
"1 'aumento del 20%"
fino a
"naturalistico".
Il significato dell’emendamento è il seguente. La
legge in sostanza dice che nelle zone che vengono definite "parco",
per le "opere di conservazione e restauro ambientale" è possibile
dare il 20% in più dei contributi già previsti da leggi regionali.
Questo 20% in più però, come è scritto nel testo, è previsto solo
"per la realizzazione di opere di conservazione e restauro
ambientale, ivi compresi i manufatti di interesse agricolo o per
agriturismo escursionistico e naturalistico". A mio avviso, questa
formulazione non comprende, ad esempio, il recupero conservativo di
una casa.
Mi spiego meglio. In base a questa formulazione, il proprietario
di una vecchia abitazione che si trova nel parco e che chiede un
contributo in base ad una legge regionale, come la n. 33 che
assegna un contributo pari al 70%, non può, a mio avviso, avere il
20% in più, quindi il 90%, perché quel recupero non è sicuramente
di interesse agricolo o agrituristico e neppure rientra
necessariamente tra "le opere di conservazione e restauro
ambientale", dizione questa peraltro molto generica.
Lo scopo di questo emendamento, che aggiunge al testo solo la
dizione "ivi compresi i recuperi conservativi di edifici", è solo
quello di chiarire che, nelle aree dichiarate parco, è possibile
avere l'incentivo del 20% in più anche per interventi su edifici
già esistenti. Si tratta quindi di recuperi conservativi e non di
nuove costruzioni.
Questo è il significato dell'emendamento proposto, che
certamente non cambia il senso generale del discorso, ma a mio
avviso chiarisce un punto che altrimenti rischia di non essere
chiaro nell'applicazione della legge.
Ovviamente, in base alla mia proposta, rimarrebbe invariata
l'ultima parte della lettera a) del comma terzo, che recita:
"L'entità del contributo o del finanziamento è ridotta al 10%
per le zone preparco, ove istituite".
PRESIDENTE:
Ha chiesto la parola
l’Assessore all'Agricoltura, Foreste ed Ambiente
Naturale, Lanièce; ne ha facoltà.
LANIECE (DC):
Dopo l'illustrazione del Consigliere
Riccarand, che ha dissipato alcuni dubbi, siamo favorevoli
all'emendamento da lui proposto, perché è giusto accordare
l'aumento del 20% anche agli interventi per la conservazione ed il
recupero di manufatti non rurali già esistenti nei parchi; fermo
restando, ovviamente, che l'ultima parte della lettera a) del terzo
comma rimane immutata, come del resto è già stato precisato dallo
stesso Consigliere proponente.
PRESIDENTE:
E' chiaro, quindi, che l'emendamento proposto
sostituisce le prime righe della lettera a), fino all'aggettivo
"naturalistico", mentre sono escluse le ultime quattro che
concernono l'aumento limitato al 10% del contributo per gli
interventi nelle zone preparco.
Se nessuno chiede la parola, pongo in votazione l'emendamento
del quale abbiamo già dato lettura.
ESITO DELLA VOTAZIONE
Presenti: 33
Votanti: 31
Favorevoli: 31
Astenuti: 2 (Gremmo e Maquignaz)
Il Consiglio approva
PRESIDENTE:
Do lettura dell'articolo 20 emendato.
ART. 20
(Valorizzazione dell'ambiente naturale ed incentivazioni
economiche)
1. La Regione, al fine di conseguire gli obiettivi sociali,
economici e culturali che essa si prefigge con la presente legge,
in accordo con gli Enti gestori dei parchi, promuove e coordina
studi, rilievi, cartografie e pubblicazioni atti ad approfondire la
conoscenza dei vari elementi, aspetti ed espressioni che concorrono
a costituire l'insieme dell'area naturale protetta.
2. Gli enti gestori dei parchi stimolano e promuovono la
costituzione di strutture e di infrastrutture e suscitano
iniziative, idonee tutte a valorizzare l'ambiente naturale e ad
attrarvi ed interessare il pubblico dei visitatori, purché
compatibili con la finalità istituzionale dei parchi naturali.
3. Al fine di cointeressare le popolazioni residenti al miglior
funzionamento dei parchi naturali ed al conseguimento degli
obiettivi della presente legge, tenuto conto dei vincoli e delle
limitazioni al godimento della proprietà conseguenti
all'istituzione di un’area naturale protetta in un
ambiente montano particolarmente difficoltoso, la Regione
interviene sia nel finanziamento che nell'esecuzione delle opere o
attività di seguito indicate, purché compatibili con le finalità
dei parchi e con il piano di gestione territoriale degli stessi,
prevedendo:
a) l'aumento del 20% dell’entità dei contributi e
dei finanziamenti, ove previsti da leggi regionali, fino alla
concorrenza massima del 100% dei lavori previsti, per opere di
conservazione e restauro ambientale, ivi compresi i recuperi
conservativi di edifici e le opere per conservare e restaurare i
manufatti di interesse agricolo o per agriturismo escursionistico e
naturalistico. L'entità del contributo o del finanziamento è
ridotta al 10% per le zone preparco, ove istituite;
b) l'assunzione a carico della Regione delle spese relative allo
studio di piani di assestamento anche delle foreste di proprietà
private associate nelle varie forme di legge;
c) l'assunzione a carico della Regione delle spese e delle
operazioni di cui alla legge regionale 7 agosto 1986, n. 44,
concernente: "Disposizioni recanti provvedimenti per promuovere ed
incoraggiare la selvicoltura".
4. Le incentivazioni previste dal presente articolo sono estese
alla parte del territorio valdostano ricadente entro i confini del
Parco nazionale del Gran Paradiso.
PRESIDENTE:
Se nessuno chiede la parola, pongo in
votazione l'articolo 20 emendato, testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Do lettura dell'articolo 21.
ART. 21
(Indennizzi)
1. Quando, all'interno dei parchi naturali, si verifichino
riduzioni documentabili dei redditi agro-silvo-pastorali, in
conseguenza dell'istituzione dei parchi stessi, l'Ente gestore
provvede al conseguente indennizzo. Esso provvede, altresì,
all'indennizzo dei danni provocati dalla fauna selvatica.
2. L'ammontare degli indennizzi di cui al comma 1 è determinato
dall'Ente, sentito il parere dei competenti Servizi
dell'Assessorato regionale dell'agricoltura, foreste ed ambiente
naturale.
PRESIDENTE:
Se nessuno chiede la parola, pongo in
votazione l'articolo 21 testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Do lettura dell'articolo 22.
ART. 22
(Acquisizione di beni immobili)
1. Gli Enti gestori dei parchi possono acquisire, nelle forme
previste dalle vigenti leggi, i beni immobili necessari al loro
funzionamento, provvedendo alla loro eventuale sistemazione e
ristrutturazione.
PRESIDENTE:
Se nessuno chiede la parola, pongo in
votazione l'articolo 22 testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Do lettura dell'articolo 23.
CAPO III
Riserve naturali e riserve naturali integrali
ART. 23
(Istituzione delle riserve naturali e delle riserve naturali
integrali)
1. Fatta salva l'istituzione di riserve naturali integrali
all'interno dei parchi naturali, quando previste da una eventuale
zonazione del piano di gestione territoriale di cui all'art. 17,
l'individuazione delle riserve naturali o delle altre riserve
naturali integrali e la delimitazione cartografica in scala
opportuna dei loro confini è fatta con deliberazione della Giunta
regionale, su proposta dell'Assessore all'agricoltura, foreste ed
ambiente naturale.
2. La deliberazione della Giunta di cui al comma 1 è inviata ai
Comuni territorialmente interessati. Entro 60 giorni decorrenti dal
giorno del ricevimento della deliberazione i Comuni ed i
proprietari o i conduttori dei fondi possono far pervenire le loro
osservazioni all'Assessorato regionale dell'agricoltura, foreste ed
ambiente naturale.
3. Decorso il termine di cui al comma 2 la Regione, ove sussista
il consenso dei proprietari o conduttori dei fondi costituenti
almeno i due terzi della superficie complessiva che si intende
vincolare, decide sulle opposizioni presentate, e su proposta
dell'Assessore all'agricoltura, foreste ed ambiente naturale,
provvede con decreto del Presidente della Giunta regionale
all'istituzione della riserva.
4. Il consenso dei proprietari o conduttori dei fondi si ritiene
validamente accordato nel caso non sia stata presentata formale
opposizione.
5. Quando le aree che si intendono individuare per la creazione
di riserve naturali o di riserve naturali integrali siano già state
destinate nei piani regolatori dei Comuni interessati ad aree
naturali protette, il Presidente della Giunta regionale provvede
direttamente con proprio decreto.
6. I confini della riserva sono indicati sul terreno mediante
l'apposizione sul perimetro esterno di apposite tabelle, rinnovate
periodicamente al fine di assicurarne la visibilità e
leggibilità.
7. La Regione, in via eccezionale ed in vista di particolari
necessità di conservazione delle riserve naturali e delle riserve
naturali integrali, può disporre la costituzione coattiva delle
stesse.
PRESIDENTE:
Se nessuno chiede la parola, pongo in
votazione l'articolo 23 testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Do lettura dell'articolo 24.
ART. 24
(Vincoli di tutela per le riserve naturali)
1. I provvedimenti di istituzione delle riserve naturali devono
prevedere il divieto di attività od opere che possono
comprometterne la salvaguardia ed in particolare:
a) modificare o alterare in senso negativo gli elementi che
compongono il biòtopo o il geòtopo;
b) depositare rifiuti o materiale di qualsiasi genere, fare
opere di bonifica o prosciugamento terreno non compatibili con le
finalità della presente legge;
c) operare scavi o coltivare cave o torbiere quando siano
incompatibili con le finalità di istituzione dell'area;
d) esercitare la caccia nelle aree individuate ai sensi
dell'art. 4, comma 2, lett. a).
2. Sono fatte salve le usuali operazioni agricole e forestali
all'interno delle riserve naturali, salvo diversamente disposto dai
provvedimenti di individuazione delle aree stesse. In questo caso
la Regione provvede all'indennizzo ai proprietari dei mancati
redditi agro-silvo-pastorali.
3. Qualora si dovessero effettuare operazioni di martellata per
l'utilizzazione del bosco, il personale del Corpo forestale deve
tenere conto delle finalità istitutive della riserva ed evitare
quindi quelle forme di taglio che possono arrecare pregiudizio alle
zone indicate nell'art. 4, comma 2, lett. a) della presente legge,
quali il taglio raso e il rilascio di un numero di matricine
comunque inferiore a 250 piante per ettaro.
4. Per quanto attiene alle riserve naturali integrali si
osservano i vincoli di tutela previsti dall'art. 5.
PRESIDENTE:
Se nessuno chiede la parola, pongo in
votazione l'articolo 24 testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Do lettura dell’articolo
25.
CAPO IV
Norme comuni
ART. 25
(Coordinamento dell'attività delle aree naturali protette)
1. Il Servizio tutela dell'ambiente naturale e delle foreste
dell'Assessorato regionale dell'agricoltura, foreste ed ambiente
naturale costituisce la struttura tecnica preposta al coordinamento
dell'attività nelle aree naturali protette e, per la specifica
funzione, si avvale del proprio personale e di quello del
dipendente Corpo forestale valdostano.
2. Al fine di agevolare l'espletamento dei compiti sopra
indicati, il Servizio tutela dell'ambiente naturale e delle foreste
può avvalersi della collaborazione del Museo regionale di scienze
naturali di Saint-Pierre, di istituti scientifici e di ricerca
pubblici o privati, nonché di associazioni culturali e
naturalistiche.
3. E' compito del Servizio tutela dell'ambiente naturale e delle
foreste:
a) elaborare gli studi preliminari per l'istituzione e la
gestione di aree protette;
b) proporre direttive per il coordinamento delle iniziative e
delle attività regionali in materia di aree naturali protette;
c) gestire in prima persona 1e riserve naturali e le riserve
naturali integrali, quando non siano situate all'interno di un
parco naturale regionale;
d) proporre l'attuazione di campagne di educazione e
sensibilizzazione dell’opinione pubblica alla
conoscenza ed al rispetto delle aree naturali protette;
e) controllare il raggiungimento dei fini istituzionali delle
aree naturali protette e l’osservanza delle norme
che le reggono;
f) conservare la lista ufficiale dei parchi naturali e la
documentazione ufficiale relativa alle singole aree naturali
protette;
g) organizzare corsi di formazione e aggiornamento per il
personale dipendente e per i volontari addetti alla sorveglianza
delle aree protette;
h) prevedere quant’altro si renda necessario
all'attuazione di una efficace politica di protezione delle aree
naturali.
PRESIDENTE:
Se nessuno chiede la parola, pongo in
votazione l'articolo 25 testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Do lettura dell'articolo 26.
ART. 26
(Sorveglianza)
1. Le funzioni di sorveglianza per l'applicazione dei divieti e
delle prescrizioni posti a tutela delle aree naturali protette sono
espletate dal Corpo forestale valdostano.
PRESIDENTE:
Se nessuno chiede la parola, pongo in
votazione l'articolo 26 testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Do lettura dell'articolo 27.
ART. 27
(Demanio per la tutela della natura - Prelazione -)
1. In caso di acquisizione di terreni siti all'interno di aree
naturali protette, la Regione considera, ai fini della
determinazione dei prezzi di mercato, anche il valore naturalistico
derivante dalla rarità e particolare valore ambientale della
zona.
2. La Regione ha diritto di prelazione sul trasferimento di
diritti reali su beni immobili compresi nel territorio di aree
naturali protette, salva l'applicazione delle norme del diritto di
prelazione di cui alle leggi 26 maggio 1965, n. 590, concernente
"disposizioni per lo sviluppo del la proprietà coltivatrice" e 29
maggio 1967, n. 379, concernente "modificazioni alle norme sulla
riforma fondiaria" e successive modificazioni ed integrazioni.
3. La prelazione deve essere esercitata entro sei mesi dalla
notifica della proposta di alienazione avanzata alla Regione da
parte del proprietario con l'indicazione del prezzo. Qualora il
proprietario non provveda a tale notificazione, o il prezzo
notificato sia superiore a quello di cessione, la Regione può,
entro un anno dalla trascrizione del contratto, esercitare il
diritto di riscatto nei confronti dell'acquirente e di ogni altro
successivo avente causa.
4. I beni acquistati ai sensi dei commi 1, 2 e 3 costituiscono
il demanio regionale per la tutela della natura, che, nel caso di
parchi naturali, viene concesso all'Ente gestore in uso gratuito a
tempo indeterminato per i suoi fini istituzionali.
5. Gli Enti gestori i parchi naturali, in relazione alla
necessità di una più sicura tutela degli ambienti naturali di
particolare valore naturalistico inclusi nel territorio del parco,
ne possono proporre alla Regione l'acquisto.
6. Gli Enti gestori sono autorizzati ad accettare donazioni e a
ricevere legati da parte di privati, previo parere favorevole della
Giunta regionale.
7. Una quota delle somme annualmente disponibili per le attività
di tutela della natura, determinate dalla Giunta regionale, è
destinata all'ampliamento del demanio per la tutela della
natura.
PRESIDENTE:
Se nessuno chiede la parola, pongo in
votazione l'articolo 27 testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Do lettura dell'articolo 28.
ART. 28
(Sanzioni)
1. I limiti edittali minimi e massimi delle sanzioni
amministrative regionali sono raddoppiati quando la infrazione si
verifichi all'interno delle aree naturali protette previste dalla
presente legge e riguardi norme posse a tutela della finalità delle
aree stesse.
2. L'importo massimo delle sanzioni amministrative non potrà
comunque superare il limite previsto dall'art. 10 della legge 24
novembre 1981, n. 689, concernente: "Modifiche al sistema
penale"
3. Per le violazioni alle disposizioni contenute dalle leggi
istitutive dei parchi naturali o dai loro piani di gestione
territoriale o dai decreti di vincolo di tutela delle riserve
naturali e riserve naturali integrali non espressamente sanzionate
da leggi regionali o statali si applica la sanzione amministrativa
da lire 100.000 a lire 300.000.
4. In aggiunta alle eventuali sanzioni amministrative e penali
già in vigore in forza di altre leggi dello Stato e della Regione,
in caso di lavori non autorizzati si applica la sanzione
amministrativa da lire 8.000.000 a lire 18.000.000 per
l'inosservanza anche parziale delle disposizioni volte al
ripristino dei luoghi e al ricupero ambientale della zone.
PRESIDENTE:
Se nessuno chiede la parola, pongo in
votazione l'articolo 28 testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Do lettura dell'articolo 29.
ART. 29
(Disposizioni finanziarie)
1. Gli oneri derivanti dall'applicazione della presente legge,
valutati in annue lire 3.000.000, graveranno sullo stanziamento già
iscritto al capitolo 29350 del bilancio di previsione della Regione
per l'esercizio finanziario 1990 e sui corrispondenti capitoli dei
futuri bilanci.
2. Alla copertura degli oneri di cui al comma 1 si provvede:
a) per l'anno 1990 mediante utilizzo dello stanziamento già
iscritto al capitolo 29350 del bilancio per
l’esercizio in corso;
b) per gli anni 1991 e 1992 mediante utilizzo per lire 6.000.000
delle risorse disponibili già iscritte al programma 2.2.1.08 -
Parchi e riserve naturali.
PRESIDENTE:
Se nessuno chiede la parola, pongo in
votazione l'articolo 29 testé letto.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 33
Votanti: 33
Favorevoli: 31
Contrari: 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK