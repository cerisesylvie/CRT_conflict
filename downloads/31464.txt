Consiglio Regionale della Valle d'Aosta - Oggetto del Consiglio n. 522 del 6 maggio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 522 del 6 maggio 2009 - Resoconto
OGGETTO N. 522/XIII - Interrogazione: "Piano di attività
della Fondazione Gran Paradiso per il triennio 2009/2011".
Interrogazione
Richiamata la delibera di Giunta n. 802 del 2009, con la
quale la Regione eroga a favore della Fondazione Gran Paradiso un
contributo di 300 mila euro, ai sensi della Legge regionale n. 14
del 2004;
Preso atto che il suddetto finanziamento è subordinato alla
presentazione del bilancio preventivo e alla sua aderenza rispetto
alle azioni previste dall'art. 3 della L.R. 14/2004 e che può
raggiungere la percentuale massima del 70% rispetto all'importo
preventivato;
Constatato che dalla delibera sopra richiamata risulta che il
bilancio preventivo per il 2009 della Fondazione pareggia sulla
cifra di circa un milione di Euro;
il sottoscritto Consigliere regionale
Interroga
l'Assessore competente per sapere:
1) quali sono le azioni caratterizzanti contenute nel piano
di attività 2009/2011 e nel bilancio preventivo per l'anno
2009;
2) attraverso quali altre voci di entrata la Fondazione
provvede al proprio funzionamento, ovvero se la differenza tra la
cifra preventivata per l'anno 2009 e il contributo della Regione è
colmato dalle quote versate dagli altri enti aderenti, come
previsto dall'articolo 11 della L.R. 14/2004, oppure attraverso
altre forme;
3) a quanto ammontano in termini percentuali i costi fissi
(personale, cancelleria, strutture) per il funzionamento della
Fondazione rispetto al totale preventivato e a quanto ammontano,
sempre in termini percentuali, le spese per le attività.
F.to: Zucchi
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- In merito ai quesiti posti, per quel che
riguarda il primo:
"
quali sono le azioni caratterizzanti
contenute nel piano di attività 2009/2011 e nel bilancio preventivo
per l'anno 2009"
, si può affermare quanto segue. La Fondation
Grand Paradis è nata nel 1998 allo scopo di promuovere la
valorizzazione dei Comuni valdostani territorialmente interessati
dal Parco nazionale del Gran Paradiso; la sua attività è
disciplinata dalla legge regionale 10 agosto 2004, n. 14. I soci di
Fondation
sono la Regione Valle d'Aosta, il Parco nazionale
Gran Paradiso, la Comunità montana Grand Paradis e i Comuni
interessati: Aymavilles, Introd, Villeneuve, Valsavarenche,
Rhêmes-Notre-Dame, Rhêmes-Saint-Georges e Cogne, in più abbiamo
l'Associazione professionale guide del Parco nazionale Gran
Paradiso. Gli scopi della fondazione sono principalmente la
promozione del turismo naturalistico, la promozione, lo sviluppo,
il coordinamento e la gestione del complesso dei centri visitatori
e dei centri di educazione ambientale del Parco nazionale Gran
Paradiso e la promozione, il coordinamento e la gestione dei musei
locali, dei giardini alpini, delle esposizioni temporanee,
l'informazione, le offerte di servizi, la diffusione di materiale,
le pubblicazioni a carattere turistico, quindi un ampio ventaglio
di attività che nel tempo si sono anche implementate.
Le azioni caratterizzanti che sono contenute nel piano di
attività 2009-2011 fanno seguito a questi scopi. I siti attualmente
gestiti da Fondation Grand Paradis, in autonomia o in
collaborazione con altri enti o soggetti presenti sul territorio
sono 11: sede di Fondation Grand Paradis a Cogne nel villaggio
minatori, Giardino botanico "Paradisia", Centro visitatori di
Valsavarenche, Centro visitatori di Rhêmes-Notre-Dame, Centro
visitatori di Cogne, Maison Pellissier di Rhêmes-Saint-Georges,
Maison Bruil di Introd, Maison de Cogne Gérard-Dayné, Castello di
Introd, punto informativo di Tumel, Centro espositivo Alpinart. In
più si sono aggiunti altri obiettivi ultimamente: il sito di Châtel
Argent con il progetto "Vive Châtel Argent", che mira a valorizzare
la Chiesa Santa Maria, la rocca con il Castello e il borgo di
Villeneuve e si può dire con buona probabilità la
grandze
del Castello di Aymavilles in cui si sta valutando l'opportunità di
trasferire l'Ufficio di segreteria turistica di versante del Parco
nazionale Gran Paradiso. Anche qui abbiamo un ampio ventaglio di
situazioni puntuali che fanno capo all'attività della Fondation
Grand Paradis. Gli obiettivi strategici, la priorità che hanno
caratterizzato l'azione della Fondation Grand Paradis negli ultimi
due anni e che si conferma centrale per il prossimo triennio è
quella di puntare a riempire di contenuto tutti questi contenitori
sopra elencati, che mediante convenzioni con gli enti pubblici
proprietari ne sono stati concessionari. Ciò al fine di innescare
sull'indotto meccanismi di sviluppo di un turismo sostenibile,
questo rientra nelle finalità originarie contenute anche nella
legge istitutiva. Il fatto che negli ultimi due anni siano stati
aperti numerosi nuovi siti, in particolare: il Centro visitatori di
Cogne, la Maison Pellissier, il Castello di Introd, il punto
informativo di Tumel, il Centro espositivo Alpinart, comporta la
necessità di andare a razionalizzare e organizzare il più possibile
l'attività della Fondation Grand Paradis, anche tenuto conto di
questo momento di evoluzione. L'opportunità che si sta consolidando
è relativa alla creazione di una rete sul territorio dell'Espace
Grand Paradis, con tutti i vantaggi ad essa correlati: sinergie,
offerta integrata, massa critica e maggior utilizzo delle strutture
in gestione, così da realizzare un'utilità crescente a parità di
costi fissi. Si ritiene infatti che la Fondation Grand Paradis
possa rappresentare per la Regione Valle d'Aosta, il Parco
nazionale Gran Paradiso e i Comuni interessati una leva operativa
utile per il perseguimento delle finalità di promozione di quel
turismo legato alla natura e alla cultura del territorio valdostano
interessato dal Parco nazionale Gran Paradiso con l'obiettivo di
realizzare uno strumento snello ed efficiente per la gestione di
attività, l'organizzazione di eventi, la promozione del territorio
nel suo complesso.
Le priorità sulle quali dovrà concentrarsi la gestione nel
prossimo triennio sono: l'attivazione di progetti a valere sui
fondi europei e questo è un obiettivo che dipende anche dalle
opportunità che si presentano e dalla possibilità di aderire a tali
progetti che possono usufruire di questi fondi, la promozione
dell'Espace Grand Paradis in una logica di integrazione per
superare la parcellizzazione dell'offerta, il completamento degli
investimenti necessari per valorizzare i siti gestiti. Naturalmente
questo compatibilmente con la programmazione economica di bilancio,
il potenziamento della comunicazione esterna in particolare
destinata ad intercettare il cosiddetto "turismo di prossimità",
nord-ovest Italia, Savoia, Vallese, l'attivazione dei siti che
verranno dati in concessione alla Fondation Grand Paradis, come da
legge istitutiva facenti parte del villaggio minatori di Cogne e
qui naturalmente c'è una serie di verifiche puntuali da fare, anche
tenuto conto dell'evoluzione del turismo e dei rapporti che ci
devono essere sul territorio con le Amministrazioni interessate e
con gli operatori turistici interessati, il miglioramento
qualitativo e quantitativo dell'attività di animazione e degli
eventi organizzati (il riferimento è al calendario manifestazioni
2008), il consolidamento degli accordi di collaborazione avviati e
qui ce n'è una lunga serie. Dal punto di vista metodologico,
l'orientamento del Consiglio di amministrazione della Fondation
Grand Paradis è quello di attivare eventuali nuove gestioni al di
fuori di quelle previste dalla legge istitutiva solo in presenza di
una copertura completa dei costi diretti da parte del soggetto
richiedente. Bisogna quindi puntare ad iniziative che stiano in
piedi da sole, si consideri a titolo esemplificativo la convenzione
siglata con l'Amministrazione comunale di Introd per la gestione
del Castello di Introd.
In merito al secondo quesito:
"
attraverso quali altre
voci di entrata la Fondazione provvede al proprio
funzionamento..."
, nella documentazione approvata dal Consiglio
di amministrazione della fondazione nella seduta del 19 settembre
2008 si evince la seguente composizione delle entrate per il 2009:
Regione Valle d'Aosta 570mila euro, enti locali 144.800, Parco
nazionale Gran Paradiso 123.525, entrate da attività commerciali
46.400, altro 143.000 con delle percentuali conseguenti. Sul
capitolo di competenza del bilancio regionale è stato previsto uno
stanziamento di 300mila euro per il 2009, che è inferiore alla
richiesta della Fondation che era di 570mila, ma pari agli importi
dell'anno precedente. Si è quindi provveduto a sollecitare la
Fondation a rivedere il proprio bilancio, approvando una
variazione, a rimodulare l'attività prevista e anche alla luce
dell'avanzo di amministrazione dell'anno precedente. Occorre
evidenziare che anche la bozza di bilancio consuntivo recentemente
predisposto evidenzia un avanzo di amministrazione di 180mila euro,
poi le percentuali vengono di conseguenza.
Brevemente l'ultimo punto, per quanto riguarda l'ammontare in
termini percentuali dei costi sempre della documentazione approvata
dalla Fondation sopra citata, si evidenzia la seguente composizione
della spesa: gestione dei centri visitatori 39%, promozione 3%,
servizi generali 42% (personale, cancelleria, eccetera), organi
istituzionali 5%, investimenti 11%.
Si dà atto che dalle ore 9,20 assume la presidenza il
Vicepresidente André Lanièce.
Presidente
- La parola al Consigliere Zucchi.
Zucchi (PdL)
- Ringrazio l'Assessore per avere
rinfrescato la memoria sulla sua relazione in risposta a questa
interrogazione quando ha ricordato qual è la composizione della
Fondation, che, tutto sommato, conoscevamo già, perché questa è
stata un'enunciazione utile, ma che era data già per scontata,
perché in effetti il quesito dell'interrogazione forse ha impegnato
abbastanza l'Assessore nell'enunciazione e nella risposta,
sottraendogli del tempo prezioso sugli altri quesiti, dove magari
avrei avuto più piacere di avere maggiori dettagli. A seguito di
ciò, mi riservo di valutare meglio, anche perché è difficile
prendere al volo le percentuali soprattutto dette all'ultimo
momento in risposta al quesito n. 3, che è insieme agli altri
quesiti la vera
ratio
di questa interrogazione. In effetti
volevamo capire, al di là della composizione che conoscevamo della
Fondation, qual era lo stato dell'arte, qual era la situazione in
una fondazione già partita da tempo, in merito alle iniziative.
Venendo a questo punto devo dire che dalle risposte date
dall'Assessore si evince che siamo ancora nella fase
dell'enunciazione di principi, di idee, di suggestioni che devono
ancora essere messe in pratica, una parte sicuramente è stata messa
in pratica, ma per una buona parte dei punti, che mi riservo di
valutare (magari l'Assessore avrà il piacere di darmi la risposta
scritta in modo che la possa esaminare in dettaglio), ho la
sensazione che si tratti solo di idee che sono pro futuro, mentre
avrei avuto piacere di valutare quelle che erano delle situazioni
già poste in essere. Era questo il senso della domanda n. 1, ossia
quali sono le azioni caratterizzanti per il prossimo triennio,
sperando di avere delle risposte più concrete in termini di
proposte.
Al di là della correttezza della risposta dal punto di vista
formale, quindi esprimo la mia perplessità e la delusione dal punto
di vista dei contenuti, perché la mia speranza era quella di andare
verso una maggiore concretezza di iniziative in merito a questa
fondazione, che sappiamo dai bilanci impegnare circa 1 milione di
euro. Anche la risposta al punto n. 2... la questione che non era
chiara, perché dall'esame della deliberazione di Giunta non si
capiva per quale motivo di fronte al bilancio erano stati stanziati
300mila euro, ma la risposta è stata data... a seguito quindi di
avanzi di amministrazione si è provveduto da quest'anno ad
impegnare 300mila euro nonostante la legge preveda che per la
fondazione si possa arrivare fino al 70% del bilancio di
previsione; quindi la domanda era volta a comprendere come mai la
Regione aveva stanziato 300mila euro (tutto sommato, in questo caso
abbastanza virtuoso...) rispetto ai tetti massimi previsti dalla
legge. Anche su tale punto mi riservo di fare una valutazione,
perché non abbiamo avuto modo di esaminare il bilancio preventivo
della Fondation, di cui è stato dato uno stralcio adesso
dall'Assessore, pertanto su questo punto incentreremo la nostra
attenzione.
Ultimo punto: anche qui, ho preso al volo le cifre, mi sembra il
3% di promozione e circa il 50% dei bilanci per i costi fissi, ecco
la mia speranza è orientata verso una diminuzione dei costi fissi e
un aumento delle risorse impiegate per l'attività veramente di
promozione, quelle da cui trae lo spirito l'istituzione di questa
fondazione.
Riassumendo ho qualche perplessità su queste risposte non dal
suo punto di vista, Assessore, ma dal punto di vista di un impianto
che, secondo me, dovrebbe essere più votato alla concretezza, cosa
che per il momento non mi sembra sia tale.
Si dà atto che dalle ore 9,31 riassume la presidenza il
Presidente Alberto Cerise.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK