Consiglio Regionale della Valle d'Aosta - Oggetto del Consiglio n. 2432 del 10 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Programmazione
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2432 del 10 maggio 2023 - Resoconto
OGGETTO N. 2432/XVI - Interrogazione a risposta immediata:
"Predisposizione del DEFR con spirito innovativo, al di fine
allineare il PIL della nostra Regione con quello delle altre aree
territoriali del Nord".
Bertin (Presidente) -
Punto n. 15.03. Per illustrare il
question time, ha chiesto la parola il consigliere Marquis.
Marquis (FI) -
Abbiamo appreso negli scorsi giorni che la
CGA di Trieste, sulla base dei dati di Prometeia, ha fatto delle
previsioni relative al prodotto interno lordo del 2023. I dati
dicono che il prodotto medio nazionale è + 0,69, quello del
Nord-Est + 0,80, del Nord-Ovest 0,74, Regione autonoma Valle
d'Aosta: 0,55, al quindicesimo posto in Italia.
I dati del Documento di Economia e Finanza regionale 2023-2025
ci prefiguravano un risultato dell'1,6 percento, che vuol dire che
è tre volte tanto quello che è nelle previsioni aggiornate attuali.
Bisogna comunque tenere conto che siamo in corso d'anno e quindi ci
saranno ancora dei mesi da qui ad arrivare a dicembre.
Il ragionamento che si voleva innestare su questo è che si vive
una situazione che la Valle d'Aosta, a livello di PIL, sta
scivolando lentamente e si allontana sempre di più dalle
prestazioni delle regioni del Nord Italia. Tutte queste regioni
hanno il centro della loro attività, del loro pulsare economico,
non nella pubblica amministrazione ma l'impresa e la libera
iniziativa.
Purtroppo in Valle d'Aosta si ha una difficoltà a uscire dal
sistema politico-culturale di tipo assistenzialistico e
regionecentrico e con quest'obiettivo s'interroga la Presidenza del
Governo regionale per sapere se si ritiene che questa è una
preoccupazione condivisa e se all'interno del nuovo DEFR si
immagina di affrontare con spirito innovativo la questione per
superare questa tendenza negativa, che sta diventando strutturale,
e cercare d'invertirla anche se non è facile, per allinearci ai
risultati che vengono perseguiti nel resto del Paese, soprattutto
nel Nord Italia.
Presidente -
Risponde il Presidente della Regione, a cui
passo la parola.
Testolin (UV) -
Anche questo è un argomento che andrebbe
trattato con dei tempi effettivamente un poco diversi, però ci
preme osservare come il Consigliere interrogante abbia preferito
avvalersi solo di una parte dei dati che lo studio metteva a
disposizione, trascurando invece il risultato dello scorso anno,
dove i dati sono in effetti quelli reali e dove la Valle d'Aosta
risulta essere la terza regione più virtuosa per crescita del PIL
con una percentuale del 3,85 percento - seguono solo la Lombardia e
il Veneto - mentre si è limitato a prendere i dati previsionali che
molto probabilmente, non c'è un riscontro scientifico, sono
influenzati da dati collegati ai transiti veicolari, dai transiti
di merci; ...tutta una certa situazione che dallo studio fa
emergere che i calcoli molto sovente vengono basati sulla
transitabilità delle autostrade e delle arterie di comunicazione
più importanti; cosa che potrebbe essere inficiata, nel nostro
caso, su questo tipo di studio anche ipoteticamente da una
possibile chiusura del Tunnel.
In merito invece alle indicazioni dell'1,6 percento che erano
riscontrabili sul DEFR dello scorso anno come modello previsionale,
in realtà le previsioni a livello nazionale anche della nostra
regione erano molto più alte e poi sono state ridotte in questo
periodo per tutte le regioni, erano intorno al 2-2,3 e sono state
ridotte, mediamente, dell'1,80-1,85, anche per la Valle d'Aosta,
così come per il resto delle comunità regionali elencate in questa
tabella.
Detto questo, la cosa che rimane interessante è che - fatto il
3,85 dello scorso anno e la previsione dello 0,55 di quest'anno -
il totale di crescita della nostra regione si attesterebbe circa
sul 4,40 percento, che la posizionerebbe nella prima decina di
regioni dal punto di vista di quella che è stata la crescita media
nei due anni.
Detto questo, ciò non ci fa calare l'attenzione su quelle che
saranno e dovranno essere le iniziative per sostenere il PIL
regionale, per rilanciare, in termini assoluti, l'economia della
nostra regione, soprattutto facendo attenzione ai servizi e agli
investimenti che possono coinvolgere le attività sul nostro
territorio e dare una spinta ulteriore a quella
dell'Amministrazione regionale.
Presidente -
Per la replica, ha chiesto la parola il
consigliere Marquis.
Marquis (FI) -
Mi sono limitato a esporre i dati di
quest'anno e ho parlato di tendenza strutturale, perché è
altrettanto sbagliato limitarsi a fare un paragone sull'anno
scorso. Prendiamo i dati degli ultimi 5-6 anni e lei vedrà che il
PIL della Valle d'Aosta sta arretrando sicuramente e aumenta il
distanziamento tra Valle d'Aosta e le altre regioni del Nord.
Questo è un dato inequivocabile, avremo modo magari di parlarne in
altre occasioni, quindi mi fa tanto piacere che non bisogna
sottovalutare l'argomento e che lei abbia detto che ci sia questa
presa di coscienza, perché l'iniziativa è stata presentata per
stimolare un'azione, per andare verso una maggiore programmazione
finanziaria che tenga conto anche della crescita economica, perché
troppo spesso noi arriviamo a leggere i dati quando li pubblicano
le altre Regioni o alla fine dell'anno consuntivo.
È come se un'azienda aspettasse il 31 dicembre per vedere cosa
ha fatturato; l'azienda si deve preoccupare tutto l'anno, deve
darsi degli obiettivi e dei budget da perseguire e verificare se li
ha raggiunti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK