Consiglio Regionale della Valle d'Aosta - Oggetto del Consiglio n. 2645 del 23 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2645 del 23 ottobre 1991 - Resoconto
OGGETTO N. 2645/IX Applicazione della legge 27 marzo 1991, n.
12, recante: "Criteri per le nomine e le designazioni di competenza
regionale"
(Interpellanza)
.
Presidente
Do lettura dell'interpellanza
presentata dai Consiglieri Riccarand, Andrione, Bich e Lanivi:
Interpellanza Premesso che per le nomine di rappresentanti
della Regione in varie società, istituti e fondazioni sono state
presentate, in base alla legge regionale 27 marzo 1991, n. 12, 774
candidature;
Rilevato che la Commissione per le nomine, con decisione assunta
dalle forze di maggioranza in contrasto con quanto previsto
dall'articolo 6 della legge, non ha provveduto ad esaminare la
documentazione presentata, ad esprimere il proprio parere e a
trasmetterlo alla Giunta ed al Consiglio regionale;
Sottolineato che procedendo in questo modo si svuota la legge
sulle nomine dei suoi contenuti innovativi;
i sottoscritti Consiglieri regionali
interpellano
la Giunta regionale per sapere:
1) se intende provvedere alle nomine di sua competenza pur in
assenza del parere della commissione previsto dall'articolo 6 della
legge 27 marzo 1991, n. 12; in caso affermativo si chiede di
conoscere chi la Giunta ha designato per le varie cariche e sulla
base di quali criteri;
2) se condivide l'atteggiamento assunto nella Commissione nomine
dai commissari delle forze di maggioranza;
3) se ritiene conforme ai principi della trasparenza e della
non-lottizzazione il fatto che le proposte per le nomine vengano
concordate al di fuori degli organi consiliari;
4) se ritiene produttivo ai fini dei lavori del Consiglio
regionale che l'esame delle varie candidature, in assenza di un
lavoro preparatorio fatto in Commissione, avvenga direttamente in
aula.
Presidente
Ha chiesto di illustrare
l'interpellanza il Consigliere Andrione, ne ha facoltà.
Andrione (UV)
Une loi qui ne peut être appliquée
ou qui est réduite à une espèce d'organisme bureaucratique, qui
prend acte qu'un certain nombre de citoyens a affronté les frais
nécessaires pour présenter une certification assez imposante, est
une loi qui ne peut pas marcher.
Nous ne voulons pas reprendre les polémiques qu'il y a eu dans
cette commission très vaste, parce qu'elle comprend la II
commission plus les chefs de groupe, et vraiment c'est le cas de
dire que la montagne n'est pas à même d'accoucher même pas d'une
souris, parce qu'elle devrait faire le travail qu'un simple employé
pourrait faire, et dans le but de trancher cette discussion, je
propose la résolution suivante:
Le Conseil régional, considérant les difficultés
d'application de la loi 12 du 27 mars 1991, dues à des
interprétations discordantes de la loi susdite, donne mandant à la
Junte régionale de présenter dans le délai de deux mois une
proposition de modification de la loi....
Presidente
M. Andrione, le règlement ne permet pas
pendant la discussion d'une interpellation, de poser une résolution
à l'ordre du jour.
Andrione (UV)
Je le fais sous forme de
recommandation, tant le texte est tellement court que cela n'a
aucune importance.
Je disais: une modification de la loi n. 12 telle à lui donner
une signification qui en permet l'application.
Cela veut dire que la majorité qui a donné une interprétation
telle à châtrer cette loi, peut très bien proposer son abrogation
parce qu'elle n'est pas conforme aux idées que la majorité se fait
en ce moment en cette matière: ou peut lui donner une signification
telle que la commission prévue puisse faire le travail pour lequel
on pourrait arriver à des désignations pour les différentes
institutions qui dépendent du Conseil régional, qui ne soient pas
de nominations purement politiques.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Sicuramente qui ci troviamo di
fronte ad un comportamento a mio avviso molto grave da parte di
Consiglieri della maggioranza, perché c'è un tentativo di affossare
questa legge sulle nomine, che pure era stata presentata, come è
secondo me, come un elemento di novità positivo all'interno della
legislazione regionale.
In sostanza cos'è successo? Sono state presentate, in base
all'avviso pubblico che era stato fatto, delle domande numerose per
ricoprire alcuni posti che erano vacanti per una serie di società,
di fondazioni e di istituti. Le candidature presentate sono 773, le
persone che hanno presentato candidature sono 181 (perché ci sono
delle persone che hanno presentato più di una candidatura) ed
ognuna di queste persone oltre ai propri dati anagrafici ha
presentato i titoli di studio, il curriculum professionale con una
serie di valutazioni rispetto alla carica per cui si candidava,
l'elenco delle cariche pubbliche e delle cariche di società a
partecipazione pubblica e di società private già ricoperte, e
infine il certificato generale del casellario giudiziario e il
certificato dei carichi pendenti.
E' stata depositata una certificazione di un certo rilievo, che
ai sensi della legge doveva essere trasmessa alla commissione per
le nomine e doveva essere oggetto di esame da parte di questa
commissione.
L'articolo 6 dice chiaramente che, scaduto il termine per la
presentazione delle candidature, le proposte di candidatura sono
trasmesse alla commissione per le nomine perché esprima il suo
parere; la commissione per le nomine, entro venti giorni dal
ricevimento della documentazione, esprime il proprio parere e lo
trasmette all'organo regionale a cui spetta la nomina o
designazione.
Questo lavoro che doveva fare la commissione, che era un lavoro
importante, perché si trattava di esaminare per ogni nomina da fare
i nomi che erano stati proposti, il curriculum, le qualità
eccetera, per fare alla fine una proposta rivolta alla Giunta o
rivolta al Consiglio, che avrebbero potuto accogliere quella
proposta, modificarla nella loro sovranità, non è stato fatto, per
cui adesso ci troviamo in una situazione in cui la Giunta si
troverà a fare una serie di designazioni di sua competenza senza un
lavoro istruttorio, mentre il Consiglio si troverà a fare un'altra
serie di designazioni (penso fin dal prossimo Consiglio regionale)
senza avere anche qui un lavoro istruttorio. In sostanza, un
elemento centrale della legge è venuto meno per un comportamento
politico che è inaccettabile.
Il Consiglio si ricorderà che quando discutemmo della
commissione, ci fu anche una controversia all'interno del Consiglio
fra chi riteneva che era sufficiente la II commissione per fare il
lavoro istruttorio, per formulare una proposta, per formulare un
parere, perché si tratta comunque di un parere non vincolante (non
è una decisione e non è neanche una graduatoria, è semplicemente un
parere della commissione), e fra chi (in particolare alcuni
Consiglieri della maggioranza) riteneva indispensabile che questa
commissione fosse una commissione larga, rappresentativa, con
addirittura quale presidente il Presidente del Consiglio
regionale.
Dopo di che questa commissione, che è composta dalla II
commissione, più tutti i Capigruppo, più il Presidente del
Consiglio, si è riunita e non ha fatto altro che prendere atto
delle domande che sono state presentate e basta; non ha visto
nessun documento, non ha valutato niente, non ha preso in esame i
curricula, non ha esaminato i certificati penali, non ha fatto
nessun lavoro istruttorio. Adesso tutto quanto passa alla Giunta e
al Consiglio senza che questo lavoro importante sia stato
fatto.
Ci sono delle persone che già sono in carica presso queste
società e questi istituti, che hanno presentato domanda per essere
rinnovati; bisognava fare un minimo di esame se era opportuno una
loro riconferma o meno. Ci sono più o meno sempre le stesse
persone, soprattutto parlo dei colleghi dei revisori dei conti, che
hanno presentato domanda un po' per tutti i collegi, e attraverso
un lavoro fatto collettivamente in commissione non era difficile
distribuire queste presenze un po' in tutti i collegi, anche per
evitare che ci siano delle persone che magari sono presenti in
tanti collegi dei revisori e altre che sono escluse da tutti, anche
per evitare il cumulo di cariche.
Questo è un lavoro che andava fatto in commissione, è veramente
indecente che questo lavoro non sia stato fatto per una presa di
posizione che era preoccupata del fatto che certi nomi, che si
vogliono far passare per forza in determinate società, potessero
essere messi in discussione in un lavoro di commissione. Questa è
una cosa che a nostro avviso è inaccettabile, è contro lo spirito
della legge e va ad affossare questa che era una riforma importante
nella legislazione regionale.
Con l'interpellanza i presentatori chiedono in particolare alla
Giunta che si esprima rispetto a questa vicenda, per sapere che
cosa vuole fare, se intende procedere alle nomine anche in assenza
del parere della commissione, se intende invece formalizzare una
richiesta di parere alla commissione, se ha già fatto dei passi in
avanti, ha già assunto delle decisioni.
Non so cosa abbia intenzione di fare la Giunta, certo rimane il
fatto che, se non viene corretta questa impostazione, data finora
in questo mese, da parte dei lavori della commissione, viene a
mancare uno degli elementi fondamentali della legge, per cui tutta
una richiesta di documentazione e un lavoro che poteva essere fatto
viene vanificato.
Aspettiamo di conoscere la risposta della Giunta, per sapere se
ha esaminato questo problema e quali sono le sue valutazioni.
Presidente
Ha chiesto di parlare il Vicepresidente
Bich, ne ha facoltà.
Bich (Ind)
La legge n. 12/91 non è stata una legge
ininfluente e marginale nella vita politica della nostra Regione di
questo anno ammini-strativo, perché su questa legge si erano
appuntati gli impegni programmatici di alcune forze politiche che
entravano in quel mo-mento nella maggioranza, quindi volevano
caratterizzare la loro presenza proprio con una chiarezza di
impegno nelle procedure, nella divisione del potere, nella
attribuzione delle cariche e degli incarichi pubblici che fosse
esemplare, in modo che si manifestasse una piena trasparenza nelle
procedure e nelle scelte.
Su questa legge si erano appuntate le critiche e le prese di
posizione di molti partiti, io stesso facevo parte di una
commissione di maggioranza che studiava ed unificava i due progetti
di legge per portarli all'approvazione del Consiglio, erano state
sottolineate diverse riserve sul testo della legge, ma ancora di
più sul metodo con cui si arrivava ad un dibattito consiliare,
erano state date delle assicurazioni di massima, precise, che
finalmente con una legge sulle nomine pubbliche avremmo avuto una
scelta confortata dalla massima chiarezza nei nuovi organigrammi e
che quindi la lottizzazione sarebbe sparita.
Dobbiamo registrare che a tutt'oggi mi sembra ci siano delle
vistose marce indietro, che i partiti che allora avevano sostenuto
questa legge, in modo particolare il PDS che l'aveva presentata
come l'elemento di punta e dirimente per entrare in maggioranza,
oggi di fatto ribassi questa legge ad un puro schema burocratico
per la raccolta di firme per l'adesione o il collocamento in
incarichi pubblici.
Sarebbe il caso di conoscere qual è il pensiero della Giunta su
questo punto, conoscere il pensiero dei promotori di questa legge
per sapere se sono stati rispettati i canoni e i principi,
soprattutto conoscere qual è la valenza che si vuole attribuire ad
un articolato che poi alla fine dei conti non incide assolutamente
sul metodo del patteggiamento che si è instaurato fra i partiti,
perché già si conoscono all'esterno in modo diffuso quali sono i
nuovi organigrammi nei vari posti cosiddetti di sottogoverno, si
conoscono benissimo gli impegni fra i partiti di maggioranza,
sappiamo benissimo che fra le 774 persone ne saranno scelte 61, 62
o 63, non so quante, in base a rigidi statici criteri partitici
delle formazioni politiche esistenti in Consiglio e quindi
all'utilità che si vuole attribuire a questo tipo di scelte.
Vorremmo sapere graziosamente se questa legge, su cui abbiamo
versato anche qualche goccia di sangue e qualche piccola lacrima,
deve arenarsi sulle secche poderosamente demagogiche e burocratiche
di un atto amministrativo qualsiasi.
Presidente
Ha chiesto di parlare il Consigliere
Lanivi, ne ha facoltà.
Lanivi (AI)
Sarò brevissimo perché gran parte
delle motivazioni sono già state espresse dagli interpellanti che
mi hanno preceduto.
Vorrei fare solo due notazioni per lo stato di delusione sia dei
candidati, cioè di coloro che hanno fatto una domanda pensando che
la pubblicizzazione di certi incarichi spettanti come definizione
di incarico alla Giunta o al Consiglio regionale, potesse essere un
banco selettivo fondato sulle capacità, sulla professionalità e
sulla competenza. Così non è stato: l'impressione mia personale
ricavata dal lavoro della Giunta, ma credo non solo mia, è che la
ripartizione fosse già avvenuta prima e che quindi le speranze di
questi candidati o di coloro che avevano presentato la loro
proposta di nominativo per gestire certi incarichi, fondati sulle
capacità personali, sia andata profondamente delusa.
Ma accanto alle delusioni dei candidati vi è la delusione della
commissione. Qui si è riunita una commissione per sentirsi dire che
la commissione è totalmente inutile, cioè che il compito della
commissione sarebbe stato un compito di tipo puramente burocratico
che già gli uffici facevano; quindi quella commissione in qualche
maniera rappresentativa non solo di alcuni Gruppi, ma di tutti i
Capigruppo, altro non aveva se non prendere atto delle
considerazioni degli uffici e con quello aver finito il proprio
lavoro.
Questa interpellanza a mio parere vuole esprimere una delusione
ed in qualche modo una protesta che non è solo dei commissari, ma
di coloro che in buona fede pensavano che, proponendosi con le loro
capacità, avessero qualche titolo o fossero stabilite delle
condizioni per concorrere in maniera non biecamente ripartita o su
determinazione delle forze politiche, a mettere le loro energie a
disposizione.
Così non è stato, per cui l'interpellanza vuol chiedere alla
Giunta come intende agire, altrimenti molto meglio sarebbe abolire
non solo la commissione, ma l'intera legge e non ingannare soltanto
la commissione, ma l'opinione pubblica valdostana con dichiarazioni
forti di principio e poi miseramente naufragate al momento della
verifica pratica.
Presidente
Ha chiesto di parlare l'Assessore
dell'Ambiente, Territorio e Trasporti Fosson, ne ha facoltà.
Fosson (DC)
Nelle premesse dell'interpellanza si
afferma che la commis-sione per le nomine non ha provveduto ad
esaminare la documentazione presentata ed esprimere il proprio
parere, e a trasmetterlo alla Giunta ed al Consiglio regionale.
Procedendo in questo modo - si sottolinea ancora nelle premesse -
si svuota la legge sulle nomine dei suoi contenuti innovativi. Ed è
quanto hanno sostenuto tutti i firmatari dell'interpellanza nel
loro intervento.
A parere della Giunta regionale queste asserzioni non sono
condivisibili, in quanto risulta che la commissione ha espresso il
suo parere al riguardo, e peraltro non risulta che la legge sia
stata svuotata dei suoi contenuti innovativi perché, stando alla
lettera della legge, la commissione è esclusivamente competente ad
esprimere un parere sulle nomine, non certo a formulare delle
graduatorie, come qualcuno forse avrebbe voluto, andando ben al di
là del dettato normativo. La competenza a provvedere alle nomine,
infatti, rimane riservata alla Giunta ed al Consiglio
regionale.
Pertanto, sulla base del parere già espresso dalla commissione,
la Giunta procederà alle designazioni di sua competenza.
I criteri ovviamente saranno quelli della professionalità non
disgiunta da un rapporto di fiducia che deve necessariamente
sussistere nei confronti di chi alla nomina è designato e quindi
poi nominato.
Quanto ai quesiti di conseguenza posti ai punti 2, 3 e 4, la
Giunta regionale condivide la impostazione seguita dalla
commissione consiliare, in quanto un comportamento diverso avrebbe
potuto significare una prevaricazione nei confronti dell'organo
competente ad effettuare le nomine, sia esso la Giunta che il
Consiglio per quanto di sua competenza. Se le commissioni avessero
fatto quel lavoro preparatorio che gli interpellanti avrebbero
voluto, questo avrebbe significato una sottrazione di competenze
agli organi cui la legge attribuisce i poteri per le nomine.
Presidente
Ha chiesto di parlare il Consigliere
Lanivi, ne ha facoltà.
Lanivi (AI)
Voglio riprendere un'affermazione già
fatta in questo Consiglio molti anni fa: l'organo si nasconde
dietro la classica foglia di fico. Credo di avere tutti i motivi
non solo per non dichiararmi soddisfatto, ma per elevare una
protesta: questa è una presa in giro, e qui lo dico dato che
qualcuno parlava di centralità del Consiglio, quindi la centralità
non solo non c'è, ma si prende in giro non solo la gente, ma anche
il Consiglio regionale.
Per dare risposte del genere pregherei l'Assessore Fosson di non
farlo, di accettare il mio consiglio, che è onesto e corretto, di
abrogare quella legge, di non parlare più di trasparenza e di
continuare a nascondersi dietro la classica foglia di fico.
Presidente
Ha chiesto di parlare il Vicepresidente
Bich, ne ha facoltà.
Bich (Ind)
Penso che non sia neanche necessario
mettere la foglia di fico, l'organo non ha bisogno di essere
nascosto.
Cari compagni comunisti, se la trasparenza è questa qua, mi
sembra che le notizie che ci arrivano dall'archivio del PCUS siano
opere dilettantesche.
Prendiamo atto che è così, che la trasparenza non va al di là di
tanto, teniamo conto che se vogliamo avere un po' di buon gusto,
almeno abroghiamo la legge. In questo modo faremo a meno di
prendere in giro quelle 712 persone (anche se magari qualcuno sarà
pescato fuori dal vaso) che vedranno in questa procedura ancora una
volta una presa in giro del socialismo reale, perché questo è un
atto di socialismo reale, tipico, classico della doppia morale.
Questa è la doppia morale: la morale della trasparenza fatta con
la legge 12/91 e la morale reale che è quella che resta sempre,
almeno la conosciamo, che è quella della spartizione e della
lottizzazione.
Presidente
Ha chiesto di parlare il Consigliere
Andrione, ne ha facoltà.
Andrione (UV)
Simplement pour déclarer que bien
que notre sens de l'humour soit connu, nous ne pouvons pas
participer à cette commission. C'est absolument inutile, parce qu'à
ce moment-ci nous serions réduits, onze Conseillers plus la II
Commission, simplement à vérifier si le monsieur ou la dame en
question ont présenté des certificats suffisants. Ce n'est pas
admissible.
Par conséquent pour la troisième fois je prie la Junte d'avoir
le bon goût de proposer à la majorité d'abroger cette loi.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Qui ci troviamo di fronte ad un
comportamento molto grave da parte della maggioranza e della
Giunta, che ha fatto suo il comportamento dei Consiglieri di
maggioranza in commissione. Il fatto molto grave è che qui siamo in
fase di prima applicazione della legge, quindi andiamo a costituire
una situazione di precedente che dissuaderà moltissime persone dal
presentare le candidature, perché qui non c'è la volontà di
esaminare nel merito le proposte che sono state presentate e di
usare dei parametri che siano diversi dalla lottizzazione nelle
designazioni. Questo è il dato clamoroso e inaccettabile che viene
fuori.
Nessuno in commissione ha mai proposto di fare una graduatoria;
quello che prevede la legge e quello che la commissione voleva fare
era un esame istruttorio, per dire quali erano fra tutti i
nominativi le persone che sembravano più indicate. Dopo di che la
competenza nessuno la può togliere nè alla Giunta nè al Consiglio,
perché questo è previsto dalla legge, e la commissione doveva
esprimere solo un parere consultivo. Così come su una serie di
provvedimenti le commissioni esprimono un parere consultivo, libero
il Consiglio di accettarlo o meno, in questo caso libera la Giunta
di fare quello che meglio crede, possibilmente motivando il perché
di certe scelte.
Dice l'Assessore Fosson che la commissione ha espresso un
parere: sarebbe interessante leggere il verbale di questo parere,
perché la commissione non ha fatto nulla se non prendere atto del
prospetto delle domande presentate.
Dopo di che qualcuno dovrà pur spiegare come mai si è voluto
fare una commissione con tutti i Capigruppo e con tutta la II
commissione, addirittura presieduta dal Presidente del Consiglio.
Per fare che cosa? Per prendere atto delle domande che sono state
presentate? Per vedere se una domanda era stata presentata fuori
dal tempo utile? Era questa la funzione della commissione? Credo
che nessuno volesse che la commissione facesse questo, altrimenti
non si faceva una commissione di questo tipo: si dava l'incarico ad
un funzionario che facesse quel lavoro e sicuramente non c'era
bisogno di mettere quindici persone a riunirsi per fare quel lavoro
lì. E infatti non è stato fatto nessun lavoro. La commissione è
stata messa nelle condizioni di non poter fare niente con un voto
di maggioranza.
Personalmente non ritengo che questo sia un buon motivo per
abrogare la legge, ritengo che la legge vada mantenuta, che invece
vada completamente cambiato questo atteggiamento per cui la
commissione possa fare un proprio lavoro, dopo di che è chiaro che
se anche la commissione fa il lavoro, anche lì si possono fare
delle proposte ispirate ai criteri di lottizzazione, questo
evidentemente può sempre avvenire; ma addirittura rifiutare che
un'istruttoria venga fatta in commissione vuol dire proprio non
volere che ci sia un qualcosa di innovativo nelle nomine.
Quindi le nomine verranno fatte con i vecchi criteri, verranno
fatte con le vecchie modalità, noi invece siamo dell'avviso che
bisogna andare avanti per questa strada. Visto che il comportamento
è questo, siamo dell'avviso di andare a fare una commissione che
abbia un potere molto più vincolante, che sia addirittura
scorporata al di fuori del Consiglio, in modo da stabilire delle
cose che vadano al di fuori di questa lottizzazione. Perché questa
maggioranza e questa Giunta alza in alto la bandiera: noi vogliamo
la lottizzazione; questo è quello che avete detto oggi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK