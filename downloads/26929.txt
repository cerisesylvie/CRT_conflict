Consiglio Regionale della Valle d'Aosta - Oggetto del Consiglio n. 19 del 28 gennaio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 19 del 28 gennaio 1972 - Resoconto
OGGETTO N. 19/72 - Rifacimento del tetto dell'edificio delle
Scuole Comunali di St. Christophe. (Interpellanza)
Manganoni (P.C.I.)
- Circa 15 o 20 anni fa,
l'Amministrazione regionale ha provveduto a costruire un edificio
scolastico nel Comune di St. Christophe. Cosa si è verificato? Che
l'insufficiente diametro delle travi, della travatura e anche la
non stagionatura della travatura, ha causato delle notevoli
cessioni del tetto, tanto è vero che diverse falde del tetto sono
notevolmente ondulate. Il Comune ha rimediato a questo applicando
dei puntelli che naturalmente non solo non hanno risolto ma non
hanno eliminato le infiltrazioni di acqua piovana e se andate nella
soffitta voi vedreste delle pentole, delle caldaie, delle scatole
ecc... sparpagliate un po' dappertutto allo scopo di captare questa
acqua piovana che sennò se ne andrebbe a finire sulla soletta.
Naturalmente quando piove bidelli ed altri devono continuare a
viaggiare queste caldaie, questi recipienti, queste pentole, questi
secchi di acqua. Non solo ma l'acqua non può essere tutta
recuperata, in parte va ancora a finire sulle solette coi danni che
noi possiamo immaginare, inoltre vi è il pericolo perché se questi
puntelli poi cedono il tetto crolla.
Ora, tenuto conto che questo inconveniente è dovuto alla
deficienza di costruzione, che è imputabile all'impresa ma
particolarmente alla Regione che all'atto del collaudo non doveva
collaudare un tetto del genere, io penso che sia nostro dovere,
della Regione, di provvedere a rimediarvi: praticamente bisogna
ricostruire il tetto, sostituendo buona parte delle travature
utilizzando le lose.
Ora noi aspettiamo, più i danni dell'edificio aumentano ed
allora io volevo sapere dall'Assessore se non pensa di voler
provvedervi tempestivamente, io non dico adesso d'inverno, ma
almeno provvedervi in primavera quando il clima lo permette.
L'ammontare, da quanto mi risulterebbe, dovrebbe aggirarsi sui
5-6 milioni, quindi non è neanche una cifra esagerata.
Rollandoz (D.P.)
- Abbiamo fatto fare un'indagine: quello
che dice il Consigliere Maquignaz è tutto esatto, anche i motivi
tecnici addotti a questi inconvenienti, però bisogna fare alcune
precisazioni.
L'edificio è stato costruito nel 1953 dall'Amministrazione
comunale con un contributo statale, quindi appaltante
l'Amministrazione comunale di St. Christophe. Una considerazione:
l'Amministrazione comunale di St. Christophe non è stata diligente
nella manutenzione dei suoi immobili. Guai se l'Amministrazione
regionale deve mettersi a controllare la manutenzione di tutti gli
immobili comunali, perché allora dovremmo fare una scelta,
l'Assessorato ai Lavori Pubblici dovrebbe assumere, non so, 30
persone per fare il controllo. È un compito prettamente comunale,
con questo non sto dicendo che noi, l'Amministrazione regionale si
rifiuta di fare questo lavoro. Se l'Amministrazione Comunale di St.
Christophe lo richiede nel programma dei lavori pubblici per il
1972 come opera prioritaria, lo inseriremo nel programma lavori e
faremo quest'opera. È esatto, il costo dovrebbe aggirarsi sui 5-6
milioni, ecco però io devo ribadire questo: le Amministrazioni
comunali devono essere più diligenti nella manutenzione degli
immobili di loro proprietà, non può l'Amministrazione regionale
sostituirsi alle Amministrazioni comunali, poi è inutile che
giungano delle delibere da parte dei Comuni in cui ribadiscono
l'autonomia comunale, è inutile che l'Amministrazione regionale
faccia una legge per il nuovo ordinamento dei Comuni e per la
modificazione degli organi di tutela per dare maggiore autonomia a
questi Enti Comunali quando poi dovremmo sostituirci direttamente
alle Amministrazioni comunali per fare l'ordinaria manutenzione
degli immobili.
Manganoni (P.C.I.)
- Prendo atto che l'appalto è stato
fatto dal Comune, a me risultava invece che l'aveva fatto la
Regione, comunque io prendo atto di questo però vorrei fare una
precisazione: dice l'Assessore che la colpa è del Comune.
Relativamente. La colpa è del collaudatore, siamo obiettivi! E del
direttore dei lavori, scusa, perché noi sappiamo la situazione di
questi Comuni che devono dipendere intieramente da tecnici e
collaudatori, perché loro non dispongono di un Ufficio Tecnico ed
allora più che di manutenzione... che se le travature non erano
stagionate e sono insufficienti alla portata, quindi facciamo la
manutenzione che vogliamo ma non possiamo ingrandire le travi.
Allora questo è successo - non è la prima volta - potrei dire a
Emarèse circa dieci anni fa, abbiamo dovuto rifare tutto il tetto
perché si trovavano in queste condizioni. Quindi io direi, e qui è
anche un invito, una questione un po' delicata che però vorrei
rivolgere all'Amministrazione regionale, cioè fare in modo che la
maggior parte degli appalti, dove è possibile, li faccia la
Regione, non perché non si ha fiducia nei Comuni no, ma la Regione
dispone di un Ufficio Tecnico che può seguire le imprese con una
certa energia anche e con l'esperienza che ha l'Ufficio
Tecnico.
I Comuni purtroppo devono dipendere dai tecnici, con questo non
voglio dare una patente di incapacità ai tecnici, no, ma noi
sappiamo che i lavori in genere seguiti dall'Assessorato,
dall'Ufficio Tecnico dell'Assessorato ebbene ... ce ne passa da
quelli seguiti da certi tecnici.
Quindi io inviterei innanzitutto nei limiti del possibile e io
so che molti Comuni, non dico tutti, sono ben lieti che l'appalto
lo faccia l'Amministrazione regionale perché evitano tutte queste
grane che vengono fuori perché loro non dispongono di un Ufficio
Tecnico - questa è la realtà, è così, noi non possiamo pretendere
che questi piccoli Comuni, salvo Aosta no, gli altri piccoli Comuni
dispongano di un Ufficio Tecnico. Come fanno a mantenersi un
Ufficio Tecnico? Poi vale la spesa che un Comune non so come
Chambave o Rhêmes, disponga di un Ufficio Tecnico per cosa? Quindi
sono delle cose praticamente non possibili.
Sia anche chiaro, non credere Rollandoz che io voglia sviolinare
il tuo Assessorato o l'Ufficio Tecnico, ma i fatti sono quelli, i
fatti lo dimostrano.
Comunque io prendo atto del fatto della volontà dimostrata
dall'Assessore di provvedervi vero? Io direi venendo incontro alla
totalità della spesa, non rilevante no? Anche per non gravare su
questi Comuni che sono sempre in deficit, che non riescono a
quadrare mai il loro bilancio.
OGGETTO N. 20/72 - Costruzione del cavalcavia di Donnaz.
Indennizzo per esproprio dei terreni.
(Interpellanza)
Freppaz
(U.V.)
- Moi en réalité je n'ai rien à
ajouter à l'annexe et cependant je voulais simplement demander à
l'Assesseur compétent s'il a pu s'intéresser du problème car les
gens se plaignent et à tout-à-l'heure pour le moment personne a
encore été indemnisé.
Rollandoz (D.P.)
- Credo che volesse rispondere il
Presidente, comunque rispondo io per quanto... Questa Giunta con
l'ANAS sollecita continuamente perché abbiamo dei solleciti da
parte dei Consiglieri ed è giusto che avvenga, abbiamo dei
solleciti da parte di proprietari che vengono sovente da noi a
chiederci che l'ANAS provveda a questi pagamenti e non solo per il
cavalcavia di Donnaz ma anche per altri. L'ANAS ci risponde che
stanno provvedendo, che stanno facendo le pratiche e non provvedono
mai. Signori però l'ANAS è Azienda Autonoma Strade Statali,
l'Amministrazione regionale più che scrivere lettere di sollecito,
fare pressione, non può intervenire in altro modo, comunque il
Presidente della Giunta mi risulta che abbia fatto un passo proprio
a livello politico per sollecitare nel complesso questi
pagamenti.
Montesano (P.S.D.I.)
- Consigliere Freppaz vuole
replicare? No?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK