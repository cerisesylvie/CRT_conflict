Consiglio Regionale della Valle d'Aosta - Oggetto del Consiglio n. 411 del 22 dicembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 411 del 22 dicembre 1993 - Resoconto
OGGETTO N. 411/X - Concessione e liquidazione di un
contributo di lire 26.462.800, ai sensi della legge regionale n.
69/1993, al Comune di Hône per le spese di pubblicazione del
volu­me "Comune di Hône".
Deliberazione - Il Consiglio
Premesso che:
Il Sindaco del Comune di Hône, con lettera prot. n. 3342 in data
25 ottobre 1993, ha presentato all'Assessorato della Pub­blica
Istruzione una richiesta tendente ad ottenere la parteci­pazione
dell'Amministrazione regionale nelle spese relative alla
pubblicazione del volume "Comune di Hône".
Il libro di cui trattasi è stato curato dalla Sig.ra Teresa
Char­les, scrittrice ed insegnante di scuola secondaria, residente
a Donnas e dal sig. Raimondo Martinet, scrittore ed insegnante di
scuola elementare, residente ad Hône ed è integrato con delle
vedute?prospettive di alcuni edifici storici di Hône curate dal
sig. Francesco Corni, grafico disegnatore, residente in Ao­sta.
La domanda di contributo è corredata del preventivo fornito
dalle "Industrie Grafiche Editoriali Musumeci" di Quart che
quantifica in lire 37.804.000 (IVA 4 percento inclusa) la spesa
necessaria per la stampa di n. 1000 copie del volume.
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della do­manda
di cui trattasi ritenendola ammissibile a contributo ai sensi
dell'articolo 3, comma 2, della legge regionale n. 69/1993 recante
"Contributi per attività ed iniziative a carattere cultu­rale e
scientifico", trattandosi di una pubblicazione a rilevante
contenuto culturale e scientifico e curata da due autori già
di­stintisi particolarmente per le loro opere a carattere
storico.
Pertanto, l'entità del contributo può essere determinata in lire
26.462.800 corrispondente al 70 percento della spesa
ammis­sibile.
Per quanto concerne la disponibilità dei fondi, si fa presente
che la Giunta regionale con deliberazione n. 8940 in data 29
ottobre 1993 (visto n. 4099 in data 11 novembre 1993 della
Commissione di Coordinamento per la Valle d'Aosta) ha dispo­sto che
i fondi assegnati dalla SITAV per il finanziamento di attività
culturali, di cui all'articolo 16 della convenzione in data 16
febbraio 1978, repertorio n. 5099, siano utilizzati per l'anno 1993
applicando le norme contenute nella legge regionale 20 agosto 1993,
n. 69.
Inoltre, la Giunta regionale con deliberazione n. 2788 in data
26 marzo 1993 ha riaccertato a bilancio sul capitolo 72140 la somma
di lire 175.156.000 quale fondo residuo proveniente dall'esercizio
1992 e versato dalla SITAV in esecuzione dell'ar­ticolo 16 della
citata convenzione.
Visto il parere favorevole rilasciato dal Dirigente dei Servizi
culturali dell'Assessorato della Pubblica Istruzione ai sensi del
combinato disposto dell'articolo 72 della legge regionale n. 3/1956
e successive modificazioni e dell'articolo 21 della legge regionale
n. 18/1980 e successive modificazioni in ordine alla legittimità
della presente deliberazione;
Richiamata la legge regionale 20 agosto 1993, n. 69;
Delibera
1) di approvare, ai sensi dell'articolo 3 ? comma 2 ? della
legge regionale 20 agosto 1993, n. 69, la concessione al Comune di
Hône di un contributo di lire 26.462.800
(ventiseimilioniquattrocento-sessantaduemilaottocento) a coper­tura
parziale delle spese di pubblicazione del volume "Comune di
Hône";
2) di approvare la spesa di lire 26.462.800
(ventiseimilioniquattro-centosessantaduemila­ottocento) da
im­putare al residuo 72140 del bilancio preventivo della Regione
per l'anno 1993 (Gestione del fondo versato dalla SITAV in
applicazione dell'art 16 della convenzione in data 16 febbraio
1978, rep. n. 5099 e successive modificazioni ed integrazioni ?
somma di lire 175.156.000 riaccertata con deliberazione della
Giunta n. 2788 in data 26 marzo 1993 ?) che presenta la neces­saria
disponibilità;
3) di liquidare il contributo in due rate:
? la prima di lire 15.877.680
(quindicimilioniottocentosettanta-settemilaseicentottanta)
cor­rispondente al 60 percento del contributo concesso, dopo che la
presente deliberazione sarà divenuta esecutiva;
? la seconda, di lire 10.585.120
(diecimilionicinquecentottanta-cinquemilacentoventi) a saldo
secondo le modalità previste dall'articolo 9 della legge regionale
69/1993 e previa consegna all'Assessorato della Pubblica Istruzione
di n. 200 copie del volume "Comune di Hône";
4) di ordinare l'emissione del mandato di pagamento con le
mo­dalità di cui all'articolo 58 della legge regionale n. 90 del 27
di­cembre 1989 e successive modificazioni, precisando che il
con­tributo non è soggetto alla ritenuta d'acconto di cui
all'articolo 28 del D.P.R. n. 600/1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 31
del decreto legislativo 13 febbraio 1993, n. 40, come modificato
dal successivo decreto legislativo 10 novembre 1993, n. 479 e di
darne esecuzione.
Presidente -
Pongo in votazione la delibera in
oggetto:
Esito della votazione
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK