Consiglio Regionale della Valle d'Aosta - Oggetto del Consiglio n. 292 del 24 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 292 del 24 novembre 1993 - Resoconto
OGGETTO N. 292/X - Possibili iniziative per far fronte alla
situazione di crisi delle aziende legate al Gruppo Olivetti.
(Interrogazione)
Interrogazione - A conoscenza delle ripercussioni sulle aziende
valdostane colle­gate al Gruppo Olivetti a seguito della situazione
aziendale ve­nutasi a creare per le vicende giudiziarie che hanno
colpito l'Ing. Carlo De Benedetti;
A conoscenza, altresì, delle preoccupazioni delle OO.SS. dei
la­voratori e dei datori di lavoro per la crisi di mercato che sta
at­traversando il settore dell'informatica a livello nazionale ed
in­ternazionale;
Viste le dichiarazioni rilasciate agli organi di informazione
dai massimi esponenti dell'Associazione valdostana industriali a
seguito degli avvenimenti sopra indicati;
i sottoscritti Consiglieri regionali
Interrogano
l'Assessore competente e la Giunta regionale per conoscere quali
iniziative ha intrapreso o intende intraprendere per far fronte
alla situazione di crisi che si è aperta agli effetti produttivi ed
occupazionali nelle aziende valdostane aderenti al Gruppo
Oli­vetti.
F.to: Lanièce-Rini-Viérin Marco
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
Spero che si tenga conto di
quel che dico e che non ci sia già la risposta preordinata prima,
altrimenti diventano inutili le ri­sposte alle interrogazioni.
L'interrogazione era partita in concomitanza con le vicende
giudiziarie di Carlo De Benedetti. Quelle vicende hanno avuto uno
svolgimento che ormai è a conoscenza di tutti e di per sé non mi
pare che abbiano arrecato un'influenza particolare sulle vicende,
positive o negative, delle aziende valdostane parteci­pate dal
Gruppo Olivetti, che hanno problemi industriali pro­pri.
Quindi la vicenda legata a De Benedetti non ha di per sé
in­fluenzato la realtà delle aziende valdostane.
Quali sono queste aziende? Le aziende in cui il Gruppo Olivetti
è presente in modo significativo sono attualmente tre: la Baltea
Disk, l'Ellelis, la Sintax.
La Sintax, che opera nel campo dei settori informatici e che ha
140 miliardi di fatturato, ha già assunto 15 persone, ha l'impe­gno
di arrivare all'assunzione di 75 persone nell'arco di 5 anni ed ha
già cominciato ad assumere prima ancora che lo stabili­mento fosse
costruito.
Sta per andare all'appalto la costruzione dello stabilimento,
che è previsto nell'area industriale di Pont-Saint-Martin e che
occuperà più di 300 persone. Il progetto è che gradualmente, come è
avvenuto per la Conner, i lavoratori provenienti da fuori Valle
siano nel tempo sostituiti - oltre 75 - da lavoratori
valdostani.
Il settore dei servizi è quello che nel campo informatico non ha
subito in questi anni, nonostante la crisi dell'informatica, dei
problemi, ma anzi, continua ad avere tassi di sviluppo rilevan­ti,
in quanto tende a sostituire servizi oggi eseguiti all'interno
delle imprese o dei gruppi con servizi affidati all'esterno ad una
azienda specializzata.
La seconda azienda in cui è presente il Gruppo Olivetti è la
Baltea Disk, che per il 65 percento è di proprietà azionaria del
Gruppo Olivetti e per il 35 percento di Finaosta.
La Baltea Disk, che opera nel settore dei supporti magnetici
flessibili, i
floppy-disk
, per far fronte a difficoltà di
mercato dei
floppy
ha già installato al proprio interno una
produzione di bobine inchiostrate per accessori dattilografici ed
occupa at­tualmente 89 dipendenti.
Il mercato di questi prodotti, in particolare quello dei
supporti magnetici, è un mercato in difficoltà, per cui altre due
produ­zioni sono in previsione: una relativa a conduttori ottici da
uti­lizzare quali componenti nella tecnologia laser delle
stampanti, un'altra (molto interessante e presentata sempre da una
azien­da del Gruppo Olivetti, che dovrà trovare spazio all'interno
della Baltea Disk) relativa alla riparazione delle piastre
elet­troniche. In questo caso si tratta di un servizio che dovrà
servi­re l'intera zona europea, vale a dire ad Arnad dovranno
venire per le riparazioni delle piastre che attualmente vengono
ripara­te da servizi esterni nelle diverse località.
Con queste due attività: quella relativa alle stampanti-laser e
quella relativa alle piastre, si può pensare che l'occupazione
attuale della Baltea Disk possa essere mantenuta, specializzata e
garantita. I progetti hanno ricevuto l'assenso dell'Assessorato
all'industria e sono in fase di definizione.
Per quello che riguarda l'Ellelis, questa azienda occupa 82
di­pendenti; negli anni 1991-1992 ha avuto delle difficoltà, nel
1993 ha impostato un programma di rilancio, per cui ha previ­sto
una nuova sottoscrizione del capitale sociale e si è in attesa di
verificare se i soci, che sono Olivetti al 31 percento, Lys Fu­sion
al 35 percento e Finaosta al 34 percento, daranno fiducia a questo
piano, per i quali esistono già ordini e che si presenta come un
piano credibile.
C'è poi ancora sul territorio valdostano un'azienda, che è la
Tecdis, in cui però la presenza Olivetti si è ridotta allo 0,2
per­cento e c'era fino a poco tempo fa una partecipazione Olivetti
nella Conner; attualmente la Conner però è completamente posseduta
al 100 percento dal Gruppo Conner.
Per ciò che riguarda i problemi di queste due aziende, ci sono
delle difficoltà e ci sono dei progetti di rilancio, sui quali c'è
un collegamento costante con l'Amministrazione, dei quali il
Con­siglio può essere informato man mano che la situazione
evolve.
Presidente -
Ha chiesto la parola il
Vicepresidente del Consiglio, Viérin Marco.
Viérin M. (DC) -
Sono interessanti i dati forniti
dall'Assessore, ne prendo atto e mi riservo di verificarli in
maniera più approfondita, visto che ci sono delle novità rispetto a
quello di cui ero a conoscenza.
Parlando direttamente della Baltea Disk, avendo visitato lo
stabilimento dopo l'alluvione, bisognerebbe verificare la
situa­zione dello stabilimento stesso, altrimenti potremmo avere
una situazione analoga a quella che si è verificata a settembre di
quest'anno, dove sono avvenute delle cose incresciose che han­no
arrecato danni notevoli non solo alla struttura, ma soprat­tutto
allo stoccaggio, e la stessa Baltea Disk è andata in crisi perché
per tre mesi non ha potuto rifornire i suoi clienti, con il rischio
di perdere fette di mercato. Quindi è importantissimo il fatto di
verificare come si può ri­solvere, a livello tecnico, l'attuale
situazione di quello stabili­mento, soprattutto i seminterrati.
Sulle altre aziende mi riservo di verificare; nel contempo
co­munque lancerei un messaggio all'Assessore, perché non lo ha
detto, come mai al sottoscritto risulta che anche l'INVA (dove c'è
il 40 percento di capitale Olivetti) non versa in condizioni
"felici". Chiederei all'Assessore di verificare tale situazione,
prima che anche questa azienda, dove la Regione è azionaria al 40
percento, divenga fallimentare. Al riguardo attendo delle ri­sposte
nei prossimi consigli.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK