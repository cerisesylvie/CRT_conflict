Consiglio Regionale della Valle d'Aosta - Oggetto del Consiglio n. 198 del 22 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 198 del 22 luglio 1971 - Resoconto
OGGETTO N. 198/71 - Concessione alla Cooperativa Produttori
Latte e Fontina della Valle d'Aosta di un contributo nelle spese
per l'attuazione del programma di attività pubblicitarie per il
formaggio "Fontina" per l'anno 1971.
Maquignaz
(D.P.)
- Come il precedente, anche
questo è un contributo alla Cooperativa Produttori Latte e Fontina
che si riferisce all'attività pubblicitaria fatta dalla
Cooperativa, che intende fare la Cooperativa nell'esercizio
1971.
Noi sappiamo che la pubblicità è indispensabile oggi più che
mai, e se la Cooperativa è riuscita a spuntare dei prezzi ancora
abbastanza sostenuti per il prodotto, penso che molto sia dovuto
anche all'azione pubblicitaria che è stata fatta.
Dal preventivo però che è stato presentato di ben 34.500.000, in
Assessorato lo abbiamo esaminato e vagliato attentamente e noi
ammetteremmo a contributo un programma che risulta dall'allegato di
24.000.000 anziché i 34, perché ci sembrava un po' esagerato e
forse la Cooperativa non riusciva nemmeno a svilupparlo tutto nel
corrente esercizio.
Su questi 24 milioni che noi riteniamo ammissibili la proposta
che facciamo al Consiglio è di un contributo di 19 milioni; non
avrei altro da aggiungere salvo eventuali precisazioni.
Germano (P.C.I.)
- Volevo chiedere all'Assessore se mi
può dire quale è stato il residuo di fontina invenduto nel 1969,
del 1970 e del 1971, e cosa si fa di questa fontina invenduta, in
modo da avere una idea anche della necessità della pubblicità.
Montesano (P.S.D.I.)
- Vuole attendere che dia la parola
al Vice Presidente Fosson così risponde a tutti. La parola al
Consigliere Fosson.
Fosson
(U.V.)
- Ici aussi nous sommes d'accord sur
la question de la publicité, ici aussi nous devons constater que
l'Assessorat a tenu compte des différentes observations faites
l'année passée par les membres, par les Conseillers de l'Union
Valdôtaine et on pourrait discuter sur certaines formes de
publicité plutôt qu'une autre, on peut être d'accord ou pas
d'accord sur certaines formes de publicité, mais tout de même nous
ne voulons pas entrer dans une discussion de ce genre; ici au
Conseil et en général nous sommes d'accord et nous recommandons
seulement à l'Assesseur, comme nous avons fait dans le passé, qu'on
voit qu'on regarde à fond, à travers l'Assessorat, quelles sont les
formes de publicité qui peuvent rendre et éliminer les formes de
publicité qui ne rendent pas, qui sont pratiquement exclusivement
de l'argent gâché, voilà.
Dans ce sens ici nous sommes d'accord et nous laissons un peu au
gré de l'Assessorat de voir et de suivre cette question.
Pedrini
(P.L.I.)
- Soltanto precisare questo: che
io sono perfettamente d'accordo, ma fatta questa premessa
desidererei soltanto che fosse detto al Consorzio che quando fanno
queste pubblicità le facciano con una certa attenzione, questa
Cooperativa, che le facciano con una certa attenzione.
Nell'ultima manifestazione della ASCOM, a Torino, e ho visto che
qua c'è proprio, dà il contributo anche per questo, c'era un
padiglione che era discutibilissimo, ma quello che è peggio è che
c'era gente, prima di tutto non un valdostano né una valdostana al
banco, prima cosa; secondo era poco ortodosso, non vorrei dire che
erano sporchi, perché mi spiace dire questa parola, ma si
presentavano proprio in una maniera così, proprio piatta, una cosa
diciamo erano lì per forza, quasi aspettiamo le 5.000 lire di fine
di sera per andarcene, insomma senza nessun entusiasmo e niente; ma
quando si fa questo ci vuole, ad un dato punto, se si fa della
pubblicità, ci vuole, bisogna mettere anche della gente che sappia
sorridere, che sappia appunto invitare la gente, che sappia fare
veramente la pubblicità, se no è inutile che noi facciamo degli
sforzi finanziari, a dare i soldi, e poi mettiamo della gente che
allontana il cliente anziché avvicinarlo; il fatto umano, il
contatto umano è sempre una cosa molto importante che non è mai da
sottovalutare.
Maquignaz
(D.P.)
- Al Consigliere Germano dirò che
dalla relazione che ci ha fornito il nostro controllore risulta che
le giacenze al 31.12.1970 ammontavano a ben 25.998 forme, però non
è che queste forme non vengano vendute, perché le giacenze ci sono
sempre alla Cooperativa, il periodo di maturazione e poi
naturalmente l'andamento del mercato, certe volte loro non vendono
in un determinato periodo perché sanno che i prezzi tendono poi a
sostenersi; no penso che la fontina invenduta penso che non ci sia,
però il fatto è questo: che con una azione pubblicitaria si riesce
a spuntare dei prezzi migliori, questo è un po' il problema, cioè
reclamizzando un prodotto si riesce ad inserirlo meglio nel mercato
e a farlo, e a permettere di avere una quotazione effettivamente
maggiore.
Però mi risulta che hanno tentato adesso di fare un po' di fusi,
dei formaggi fusi per quelle forme che non riuscivano più a vendere
e che si erano deteriorate; ma come ripeto non c'è un problema che
non riescano a vendere questo prodotto, piuttosto il fatto di
riuscire a venderlo a dei prezzi migliori.
Al Consigliere Pedrini io devo dire che io terrò conto di quanto
ha segnalato qui; io, per la verità, non ero informato e sarà mia
premura di dirlo alla Cooperativa, va bene lo dirò alla Cooperativa
che facciano in modo insomma di curare che questo non succeda
più.
Montesano (P.S.D.I.)
- Allora altri interventi? Chi
approva la delibera alzi la mano. Contrari? Astenuti? Il Consiglio
approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK