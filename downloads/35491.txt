Consiglio Regionale della Valle d'Aosta - Oggetto del Consiglio n. 11 del 8 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 11 del 8 luglio 2013 - Resoconto
OBJET N° 11/XIV - Continuation du débat sur le programme de
gouvernement.
Presidente
- La parola al collega Bertschy.
Bertschy (UVP)
- Merci.
Nous reprenons ce matin les travaux arrêtés vendredi dernier
pour un manque du temps utile à compléter les travaux au point n° 3
à l'ordre du jour; le temps que j'oserais définir le temps
nécessaire à faire un bon travail que nous devons en premier lieu à
nos électeurs, qui par leur vote nous ont soutenu. Pour ce qui
concerne nos forces politiques, elles nous ont demandé de continuer
à développer dans cette salle avec fermeté et détermination le
projet d'un changement dans la façon de faire et d'être en
politique en Vallée d'Aoste.
Élire le Président de la Junte de la XIV
e
législature
et en analyser le programme n'est pas pour nous une simple
formalité, ou un acte dû, sans valeur, à expédier à toute vitesse
pour pouvoir commencer à travailler; élire le nouveau Président et
en voter le programme sont pour nous les actes fondamentaux de
cette législature. Nos interventions à propos du programme doivent
et ont l'espoir d'être formellement reconnus comme une contribution
pour l'améliorer et mieux le comprendre. Notre participation ne
doit pas être vue comme une gêne et avec une gêne. La demande de
suspension des travaux de vendredi est motivée, Règlement à la
main, par la nécessité de donner à la discussion à ce sujet la
juste importance en termes de temps, c'est-à-dire aussi comme
horaire de discussion pendant la séance. Nous l'avons demandée vu
aussi que, seulement pour la conclusion de la première phase du
débat, des heures de travail sont encore nécessaires. La demande de
suspension des travaux a été suivie quand même de la disponibilité
de tous les groupes de minorité à les reprendre le samedi
matin.
Passons ensuite à l'analyse du programme de législature. À la
suite d'une première lecture, le programme dans ses principes
généraux et dans le développement de quelques projets bien précis
répond à des sensibilités politiques que, comme mouvement
autonomiste, nous partageons. En effet, l'objectif est celui de
fortifier et
"de renforcer nos racines, notre identité
linguistique et culturelle et notre Autonomie constitutionnelle
pour mieux assurer le développement et le bien-être du Val
d'Aoste et des valdôtains"
. Quand on affirme de tels principes,
comment peut-on ne pas être d'accord? Encore:
"travailler, à
tout moment et dans tout domaine, dans la conviction que
l'Autonomie spéciale est une valeur, la reconnaissance de nos
particularités, et un "instrument" essentiel pour bâtir notre
Gouvernement autonome et assumer des choix et des responsabilités
en faveur de tous les valdôtains"
. Peut-on ne pas être d'accord
à ces propos?
La liste pourrait continuer aussi sur les autres principes
généraux: le particularisme linguistique et culturel, qui est à la
base de notre spécificité politique; la valorisation du système
valdôtain des autonomies, fondé sur deux niveaux de gouvernement -
les Communes et la Région - tous les deux engagés sur un pied
d'égalité, de dignité et de responsabilité à ?uvrer pour le bien de
la Vallée d'Aoste et des valdôtains; l'importance d'agir en
constante et étroite collaboration avec le Sénateur et le Député de
la Vallée, afin que l'activité du Gouvernement et du Parlement,
ainsi que les réformes qui vont se profiler tiennent toujours en
considération nos particularités.
Je me répète: comment peut-on ne pas être d'accord? Il est sûr
que nous sommes d'accord sur ces principes et sur ce mode d'agir.
Ce qui change de notre part est que les principes et les modes de
faire ne répondent pas aux choses faites et dites dans le passé
récent et dans la précédente législature de la part de l'Union
Valdôtaine et de la Stella Alpina et surtout par les hommes qui les
ont représentées au Gouvernement. J'ai donc saisi métaphoriquement
une erreur présentée dans votre programme où vous affirmez, à la
première page:
"dans l'action de gouvernement, mais aussi dans
leur activité au sein du Conseil régional,
les forces
autonomistes se proposent d'?uvrer en pleine continuité avec ce
qu'on fait au cours de la XIII
e
législature"
. Si
vous agissez en continuité avec ce que vous avez dit avoir été à
même de faire dans la précédente législature, évitez les principes
et les comportements dont vous n'avez jamais été ni défenseurs, ni
interprètes. Je le regrette du point de vue électoral, parce que,
plus vous ?uvrerez en continuité de plus en plus nous obtiendrons
de votes.
Quelques considérations concernant le programme du Gouvernement.
Permettez-moi de vous offrir une contribution critique du programme
qui a été consigné à cette Assemblée. À cet égard je ne peux vous
cacher la déception, qui a été la nôtre étant donné que, au-delà
des insuffisances, nous avons retrouvé dans ce texte la simple
reproduction de vieilles recettes. Nous nous attendions un
programme innovateur, un document différent de ce catalogue de
bonnes intentions - si dice:
"di buone intenzioni sono
lastricate le strade dell'inferno"
-, que nous dise tout
d'abord ce que vous voudriez que le Val d'Aoste soit dans une
génération, à savoir quelle Vallée d'Aoste voulons nous dans 25 ou
30 ans. Au contraire le programme présenté se limite à des simples
déclarations de principe, sans dire comment, avec quelles mesures
et surtout quand les concrétiser, en évitant ainsi de donner un
signe que les engagements pris seront tenus. Et ce en raison et de
la nécessité de devoir négocier chaque fois d'abord avec les 12,
ensuite avec les 5 et, enfin, avec le dix-huitième Conseiller toute
décision à prendre, et d'avoir les mains libres pour faire le tout
et le contraire de tout, en dépit de la confiance demandée aux
électeurs sur la base des programmes électoraux, mais là aucune
nouveauté, au contraire la continuité déclarée avec le passé
lorsque cette même confiance a été déjà trahie avec les ajustements
d'une majorité. Un programme ensuite sans aucune vision sur le
futur de notre Pays d'Aoste et qui ne se pose pas la question de
quel avenir assurer aux valdôtains, aux générations futures, avec
des partis qui, comme si le temps s'était fermé, nous rappellent,
même la forme, le programme d'il y a cinq années.
Un programme, enfin, qui évite d'aborder certains problèmes. Je
pense, en faisant quelques exemples, à l'hôpital, à la situation de
nos finances et aux choix nécessaires à la politique de rigueur qui
devra être menée en raison de la baisse de nos recettes au Casino
et aux sociétés contrôlées par la Région. Un programme donc qui ne
remplit pas les attentes des valdôtains, ne fournissant aucune
réponse concrète à leurs exigences. Autre qu'un programme
del
fare
!
Del fare...
oui, mais des promesses, des annonces
et des non-dits. Par ailleurs, pour présenter un programme de
l'avenir et en considérant que la situation actuelle de crise nous
réclame des décisions immédiates, une vision claire des priorités,
surtout une volonté et une détermination politique à toute épreuve
s'avèrent nécessaires. Rien de tout cela dans le programme
présenté: aucune priorité indiquée, aucune mesure annoncée dans
l'immédiat et, pourtant, la société et l'économie valdôtaine
s'attendent un véritable projet, des objectifs à longue échéance,
une maîtrise de la situation. Une maîtrise qui signifie en
connaître les tenants et les aboutissants pour en améliorer la
gestion quotidienne et faire de sorte que l'on puisse ensuite
s'élancer dans des réformes de fond. Par contre vous nous présentez
la vieille recette de la politique au jour le jour, par une
majorité qui ne maîtrise même pas son temps, ne pouvant se donner
et se fixer des engagements précis, qui vit donc sans temps étant
régie et subordonnée aux humeurs de n'importe lequel de ses
membres. Nous verrons à cet égard comment l'unique décideur...ou la
logique de la pensée unique et de la personne seule au commande,
qui seront en tout cas mis à rude épreuve, pourront se concilier
avec le changement sollicité par les valdôtains et qui ne
représentons dans cette Assemblée.
Alcuni riferimenti puntuali partendo dai costi della politica,
che vengono presentati come un obbligo precedente l'ultima riforma,
che arriverà, quella che prevede, visto che c'è convergenza su
questo tema, la riduzione dei costi della politica attraverso anche
la riduzione del numero dei Consiglieri in quest'Assemblea. Legare
i due aspetti, ottavo Assessorato e riduzione del numero dei
Consiglieri, è in termini normativi sbagliato, la scelta di fare la
Giunta da otto Assessori è una scelta politica. La legge parla
chiaro a questo proposito, non ci sono numeri di riferimento,
tant'è vero che fino al 2008 erano sette, sono diventati otto, per
logiche che forse allora si comprendevano: la scelta di un
Assessorato che si occupasse di temi che erano urgenti e prioritari
per l'organizzazione del lavoro. Oggi, con 300 milioni di euro in
meno, mi pare, sul bilancio regionale rispetto a prima, si sceglie
di mantenere un'impronta politica ed organizzativa che aumenterà i
costi della gestione del nostro bilancio e soprattutto non
garantirà quell'efficacia che viene chiesta dalla società civile.
Io mi chiedo anche come un'impresa, a fronte di una riduzione di
bilanci, visto che qui in termini politici ci si misura sovente con
l'economia privata, potrebbe con meno soldi continuare a mantenere
gli stessi dirigenti, la stessa organizzazione. Questa è una scelta
che non risponde evidentemente a dei bisogni e delle necessità, è
una scelta che risponde a delle necessità politiche. Diceva bene il
collega Baccega l'altro giorno: "ecco, nulla rimarrà più come
prima"; con una battuta si può concludere dicendo: salvo l'ottavo
Assessorato per la Stella Alpina, da lì si riparte. Su
quest'aspetto bisognerà dire delle verità in giro, perché non è
vero che non ci sono degli aumenti di costi, come non è vero che
non riducendo le indennità dei Presidenti di Commissione...e lo
ripresenteremo, evidentemente era un tema che poteva anche essere
in quella situazione ripreso. Oggi c'è necessità quando andremo a
confrontarci con gli Amministratori dei Comuni per
dirgli...continuare a dirgli di risparmiare, di ridurre, di
mantenere le loro rappresentanze democratiche, di farle diventare
più snelle, fargli capire come mai non si vuole, ad esempio,
eliminare un'indennità da 850 euro al mese per dei Consiglieri che
andranno ad assumere sì una funzione da Presidente, ma che
evidentemente non aggiungerà responsabilità al loro lavoro. Su
questo quindi non facciamo confusione, dichiariamo quali sono le
scelte, sulle scelte giustamente ognuno si prende la propria
responsabilità!
Come sul discorso dell'Autonomia dicevo: come non essere
d'accordo?, come non essere d'accordo su tutti questi principi che
sono stati enunciati? Certo che siamo d'accordo, il problema è che
bisogna anche essere convinti che poi questi principi li
difendiamo, anche a costo di renderli indifendibili, in prima
battuta. Noi vorremmo generare, come forze dell'opposizione, una
scossa rispetto a tutto questo, ogni volta che una norma arriva qui
in Valle d'Aosta, speriamo di averne una lettura critica da parte
nostra, politica, da parte delle nostre dirigenze, perché c'è
l'impressione che sempre di più ci si adatti al detto che è vero
che altri normano per noi. In passato abbiamo fatto...soprattutto i
nostri padri hanno fatto importanti battaglie affinché queste
competenze rivenissero a noi in termini statutari, quindi
l'importante è non dichiarare che l'articolo 19 si applica in Valle
d'Aosta, perché gli articoli 19 e 20 del decreto n. 95 del 2012,
incidendo in modo significativo sul sistema degli Enti locali, non
possono essere applicati in Valle d'Aosta, perché non soddisfano le
condizioni richieste per fondare la competenza legislativa statale.
Collega Baccega, non si applica e noi queste cose le diremo e le
diremo anche fuori di qui, perché vogliamo essere convinti e
confrontarci su questi temi, perché altrimenti il discorso rimane
esclusivamente su un piano normativo. La riforma degli Enti locali
in Valle d'Aosta allora va fatta, ma va fatta, a nostro avviso,
continuando quella riforma che è in corso dal 1998, migliorandola,
rendendola più efficace, eliminando le inefficienze che ci sono, ma
perché non dire che in Valle d'Aosta siamo stati più pronti del
resto del sistema Italia? Perché voler continuare a negare questo?
Perché non confrontarci su questi temi, invece che dire: "si
applica un articolo e a quell'articolo bisogna dare una risposta"?
Non è così per noi e con chi ha degli elementi giuridici per dirci
il contrario ci si confronterà anche su questo tema, però non
diciamo cose che evidentemente poi fanno andare avanti i lavori,
salvo poi trovarsi ad un certo punto a dire: "qual è l'elemento
fondante?". Giuridico e politico.
Evidentemente poi, come ripeto, ci aspettiamo che chi come noi
ha piacere, voglia e sente nel cuore la passione per l'autonomia,
fino all'ultimo momento, ecco, non molli la sua battaglia e fino
all'ultimo momento cerchi di trovare, attraverso questi uffici e
gli uffici di cui disponiamo, la misura per confrontarci con lo
Stato e con l'Europa. E qui l'altro tema politico, è un programma
che di federalista dice poco o, meglio, vorremmo capire come vista
questa crisi...è vero ci sono annunci di cose che si faranno, ma
andremo a mantenere sul territorio, dove probabilmente non ci sono
più quei bacini elettorali che interessano tutti gli appetiti
politici, ma dove è importante che il valdostano che crede
veramente alla sua Regione provi ancora a non fare un costo...come
si dice? il beneficio che mi produce, perché un soldo speso anche
dove c'è poca gente, anche dove la montagna, ecco, sempre di più
presenta il conto a chi ci deve vivere...un soldo speso lì è un
soldo ben investito. Come mantenere allora un sistema sanitario
federalista in Valle d'Aosta? Come mantenere un sistema sociale,
che permetta, attraverso i servizi essenziali, la scuola e tutto il
resto, lì...altrimenti capisco il senso della riforma che qualcuno
sta cercando di portare avanti. Quando chiediamo un progetto,
quindi chiediamo anche un po' una visione, ecco, di queste cose,
siamo convinti che ci sia la sensibilità per raccoglierla.
Tra gli argomenti che devo dire con un po' di delusione non ho
trovato, se non alcuni passaggi in alcuni punti fondamentali,
abbiamo parlato molto di giovani in campagna elettorale, tutti, mi
sarei aspettato un capitolo sul programma, uno sviluppo del
programma legato a loro, ecco, in qualche maniera un punto preciso,
forte, un'indicazione chiara di come metterli al centro
dell'attenzione per ripartire con scelte coraggiose. Perché i
giovani si lamentano del fatto che le norme prevedono ormai quella
che si dice l'esperienza nel lavoro, oppure l'esperienza
nell'assumere delle cariche ed altro ancora, le norme sono fatte
evidentemente da chi ha altre età. Certo che un giovane che si
vuole inserire deve presentare curricula che in Valle non ci sono e
non potrà forse neanche più presentarli, visto che una serie di
possibilità anche di professioni sono ormai in difficoltà, anche
legati ai nostri bilanci. Sui giovani quindi mi aspetto non solo
degli accenni all'interno dei capitoli in ultima riga, mi aspetto
un'indicazione forte, che sono sicuro che tutti noi abbiamo, però
che ci deve vedere impegnati a trovare delle risposte immediate,
perché quel dato, 1 su 4 che non lavora, è uno dei dati che oggi
mette veramente dell'ansia a chi li educa, a chi ha a cuore il loro
futuro.
L'altro aspetto che mi ha trovato...mi aspettavo, ecco, un
rientro anche un po' più deciso rispetto ai temi della famiglia,
ecco, che vengono legati molto alle cose da fare, agli interventi
economici, ai sostegni, ai provvedimenti anti-crisi, e tutto
questo. Una visione della famiglia che è già bisognosa...ecco, noi
vorremmo provare a capire come lanciare un messaggio che non sia
solo quello dell'aiuto alla famiglia, la famiglia può aiutare e noi
riteniamo che abbiamo avuto anche indicazioni in questo senso anche
durante la campagna elettorale. La famiglia non sempre chiede
aiuto, certo, le istituzioni devono essere pronte a sostenere i
bisogni, che si presentano, però la famiglia ha voglia anche di
diventare interlocutrice delle istituzioni, ha voglia di essere un
punto di riferimento per l'organizzazione, anche di scelte nella
nostra società che comportino uno sviluppo differente rispetto ad
oggi, quindi più importanza sempre in termini di proposta. Quando
si dice: "rivediamo l'IRSEE", evidentemente non è solo legato agli
aspetti...quanto si paga o non si paga un servizio, l'IRSEE
sappiamo essere uno strumento che ha generato molta confusione e
che ha visto difficoltà proprio nel capire quanto è diventato uno
strumento per misurare o non misurare le ricchezze delle famiglie.
Sono contento quindi di...questa indicazione, perché era un punto
fondamentale anche della politica dell'equità che noi vorremmo
portare avanti, ecco.
Sono quindi una serie di cose che avremmo piacere di veder
lavorate nelle Commissioni, dove daremo la nostra disponibilità e
su questi temi ci confronteremo. Certo che il vedere eliminato
completamente il discorso dell'ospedale e del casinò ha lasciato
anche a noi qualche perplessità, anche perché sull'ospedale, ed
aggiungerei anche il tema dell'Università, si concentrano risorse
importanti e queste risorse hanno bisogno ancora di un'analisi per
capire se diventa prioritario investire tutti questi soldi prima di
riuscire invece a mantenere le risorse necessarie a generare lo
sviluppo. Perché il grido d'allarme che sempre più perviene dalla
piccola impresa e dall'economia locale lo sentiamo tutti. C'è
necessità di sviluppare - ed è in questo senso che chiediamo delle
priorità nel programma di legislatura -, di trovare delle risorse
anche attraverso le indicazioni che avete dato sulle società
partecipate per un piano di lavori il più straordinario possibile,
che permetta di traghettare fuori questo momento di grande
difficoltà e allora vedere che il progetto dell'Università andrà
avanti a pezzi non giustifica il fatto di non fare un ragionamento
generale sull'Università. Noi vogliamo capire, prima di fare anche
il primo pezzo, cosa ci sarà dentro, come è stato detto bene, ma
soprattutto quali soldi rimangono per fare il resto, perché oggi la
Valle d'Aosta ha bisogno di risposte in questo senso e sul casinò
presenteremo poi comunque a breve un po' le nostre idee.
L'intenzione evidentemente è quella di fare il punto della
situazione, perché gli ultimi mesi ancora presentano il conto di
quelle che sono difficoltà grandi, difficoltà che stanno...non
abbiamo ancora conoscenza dell'approvazione del rendiconto, del
quale chiederemo a breve, ecco, la documentazione, però la
preoccupazione rispetto a tutto questo è tanta, soprattutto le
notizie che anche qui...la sobrietà non fa parte di chi dovrebbe in
questo momento anche lanciare il segnale fuori e dentro, ci
preoccupa. Su questi due temi quindi speriamo di sentire nella
replica del Presidente alcune cose, che probabilmente ci verranno
annunciate, su questi temi si gioca anche un po' l'organizzazione
futura anche in termini di risorse da mettere a disposizione del
nostro programma, ecco.
Chiudo dicendo che la voglia un po' di lavorare di tutti noi è
quella di ricordarci che le persone non hanno bisogno, ecco, di
tante elencazioni, ma hanno bisogno di alcune risposte immediate.
Il territorio intorno ad Aosta ha delle problematiche, Alta e Bassa
Valle ne hanno delle altre, inutile dire che la speranza è di
trovare soluzioni insieme concrete per lavorare in maniera veloce e
intelligente su tutto il problema dei trasporti, che genera
difficoltà enormi in termini sociali e economici ormai a
trasferirsi e costi non indifferenti, e soprattutto una logica che
ci permetta di capire che l'idea deve continuare ad essere non
quella di fare spostare la gente, ma di avvicinare i servizi alla
gente, soprattutto in un momento in cui la popolazione, e i trend
sono chiari, diventa sempre più anziana. Va bene renderla
informata, renderla informata col Tablet non vuol dire farla uscire
dall'isolamento, perché sappiamo anche che l'isolamento è generato
anche da questi nuovi strumenti di comunicazione e vale per i
giovani come per le persone anziane, quello è un sistema di
comunicazione, ma non è un sistema per non isolare la gente. Su
questo quindi noi abbiamo bisogno di capire come ci sarà la volontà
di mantenere l'attenzione verso i territori che sono più distanti
dai servizi che oggi vengono offerti, attenzione verso le vallate
più disperse, attenzione verso quelle famiglie che già solo
semplicemente per utilizzare i servizi primari debbono spendere dei
soldi. Con un senso costruttivo, ma anche molto determinato
continueremo a portare queste nostre osservazioni e lo ripeto che
speriamo vengano lette come un contributo di lavoro e non come un
fastidio ai lavori di quest'inizio di legislatura.
Président
- A demandé la parole le collègue Bertin.
Bertin (ALPE)
- Grazie Presidente.
Anche se non riponevo grandi aspettative rispetto al programma
di governo di questa maggioranza, sono comunque un po' deluso,
nonostante le poche aspettative, mi avete comunque un po'... Quello
che ci è stato illustrato venerdì scorso è un programma deludente,
che contiene poche, del tutto generiche indicazioni, un programma
improntato alla continuità, una continuità che viene addirittura
rivendicata, come se si volesse creare un
continuum
e
dimenticare così anche una legislatura - quella che si è appena
conclusa - fallimentare per molti aspetti. Al di là dei fallimenti
del precedente Governo regionale, il mondo intorno è cambiato, in
Europa stiamo vivendo una crisi economica senza precedenti, una
crisi strutturale, ormai ne siamo tutti consapevoli, la cui durata
non sarà breve, ma sarà lunga e cambierà le strutture stesse
dell'economia del nostro continente. Ne vediamo gli effetti
negativi nella disoccupazione che anche qui da noi ormai ha
raggiunto livelli preoccupanti, soprattutto per quanto riguarda
quella giovanile, il 7 percento circa...di quella generale e quasi
1 giovane su 4 anche in Valle d'Aosta è senza lavoro...dati
preoccupanti e senza precedenti nella nostra regione.
In Valle d'Aosta inoltre si è conclusa una fase storica, il
lungo periodo dell'abbondanza finanziaria, gli anni del riparto
fiscale e soprattutto dell'IVA da importazione sono finiti,
quell'IVA da importazione che garantiva al bilancio della Regione
una somma di denaro considerevole e che non era legata alla
capacità di creare ricchezza della nostra Regione, bensì al
passaggio dei camion, ma questi soldi venivano comunque immessi in
un sistema economico che generava nuova ricchezza. Oggi questo,
come sappiamo, finirà a breve. Dai primi anni '80 questo sistema ha
garantito un crescente benessere, anche diffuso, ma lo sappiamo,
anche molte anomalie: un'economia poco dinamica e spesso assistita,
una presenza dell'Amministrazione e della politica direttamente o
indirettamente, attraverso le più di 50 società circa, 48, tra
controllate e partecipate della Regione in ogni ambito
dell'economia: dal settore alberghiero ai trasporti,
all'informatica, all'energia, al gioco d'azzardo, e potrei andare
avanti ancora per un bel po'; ciò che ha determinato un controllo
sull'economia e sulla società che tutti noi ben conosciamo. È del
tutto evidente che questo sistema non potrà continuare e lo
sappiamo tutti, ma da questo programma non pare sia così. Lo si
voglia o no siamo in un momento di grandi cambiamenti, anche per la
Valle d'Aosta, bisognerebbe esserne consapevoli e cercare di
guidare questo cambiamento, ma non pare così.
La diminuzione delle risorse finanziarie a disposizione e il
contesto economico generale impongono delle scelte, questo è il
momento delle scelte. Era legittimo pertanto aspettarsi che in
questo programma ci venissero indicate le priorità, ma in questo
programma non ci sono, solo indicazioni generiche, nessuna
priorità, ma una serie di argomenti messi in ordine alfabetico:
questo è il programma che ci avete presentato. Neanche un'idea
guida giusta o sbagliata che sia, ma almeno un'idea...niente! Se
non altro nella passata legislatura, cinque anni fa, c'era un'idea,
un'idea sbagliata, se si vuole, ma c'era: le grandi opere. Un'idea
che abbiamo contrastato, la vecchia e solita visione salvifica del
cemento, degna degli anni '50, da palazzinari degli anni '50,
tipica di questa maggioranza, un'idea di sviluppo che accomunava
tutta la maggioranza e che ne era stato un elemento fondante,
l'asse programmatico principale; le grandi opere però sono
scomparse da questo programma.
Nel programma illustratoci non ci sono idee, non si dice come
affronteremo la crisi e come gestiremo le risorse in diminuzione,
quelle risorse sempre più ridotte che avremo a disposizione. Come
detto, nessuna novità e una serie di argomenti messi in ordine
alfabetico. Si inizia con la "A" di Autonomia, argomento che, come
sottolineava il Capogruppo di Stella Alpina, ci interessa
tutti...sì, siamo molto interessati a quest'argomento. In questo
caso, come per molti altri soggetti, il tutto è trattato con
dichiarazioni generiche di principio. Riprendo il passaggio:
"improntare i rapporti con lo Stato secondo i principi di pari
dignità e di reciproco rispetto dei ruoli...".
Dichiarazioni
generiche che peraltro contraddicono le azioni della passata
legislatura. In effetti, se c'era un'idea, un comportamento che ha
caratterizzato i rapporti tra lo Stato e la Regione nei cinque anni
passati, è stato il mercanteggiamento politico, l'idea era:
"ci
mettiamo d'accordo con Berlusconi e siamo a posto"
. Questa era
l'idea guida della passata legislatura in fatto di rapporti con lo
Stato, una strategia semplice ma, come abbiamo visto, fallimentare.
Potrei elencare i vari passaggi che hanno portato a questo "accordo
Rollandin-Berlusconi", alle elezioni regionali di Courmayeur, poi
alle elezioni europee, il Comune di Aosta, ma, in particolare, non
possiamo dimenticare in questa logica l'accordo sul federalismo
fiscale siglato nell'autunno del 2010, il cosiddetto "Patto di
Palazzo Grazioli", la residenza privata di Berlusconi, a Roma,
conosciuta alle cronache anche per il lettone di Putin. La scelta
del luogo non è casuale, si è trattato infatti principalmente di un
accordo politico-privato tra il Capo della maggioranza di Roma e
quello di Aosta, tra Berlusconi e Rollandin, diversamente dal
cosiddetto "accordo di Milano" tra le Province autonome di Trento e
Bolzano e lo Stato centrale, in quel caso un accordo istituzionale
tra entità istituzionali, una diversità che non è soltanto formale,
ma anche di sostanza. Il Patto di Palazzo Grazioli ha rappresentato
una delle fasi peggiori dell'autonomismo valdostano, oltre che una
notevole diminuzione di entrate per il bilancio regionale,
superiore a quelle delle altre Regioni autonome del nord Italia.
Abbiamo ripetutamente denunciato il rischio derivante da
quest'atteggiamento spregiudicato ed opportunistico nei rapporti
con lo Stato centrale, un approccio che non distingue il livello
istituzionale da quello strettamente politico, una visione dei
rapporti e delle relazioni Stato-Regioni che è estranea ad una
cultura politica federalista. Il risultato di queste modalità di
azione è sotto gli occhi di tutti: un palese fallimento. Adesso ci
proponete un cambio di strategia, ma ormai la vostra credibilità è
poca, qui, come temo anche a Roma.
Sempre per quanto riguarda la difesa e il rafforzamento
dell'Autonomia, si afferma:
"operare, in seno agli organi di
rappresentanza interregionale, per lo sviluppo del federalismo e
per la salvaguardia..."
dell'Autonomia.
Abbiamo più
volte portato all'attenzione di questo Consiglio quest'argomento,
che ci interessa in modo particolare, lo riteniamo importante,
anche perché tale tipo di approccio può essere importante per
stabilizzare la nostra Autonomia e per darle un respiro europeo. Su
quale dei tanti organismi che avete citato si vuole focalizzare
l'attenzione? Su quale vogliamo puntare? L'Euroregione Alp-Med,
che, tra l'altro, nel documento non è neanche citata, o piuttosto
la Macroregione alpina, o la futura Macroregione padana di Maroni?
Riprendendo anche gli entusiasmi che aveva generato il federalismo
fiscale leghista al Senatore Fosson e l'iscrizione del Deputato
Marguerettaz al gruppo della Lega... Su questo punto mi pare che
abbiate le idee poco chiare, diversamente da Trento e Bolzano. Si
evidenzia una mancanza di strategia e questo evidentemente non è un
fatto positivo.
Passiamo ad altro. In questo programma non ci sono o sono
trattati in modo marginale argomenti fondamentali per il futuro
della nostra Regione, un piccolo accenno alla ferrovia, niente
sull'Università, Università che potrebbe rappresentare anche un
elemento di sviluppo importante per la nostra Regione, ma
evidentemente bisogna avere idea di quale Università vogliamo. I
prossimi 10 anni potremmo avere anche dall'Università un apporto
importante, il tutto però evidentemente è subordinato al fatto di
avere un'idea di quest'Università, non soltanto dell'aspetto...come
dire? immobiliare dell'Università, ma anche dei contenuti. Può
essere uno strumento importante, ma un'arma a doppio taglio, se non
gestita bene, rischia di essere un carrozzone estraneo alla nostra
Regione, perché non genera nessuno sviluppo. Vorremmo un grande
dibattito su questo...ma da questo programma non viene neanche
trattato.
Poche indicazioni e generiche riguardo all'aeroporto, nel quale
non si fa una scelta precisa, anche in questo caso, quel monumento
all'inefficienza, allo spreco e alla megalomania è diventato
l'aeroporto. Si dice: "volo a vela, volo commerciale", di tutto e
di più, ma non si fanno delle scelte precise e tutto non si potrà
fare...non si può fare.
Altri argomenti sono trattati in modo superficiale ed
insufficiente. Tra l'altro, per evitare imbarazzi non si accenna
neanche al casinò.
Altro argomento imbarazzante per questa maggioranza la legalità,
la legalità che viene sbrigativamente liquidata in due righe.
Confusamente e genericamente si accenna ad un tavolo presso la
Giunta o il Consiglio, poi vediamo...per monitorare il fenomeno
della criminalità organizzata, non si specifica neanche di quale
tipo di criminalità organizzata si parla - immagino di quella
mafiosa, spero della 'ndrangheta, che è la vera emergenza di questa
Regione -, ma in questo documento non se ne parla: non si parla di
mafia e 'ndrangheta, si sta sul generale. Per molto tempo anche in
Commissione speciale i miei colleghi Commissari dicevano:
"ma
no, non c'è problema, non esageriamo, la 'ndrangheta in Valle
d'Aosta non c'è ed è comunque qualcosa di marginale".
Abbiamo
visto che non è così, è un'emergenza, in questa Regione e, per
quanto ci riguarda, al primo posto tra le emergenze in Valle
d'Aosta dobbiamo ricordarci di tenere sempre la questione della
legalità, una regione può essere più o meno ricca, ma se cede di
fronte alla criminalità organizzata di tipo mafioso e al
diffondersi di pratiche e rapporti illeciti, non ha futuro.
L'arrivo di capitali di provenienza illecita riciclati nella nostra
economia, in particolare nell'edilizia e nel turismo, insieme alle
pratiche tipo il pizzo o l'estorsione, possono soffocare chi vive
onestamente e crede nel futuro di questa Valle. Questa è una vera
emergenza, la presenza ormai consolidata della 'ndrangheta in Valle
è un fatto che non può più essere sottovalutato come si è fatto
finora.
In Valle d'Aosta oggi non è più possibile eludere il problema
della presenza e delle infiltrazioni mafiose, non è più evitabile e
deve essere riconosciuto e contrastato in primis dalle istituzioni,
ma servono impegni precisi, delle azioni concrete. La 'ndrangheta
in Valle d'Aosta è anche una questione politica e la politica deve
fare la sua parte, deve prendersi le proprie responsabilità.
Emblematica da questo punto di vista la famigerata vicenda
dell'acquisto del parcheggio dell'ospedale, un acquisto a prezzi
fuori mercato che inevitabilmente ha generato l'interesse anche
della 'ndrangheta, e da lì una serie di problemi per la nostra
Regione, un acquisto che avevo definito poco elegantemente in
questo Consiglio una "porcata", perché una "porcata" è stata, una
brutta vicenda, che non a caso, come dicevo, ha visto
l'interessamento della 'ndrangheta. Da lì la prima sentenza per
mafia in Valle d'Aosta e da lì altre inquietanti situazioni: dalle
intercettazioni telefoniche ed ambientali nelle quali abbiamo visto
un esponente di primo piano della Giunta dell'Union Valdôtaine
parlare tranquillamente, in modo amichevole, con un pregiudicato
vicino alla 'ndrangheta, parlare di lavori e con un atteggiamento
francamente anche piuttosto inquietante: "fretta zero, non ci sono
problemi, tranquilli...lentamente daremo più lavoro"
,
eccetera, eccetera...un esponente vicino al Clan dei Facchineri,
personaggi pericolosi.
Dalle stesse intercettazioni legate a
Tempus Venit
ha
preso avvio l'indagine che ha visto notificare ad Augusto Rollandin
l'avviso di garanzia di cui si è parlato in questo periodo, ma non
voglio anticipare qui le discussioni che faremo in seguito
sull'ordine del giorno che abbiamo presentato. Certamente, per
difendere l'Autonomia, bisogna anche assumere delle decisioni
chiare, si difende l'Autonomia anche salvaguardandone l'immagine e
il buon nome all'esterno. In questo caso vi prendete delle gravi
responsabilità se farete delle scelte sbagliate. Come dicevo in
precedenza, sulla vicenda parcheggi la politica è presente in tutti
i suoi aspetti ed emblematica...seguiamo la vicenda perché spiega
molti aspetti e soprattutto indica quello che non si deve fare nei
rapporti anche con organizzazioni criminali di stampo mafioso. La
poca chiarezza è l'humus nel quale si muovono in modo più facile le
organizzazioni di questo tipo.
Il punto in questione, quello della legalità, tra l'altro, è
messo appena dopo quello che riguarda la riduzione degli
Assessorati. Si potrebbe fare della facile ironia su questa
sequenza e su quest'aspetto, ma, vista la serietà dell'argomento,
non ne faccio. Certamente comunque non è una garanzia della serietà
dell'impegno per quanto riguarda la legalità. Se l'impegno è come
quello che avete preso qualche tempo fa sulla riduzione degli
Assessorati, è del tutto evidente che non depone a favore della
serietà. Anche quest'aspetto: non essere riusciti a diminuire gli
Assessorati, come promesso e più volte annunciato, è un segno di
debolezza di quest'alleanza Union Valdôtaine-Stella Alpina, che si
basa essenzialmente su equilibri di potere, spesso su equilibrismi
di potere, sulla spartizione del potere e nient'altro. Una
maggioranza che è uscita fortemente ridimensionata
dall'appuntamento elettorale, i "magnifici 27" della passata
legislatura sono rimasti in 18, ben 9 Consiglieri in meno. Si sono
persi per strada quasi 19 mila voti in termini assoluti, circa il
25%: dal 72% circa al 47,9%, neanche il 50%.
Una debolezza numerica evidente, alla quale abbiamo visto
aggiungersi una debolezza politica, alla prima votazione questa
maggioranza è andata sotto, un fatto politico significativo e
clamoroso, che ha messo...come dire? che ha toccato l'autorevolezza
del candidato Presidente Rini, ma che soprattutto ha messo in luce
la debolezza di quest'alleanza, basata essenzialmente sulla
spartizione del potere. Il programma che ci è stato illustrato è lo
specchio fedele di questa situazione: una maggioranza che non è in
grado di esprimere delle priorità, che non ha un progetto e una
visione comune della Valle d'Aosta a medio-lungo termine, senza una
strategia. Una maggioranza debole numericamente e, come abbiamo
visto, anche politicamente e a tutto questo, come se non bastasse,
si aggiunge il peso dell'incognita: l'incognita delle vicende
giudiziarie che riguardano il Presidente della Giunta incaricato,
vicende giudiziarie che possono avere sviluppi diversi e che
comunque sono un peso ulteriore su questa situazione politica. Da
avversario in questa e nell'altra legislatura potrei addirittura
trovare della soddisfazione in queste difficoltà, ma da Valdostano
sono soprattutto molto preoccupato.
Président
- Merci. Il y a quelqu'un d'autre? Pas de
requêtes? Non ci sono richieste? Chiedo se ci sono richieste
d'intervento. La parola al collega Cognetta.
Cognetta (M5S)
- Grazie Presidente.
La nostra presenza in quest'aula è il segnale di un cambiamento,
il cambiamento è inevitabile ed incontrollabile e soprattutto è
irreversibile. I cittadini che noi qui rappresentiamo sono stanchi,
direi stufi. Moltissimi sono in difficoltà economiche, sono
disoccupati, non hanno speranza per il futuro di trovare un lavoro
e soprattutto notano lo scarso interesse dimostrato dal vostro
Governo passato per i loro problemi reali ed urgenti. Noi ci siamo
chiesti in questi anni di attività politica fatta fuori da
quest'aula il perché di una crisi strisciante, il perché in questi
anni in cui la Valle aveva a disposizione moltissime risorse
economiche, risorse di tipo legislativo...nonostante tutto questo,
i cittadini erano in difficoltà, difficoltà che poi via via sono
cresciute. Noi abbiamo cominciato a guardare cosa veniva fatto in
maniera critica, la risposta che ci siamo dati, e di cui poi
abbiamo avuto la certezza alla luce di ciò che è accaduto anche
alla luce delle ultime sentenze della Magistratura, è che in realtà
in Valle opera una grandissima organizzazione dedita alla gestione
feudale di quello che è il sistema politico attuale, questa
gestione feudale noi l'abbiamo battezzata "Sacra Grolla Unita". La
"Sacra Grolla Unita", che è quella che abbiamo visto spesso e che è
stata già richiamata se non con questo nome...ma in generale, è
un'organizzazione formata di fatto da una parte del potere politico
di questi ultimi vent'anni; da una parte della dirigenza
amministrativa, che si piega sempre e comunque al volere del
politico, firmando atti che alle volte non dovrebbero essere
firmati; da un gruppo più o meno grande di imprenditori e liberi
professionisti, che si ingrassano con i soldi pubblici, ma che, se
lavorassero in un mercato realmente concorrenziale, sarebbero a
casa da un pezzo, di sicuro non potrebbero fare un lavoro così
difficile. Con tutto questo c'è anche la criminalità organizzata,
che fornisce voti, che fornisce manodopera e che permette di
controllare quest'insieme di meccanismi. Questo lo vediamo in Valle
a tutti i livelli, non soltanto in quest'aula: accade nei Comuni,
ne abbiamo evidenza, accade in qualunque Ente pubblico più o meno
grande.
Noi abbiamo denunciato questo stato di cose per anni, abbiamo
fatto denunce alla Magistratura, denunce alla Corte dei Conti,
denunce alla Finanza, alla DDA, perché le abbiamo fatte? Perché,
quando viene svenduto il nostro territorio con concessioni
idroelettriche, che regalano ai privati dei beni pubblici
importantissimi e che non hanno ricadute reali su quella che è poi
l'economia della popolazione, oppure quando si assumono centinaia
di persone, migliaia senza fare uno straccio di selezione, se non
magari quella che accade al secondo piano di questo Palazzo o nelle
segrete stanze...quando accade tutto questo...e questi ne sono
piccoli esempi, quando magari qualche imprenditore chiede di poter
lavorare, o quando magari si chiede semplicemente di fare delle
gare, o quando magari si chiede solamente il permesso per costruire
o fare delle varianti, notiamo sempre che la "Sacra Grolla Unita"
si mette all'opera per dare o non dare, per gestire o non gestire.
Quando accade tutto questo, dicevo, noi non riusciamo a stare in
silenzio, abbiamo dovuto per forza reagire! Qui vediamo delle
operazioni di facciata, c'è la politica degli annunci, quella dei
regali da fare alla popolazione, quelle cose tipo:
Più Tablet
per tutti
e direi che queste cose hanno un po' il sapore di
presa per i "fondelli" per chi come me, per esempio, vive, ha
vissuto fino ad ieri una vita piuttosto difficile per via del
lavoro.
Noi, Signor Presidente incaricato, le chiediamo
sinceramente...basta su tutto questo. Si faccia da parte, nei suoi
lunghissimi anni di carriera politica...crediamo che ormai non
abbia più problemi, che potrebbe tranquillamente fare una vecchiaia
serena, tranquilla. Si faccia da parte, liberi la Valle d'Aosta,
che dice di amare, dal suo dominio, da quello dei suoi
"sottopancia" e rimanga chi ha veramente voglia di cambiare le cose
per tutti, rimanga chi ha veramente voglia di far fare un passo in
avanti a questa Regione, rimanga chi vuole aiutare i cittadini
veramente, chi vuole aiutare le aziende e non vuole farle morire di
tasse, chi vuole, insomma, permettere a tutti di vivere un futuro
con speranza, con dignità; rimanga chi vuole e chi si approccia
all'Amministrazione lo faccia sapendo che quello è un reale
servizio e non è soltanto un costo o un'imposizione, è un qualcosa
che dovrebbe aiutare e non qualcosa che ci distrugge. Io quindi la
invito davvero ad eliminare la "Sacra Grolla Unita", la invito a
deporre le armi del ricatto, della vendetta trasversale,
dell'intimidazione, a smettere le logiche dell'inciucio, tutto
quello di cui abbiamo parlato in questi due giorni in maniera più o
meno velata. Potremo quindi poi ricominciare per il bene di questa
Regione. Vorremmo ricominciare un nuovo corso nel quale finalmente
risolviamo i problemi dei cittadini, che sono tanti, urgenti e
pressanti. Io credo, Consigliere Rollandin, che nessuno le abbia
parlato con il cuore in mano come faccio io in questo momento.
Noi vogliamo effettivamente andare avanti, abbiamo un'occasione,
oggi, cerchiamo di non perderla! Ma non tanto per noi, per la Valle
d'Aosta, noi non stiamo cercando posti a sedere, vorrei che fosse
chiaro a tutti! Chi ha lavorato con noi in questi giorni con la
minoranza, lo sa già, ma lo voglio dire pubblicamente: non siamo
mai venuti qui per cercare qualcosa come un posto di potere. Io
quindi penso che oggi ci sia un'occasione enorme per poter andare
avanti finalmente. Io le prometto una cosa: che da parte nostra
rispetto a ciò che è accaduto a tutti...c'è un perdono cristiano,
noi non vogliamo essere vendicativi, non lo siamo, non mettiamo mai
le cose su un piano personale, noi parliamo solo dei fatti, dei
fatti che conosciamo tutti benissimo e che a volte non ci diciamo
per paura, ma che sono questi. Detto questo, noi non potremo mai
votare la fiducia a questo stato di cose. Grazie.
Presidente
- Ci sono altre richieste d'intervento? La
parola al collega Viérin.
Viérin L. (UVP)
- Merci Madame la Présidente.
Nous voilà donc au moment le plus important, le plus fort de ce
début de cette XIV
e
législature et de cette séance
aussi, c'est-à-dire l'élection du Président de la Région, qui, de
par son rôle et ses fonctions de Préfet aussi, non seulement exerce
le pouvoir exécutif en donnant application par le biais de son
Gouvernement aux dispositions législatives de ce Conseil, mais qui
de fait représente la Vallée d'Aoste et en est le représentant
légal. Élection du Président qui arrive à un moment particulier et
délicat pour notre communauté dans une période cruciale tant d'un
point de vue administratif et politique, mais aussi social pour
notre peuple. Un Président et un Gouvernement qui devront affronter
en effet dans les prochains mois - et, qui peut le dire?, peut-être
même dans les prochaines années - le défi de l'époque culturelle,
sociale et économique que nous sommes en train de vivre et de
traverser.
Une période de crise et de changement face aux enjeux qui
devront être affrontés à travers un modèle de développement de la
Vallée d'Aoste, et de gestion bien évidemment, sur lequel nous nous
exprimons aujourd'hui contextuellement à l'élection du Président et
du Gouvernement et que, pour ce que nous concerne, comme Union
Valdôtaine Progressiste, nous ne partageons pas. Un modèle qui ne
peut plus avoir des logiques propres aux années '80, appliquées à
une société en profonde évolution, sans quoi il ne saura être à la
hauteur des exigences des temps qui changent et des besoins aussi
réels de la communauté, comme ont démontré la gestion
administrative et politique de ces derniers temps. Un modèle qui
devra par contre, à notre avis, être à même de regarder vers
l'avenir et à travers une ligne d'action et des contenus - mais
aussi une approche et des méthodes différentes - nouveaux, avoir
une inversion de marche susceptible de revoir le modèle dégénéré et
surtout sa gestion dépassée à laquelle nous assistons aujourd'hui
et qui n'apporte pas de solutions aux exigences, ni aux problèmes
de la communauté valdôtaine.
Un modèle et l'application de ses principes qui puissent surtout
placer au centre de toute action l'individu, la famille, la
Commune, comme nous le rappelle Chanoux, en relançant
l'organisation politique et administrative de notre Vallée et
surtout qu'il puisse réellement faire le bien de la communauté,
plutôt que l'intérêt de certains. Bref, une gestion différente qui
sache répondre à ces exigences, les exigences de notre communauté,
et surtout le faire d'une façon transparente, honnête,
méritocratique et je dirais aussi valdôtaine, en laissant de côté
tout ce qui est illégalité, affaires...grand groupes d'intérêt et
même criminalité organisée, en un moment où des tristes et sombres
histoires ternissent l'image de notre Vallée - d'autres en ont déjà
parlé -, voire même jettent une ombre inquiétante sur les hommes
des institutions de notre peuple.
Il dibattito odierno ci ha dato e ci dà quindi la possibilità di
esprimere delle considerazioni non solo sulla proposta che è stata
avanzata a questo Consiglio, ma chiaramente sui contenuti
soprattutto, al di là delle persone, del programma di governo, ma
anche articolazione e numero degli Assessorati. Un modello di
sviluppo che viene proposto ed abbinato a questi elementi e che
sarà applicato per il periodo che ci aspetta al futuro di questa
comunità, incarnato da chi oggi ritiene di poter assumere la
responsabilità di governo della Valle d'Aosta e da ciò che
rappresenta in termini di visione culturale, di approccio, di
gestione politica ed amministrativa che noi tutti conosciamo e che
nella sostanza continuerà a rappresentare il pensiero, l'immagine
della Valle d'Aosta per i prossimi anni anche all'esterno della
nostra Regione, quindi un momento veramente importante.
È una legislatura che parte male e che si apre, al di là della
vicenda dell'elezione del Presidente del Consiglio, con un elemento
che la contraddistingue e che sin da subito diventa il primo
principio ispiratore di questo Governo e del Presidente, ma anche
della maggioranza che li sostiene, che potremmo definire "la
politica delle poltrone", ci troviamo infatti - altri lo hanno
ricordato - di fronte ad una proposta di otto Assessorati che,
assieme alle due Presidenze, lasciano a 10 il numero dei ruoli
apicali, che rimane invariato, malgrado il momento che stiamo
vivendo, malgrado i sacrifici chiesti quotidianamente alla
comunità, ma soprattutto le promesse di riduzione dei costi della
politica, che sono piovute da più parti in questo periodo...in
questo lungo periodo.
Un fatto quindi che già, da un punto di vista della fiducia, ci
pone di fronte a questo Governo in modo sospettoso, per non dire
alternativo, già subito dalle prime proposte. Noi quindi denunciamo
sin d'ora quest'operazione, sottolineando fermamente la nostra
contrarietà prima ancora che alla proposta del Presidente, di cui
oggi parliamo, a quest'ipotesi che ci viene sottoposta e che
rifiutiamo anche in virtù degli impegni assunti dalle forze di
maggioranza in quest'ultimo periodo e addirittura annunciato mesi
fa in quest'aula, che è un altro elemento estremamente grave.
Un'operazione di potere che mortifica i cittadini, al di là delle
persone che qui li rappresentano e che è irrispettosa anche di
questo Consiglio Valle. Al di là del programma di governo, infatti,
prima ancora dell'articolazione e della ripartizione delle deleghe
che ci apprestiamo a discutere, della presentazione degli
Assessori, ci troviamo di fronte alla prima azione di questo
Governo e del suo Presidente, che non sono ancora in carica, ma
anche della maggioranza, complice di queste scelte che disattendono
clamorosamente tutto ciò che hanno appena terminato di promettere.
Si disattende tutto ciò che è stato scritto nei programmi
elettorali, sbandierato nella campagna appena conclusa, rinnegando
altresì l'impegno di cui parlavo, assunto dal Presidente
incaricato, nonché Presidente uscente, che annunciò a marzo
dell'anno scorso in questa stessa aula - a dire il vero, con
leggero stupore dell'Assessore Zublena, all'oscuro probabilmente
della cosa - la riduzione degli Assessorati a partire da questa
legislatura. Chiaramente poi si sarebbe dovuti partire da questa
legislatura, ma citando addirittura l'Assessorato che si intendeva
fare sparire, a questo punto prima addirittura della sparizione
chiaramente elettorale dell'Assessore stesso.
Siamo alla solita politica dell'annuncio, delle promesse,
promesse elettorali puntualmente non mantenute attraverso
atteggiamenti ed azioni che non rendono onore alla politica stessa
e soprattutto a chi la rappresenta o che la dovrebbe rappresentare
perlomeno con una parvenza di credibilità. Collega Baccega, sono
queste le cose che fanno allontanare le persone dalla politica, non
il fatto di tornare in Consiglio due volte in una settimana, perché
credo che siamo eletti anche e soprattutto per questo. A dire il
vero, si mormorava già nei giorni scorsi, in questo periodo di
gestazione abbastanza lungo di queste trattative tra Union
Valdôtaine e Stella Alpina per la formazione del nuovo Governo e
nella ripartizione delle poltrone diventate improvvisamente poche a
fronte degli appetiti di tanti...si mormorava che fosse magicamente
sparita questa riduzione del numero degli Assessorati, però è una
notizia alla quale sinceramente si stentava a credere viste appunto
le promesse, i proclami annunciati dagli stessi interessati in
lungo e in largo in tutta la Valle d'Aosta. Sono passati poco più
di 30 giorni dalle elezioni regionali ed oggi tutto viene disatteso
e questa politica delle promesse non mantenute fa registrare un
record: appunto quello di una Giunta e di una maggioranza che
riescono a non mantenere le promesse fatte nei confronti della
comunità ancor prima di essere insediate. Un atteggiamento tipico
della peggior politica e che appunto allontana la gente dalle
istituzioni.
Noi crediamo che oggi si scriva una pagina non troppo brillante
della politica valdostana, ma la nascita di questa Giunta inizia
dopo il primo passo falso commesso sulla Presidenza del Consiglio e
la comparsa dei primi franchi tiratori alla prima votazione, il che
fa intuire che il nome del Presidente del Consiglio non solo non
era stato concordato con le forze di opposizione, ma probabilmente
non era stato neanche troppo concordato con le forze di
maggioranza...e che quindi, insomma, fa partire male questa
legislatura. Franchi tiratori che erano stati un po' bollati così
con una certa sufficienza come un problema di chi poi ha fondato
l'Union Valdôtaine Progressiste; evidentemente l'origine è
un'altra...e che con la sua nascita o comunque con questa proposta
la Giunta inizia dopo i numeri risicati per governare che ha dovuto
affrontare, 18 a 17, di una maggioranza passata appunto da 27 a 18,
in cui gli equilibri tra gli alleati riposano esclusivamente sulla
spartizione dei posti di potere, al di là del collante, lo abbiamo
visto nell'intervento del collega Baccega, probabilmente il tema di
essere Autonomisti non è proprio una prerogativa da ciò che abbiamo
iniziato a sentire. Questi equilibri che riposano sulla spartizione
del potere...e dove si è cercato poi di alleviare anche le tensioni
interne ai singoli gruppi, non fino in fondo probabilmente visto il
primo esito della prima votazione...e attraverso questa "medicina"
dell'aumento delle poltrone per placare le ambizioni
nell'accaparrarsi i posti. Un mese che ha visto anche un rebus: il
rebus che per diverse settimane ha animato il dibattito politico su
chi sarebbe stato l'Assessore alla sanità, questo era un rebus
cruciale, una poltrona determinante per gli equilibri di
quest'inizio di legislatura.
Dopo la vicenda degli screzi, dei primi screzi all'interno di
una maggioranza appunto non ancora insediata, quelli in quest'aula,
quelli sui giornali, che fanno intuire una valenza probabilmente
balneare...forse nemmeno di questo Governo che sta
nascendo...vicende che si aggiungono a quella di un Presidente
indagato che deve formare la Giunta. Dopo tutto ciò, chiaramente
l'idea di aumentare le poltrone effettivamente può sembrare l'unica
"medicina tampone" per provare ad iniziare questa legislatura con i
"mal di pancia" leggermente alleggeriti, con le ambizioni
apparentemente placate, con l'idea che tutto vada bene almeno per
ora. In questo senso auguriamo al futuro Presidente e alla futura
Giunta buona fortuna.
Su questa vicenda rivendichiamo con forza la riduzione del
numero degli Assessorati ed annunciamo anche la presentazione di un
ordine del giorno in tal senso, chiedendo di ridurne il numero
complessivo. Al di là di tutto ciò che si è detto in questi giorni,
consapevoli che accorpare certi settori di competenza non significa
fare sparire questi settori, ma semplicemente ricondurli sotto un
numero inferiore di amministratori, quindi di fatto...e delle
scelte del passato lo dimostrano, nel tempo sono stati uniti
l'istruzione e la cultura, in precedenza pubblica istruzione, non
per questo l'Assessorato...o l'attenzione all'istruzione è scemata,
significa mantenere i settori, ma ricondurli sotto un numero
inferiore di amministratori. Non era neanche necessaria una
maggioranza qualificata dei 24 voti, la presenza richiesta per
l'elezione del Presidente del Consiglio, bastava la volontà
politica, quindi su questo noi registriamo veramente un primo
aspetto negativo.
Il programma...beh, tanti hanno già illustrato la nostra
posizione sui singoli temi, ma ciò che vorrei ribadire è che
l'Union Valdôtaine Progressiste esprime tutte le sue riserve e
manifesta la sua contrarietà, al di là appunto dei nomi, sulla
visione, sul modello di sviluppo che oggi viene incarnato,
rappresentato da chi oggi si appresta ad assumere
quest'incarico...rappresenta anche la continuità rispetto ad una
rottura e ad un cambiamento che le nostre scelte di questi mesi
hanno voluto segnare. Non abbiamo condiviso e oggi più che mai non
condividiamo le scelte, la gestione, l'impostazione amministrativa
e politica di questo sistema e in tal senso ci siamo ribellati alla
sua degenerazione, alla sua impronta, ai suoi metodi e anche alle
sue commistioni, oltre che ai suoi contenuti. Un sistema di deriva
dei valori e dei principi, dell'interesse privato che spesso
prevale sul bene della comunità, dell'arroganza che antepone
logiche di potere alle necessità della comunità stessa, che oggi
attraverso questa proposta non fa che proseguire inesorabilmente il
suo corso riproponendo un'impostazione che sarà verticistica e che
continuerà ad essere d'imposizione e le prime scelte lo dimostrano.
È anche numericamente una possibilità che chi...si dice della
battaglia interna...chi vuole combattere dall'interno questo
sistema non avrà più alibi, nel senso che misureremo questa
battaglia interna che, attraverso il voto determinante di ognuno
dei componenti di questa maggioranza, potrà effettivamente cercare
di cambiare le cose, ma noi crediamo che l'inizio con questa scelta
dimostra che poco cambierà.
Rispetto a questi metodi, noi rivendichiamo una visione e
un'azione diversa, improntata alla partecipazione, alla
condivisione, alla libertà, alla meritocrazia, al pluralismo e
anche al rispetto dell'individuo, fattori fondamentali assieme
all'onestà e alla trasparenza. Nel merito invece ci troviamo ad
avere visioni diverse, opposte, che sono anche alla base delle
nostre scelte, per esempio, sulla scelta di smantellare il sistema
federale valdostano - alcuni ne hanno parlato -, il sistema che
abbiamo ereditato da Chanoux dell'autonomia comunale, della
sussidiarietà e basato su principi perequativi...che viene oggi
spazzato da un centralismo valdostano che tende a ricondurre tutto
sotto un unico decisore e che sta facendo morire i nostri Comuni,
non per colpa di Roma, collega Baccega, ma per scelte ben precise a
livello regionale, prediligendo la politica delle grandi opere, dei
grandi interessi, spesso provenienti da fuori, che vedono
sacrificate e penalizzate le piccole realtà locali, cuore
dell'economia valdostana, a scapito dei soliti noti.
La politica delle società partecipate, che sono oggi diventate
sempre più un elemento utile per poter fare senza regole ciò che
l'Amministrazione invece non ha la possibilità di perseguire e dove
non esiste spesso trasparenza...le regole che non esistono nel
conferimento di incarichi, nell'affidamento di lavori, nella
fornitura di servizi o nel ricoprire ruoli più o meno apicali e
nell'attribuire anche avanzamenti di carriera, che vedono spesso
bypassati altri aspetti, che le norme sul patto di stabilità, sulla
trasparenza e sulle assunzioni, sull'affidamento di appalti
impongono invece al settore pubblico e, con l'arrivo della crisi e
delle norme...sì, lì nazionali, hanno imposto in maniera ancora più
serrata. Società partecipate dove gli emolumenti dei manager non
accennano a diminuire e che saranno oggetto di iniziative
nell'immediato, da parte nostra, come lo sono state in coda alla
chiusura della legislatura, non c'era la volontà per andare ad
incidere sui costi della politica inerente alle società
partecipate.
Non condividiamo neppure l'approccio di questo modello al
gravoso tema del lavoro, vera piaga del momento che stiamo vivendo,
purtroppo anche in Valle d'Aosta, dove i tassi - altri lo hanno
ricordato - soprattutto di disoccupazione giovanile sono
allarmanti. Lavoro che sta diventando sempre di più un privilegio
riservato a pochi in base a cui poi essere riconoscenti - la
riconoscenza è un tema di cui abbiamo sentito parlare tanto in
questi mesi...- nei confronti di qualcun altro per tutta la vita, e
la recente campagna elettorale fatta soprattutto di promesse di
lavoro e di assunzioni, prendendo la gente per fame, lo ha
dimostrato, invece che essere un diritto, il lavoro, che dà dignità
alla persona, garantito con regole trasparenti e soprattutto
meritocratiche.
Ecco alcuni dei principali temi che si aggiungono ad altri già
espressi, ad alcuni che altri toccheranno, anche nei secondi
interventi, sui quali rivendichiamo idee diverse che ci vedono
alternativi a questa maggioranza, che dovrà gestire a tale punto
queste promesse puramente elettorali, gli spot, gli slogan, ma,
peggio ancora, la tragica situazione in cui questa gestione ha
fatto ritrovare la Valle d'Aosta e precipitare in quest'ultimo
periodo. È questo che ci preoccupa ed è per questo che, al di là di
ciò che non condividiamo, l'Union Valdôtaine Progressiste ha idee
ben precise invece sulla strada da percorrere per rilanciare la
nostra Valle d'Aosta, contrapponendo a questo sistema un modello di
sviluppo con regole e contenuti diversi, con misure e proposte
concrete, attraverso questo progetto
Vallée d'Aoste 2030
,
che è stato oggetto del nostro programma elettorale, che anche nel
ruolo di opposizione, che per ora ci compete, noi sottoporremo a
quest'Assemblea, cercando di far approvare provvedimenti che
rispondano alle esigenze reali e ai problemi della comunità in
senso propositivo e avremo sicuramente come ruolo un ruolo che
deriva dalla responsabilità che la comunità ci ha affidato.
Pur ritenendo che oggi la governabilità sia tutta in capo a chi
dice di aver vinto le elezioni - ed è giusto che sia così e che
questa debba essere assicurata da quel che è rimasto di questa
maggioranza -, quindi noi saremo presenti per proporre, per portare
il nostro contributo positivo a quest'Assemblea e come abbiamo
cercato di dimostrare e di entrare nel concreto nei primi barlumi
di questa legislatura...ponendoci in un modo propositivo di fronte
ai provvedimenti che andranno nell'ottica di servire gli interessi
della comunità, ma fermamente contrari a tutto ciò che invece potrà
avere un impatto negativo sulla nostra comunità e sui principi.
Lavoreremo per proporre il nostro modello di sviluppo, per vigilare
affinché l'unica finalità sia il bene della comunità e l'interesse
dei cittadini, ma lo faremo con un contributo fattivo e
determinante alla soluzione dei problemi della gente e lo faremo
anche consapevoli che abbiamo una responsabilità, appunto, che ci è
stata affidata dagli elettori e dai cittadini e che rappresenta un
consenso, un voto consapevole non ottenuto con promesse, o minacce,
o ricatti, neanche con posti di lavoro millantati o elargiti
soprattutto in periodo elettorale da un sistema che dà oggi questi
messaggi.
En conclusion, un appel pour revenir aux principes, un appel
aussi à toutes les personnes qui, nous en sommes sûrs, dans cette
salle aussi, même dans la majorité, ont à c?ur les problèmes réels
de notre communauté et les principes et l'amour pour la Vallée
d'Aoste. C'est, comme je le citais tout à l'heure, ceux de la
bataille interne...à ces personnes nous lançons ces réflexions de
revenir aux principes et nous demandons de ne plus être complices
de ce système, d'un système qui doit à nouveau reposer sur les
valeurs, dans cette salle qui rappelle Emile Chanoux, tué par les
Nazi-fascistes en mai 1944 et symbole de la cause valdôtaine, à
l'heure où notre pensée se tourne surtout vers cet éminent
personnage, qui a sacrifié sa vie pour les idéaux dans lesquels il
croyait et qui incarne la lutte menée par les valdôtains pour
redonner la liberté à notre peuple. Aujourd'hui plus que jamais
nous devons nous rappeler ses enseignements, notre communauté, et
surtout notre classe dirigeante, a besoin de ce souvenir. Je crois
donc qu'il ne suffit pas citer Chanoux, de le rappeler dans les
moments officiels ou à l'occasion des célébrations, pour oublier en
suite quotidiennement ses enseignements et les valeurs qui nous a
laissé: la liberté, l'honnêteté, le respect de la personne, les
principes fédéralistes et autonomistes. Aujourd'hui d'un côté on
cite Chanoux et on agit au contraire de l'autre...au contraire de
tout ce qu'il représente.
C'est donc cette mutation génétique d'idéaux, de valeurs, de
personnes qui visent simplement à maintenir le pouvoir. On cite
Chanoux, mais on fait mourir nos Communes, en créant un système de
centralisme régional qui ramène à l'appareil régional et à
l'apparat toute décision et action qui mortifie l'autonomie
décisionnelle des territoires, des administrateurs communaux, de la
communauté, qui oblige des individus à demander en continuation ce
qui devrait être un droit acquis. Pire encore on cite Chanoux d'une
part et, d'autre part, on menace effrontément les gens, même sur le
lieu de travail, et on exerce sur eux des pressions afin
d'influencer leurs idées ou leurs opinions, ou influencer aussi
même leur appartenance ou sympathie politique. On cite Chanoux,
mais on pratique la pensée unique, on cite Chanoux et on agit avec
dédain, on use des menaces, des pressions pour inciter les gens à
ne pas fréquenter ceux que l'on considère comme des adversaires, à
ne pas participer à leurs idées. Une politique qui consiste à
discréditer l'adversaire et parallèlement à faire des promesses les
plus absurdes pour créer des fausses illusions et en piétinant
aussi les droits et la dignité des individus et c'est cela que nous
tracasse et qui nous fait mal, c'est-à-dire de violer chaque jour
les principes élémentaires de liberté: liberté d'action, d'opinion,
d'expression et de...même de ne pas être d'accord avec le système
sans pour autant se sentir lésés dans ses droits.
Au fil des temps, avec d'autres jeunes nous nous étions
approchés dans certains idéals politiques, parce que nous croyons
dans la liberté, dans les valeurs de la lutte de libération,
justement que Chanoux, mais que tant d'autres incarnent et cette
lutte que le peuple valdôtain a affrontée et qui devrait être
partie intégrante de notre communauté. Nous nous rappelons aussi ce
que nous racontaient nos grands-parents: en Vallée d'Aoste dans
certaines période si on avait une carte d'adhésion, ou un certain
idéal, on risquait la place de travail et aujourd'hui - c'est à
contrec?ur que nous le disons - c'est le contraire qui se produit
et le système d'une façon ou d'une autre essaye d'éliminer les
dissidents tout en citant Chanoux... On cite Chanoux donc et
aujourd'hui plus que jamais on oublie ses enseignements et les
enseignements de tant d'autres qui ont fait l'histoire de notre
peuple. Chanoux qui a été tué par les Nazi-fascistes et qui a été
défini traître,
traditore
- est un autre nom qu'on a entendu
souvent et beaucoup dans cette période...-, et il était traître
parce qu'il s'était opposé au régime et c'est dans cette salle
qu'on le rappelle, mais on veut rappeler surtout que Chanoux n'a
pas trahi ses idéaux, il n'a pas trahi ses amis, sa cohérence et
surtout il n'a pas trahi la liberté et il n'a pas trahi non plus
son peuple. Merci.
Presidente
- Ci sono altre richieste di intervento? La
parola al collega Viérin Marco.
Viérin M. (SA)
- Grazie Presidente.
Intanto ringrazio tutti i colleghi per i loro interventi, però
devo dire con sincerità che nelle prime due sedute di questa nuova
legislatura ho percepito un clima poco sereno, direi un'atmosfera
piena di rancori, di personalismi, di insofferenze, un clima che
certamente non giova al lavoro che siamo chiamati a fare
soprattutto in questo momento di grave crisi generale e dove i
programmi che le coalizioni hanno presentato sono molto simili,
parecchi di voi l'hanno già detto. Credo che sarebbe bene essere
molto chiari con i cittadini per non creare false aspettative, dire
che non si potranno risolvere tutti i problemi, perché nessuno ha
la bacchetta magica, né la maggioranza, né l'opposizione, né per
farci tornare indietro di dieci o quindici anni quando forse le
risorse erano tante e permettevano di affrontare a trecentosessanta
gradi le aspettative del cittadino...ma soprattutto si sarebbe
potuto dare delle risposte o, meglio, fare più attenzione alle
scelte di prospettiva. Occasioni perse quindi e qui non c'è solo la
maggioranza che era presente in quegli anni...
Credo sia giusto fare alcune considerazioni di tipo generale
dopo aver solo sentito, purtroppo, che la colpa è sempre di chi
amministra la Regione, chi sia oggi in maggioranza, chi sia oggi
all'opposizione, chi abbia fatto politica in questo Consiglio e
oggi la fa all'esterno, chi l'abbia fatto all'esterno e oggi la fa
all'interno, credo che qui dobbiamo regolarci tutti perché abbiamo
tutti le nostre responsabilità. Nell'ultima legislatura ed ancora
oggi dobbiamo confrontarci con la grave crisi in atto e con
un'Europa che non c'è.
Voglio fare due appunti su una cosa che non ho sentito da
nessuno. Il modello Europa burocratica, tecnocrate e mercantile
proposto in questi ultimi anni dagli Stati membri è stato bocciato
dai fatti e oggi gli stessi Stati ci stanno proponendo di curare
questa vecchia Europa con vari cambiamenti complessi e pieni di
centralismo, un'Europa che ha dato sfogo all'allargamento ad Est
senza aver prima consolidato il sistema, senza aver definito norme
per il rispetto della concorrenza leale fra gli Stati membri,
un'Europa che non ha legiferato né sulla fiscalità comune, né sul
sistema bancario comune, né sul posto del lavoro comune, né sul
costo dell'energia comune. Abbiamo delle diversità di costo abnormi
su questi aspetti sia per l'impresa, sia per la famiglia ed il
cittadino e ancora oggi su questi temi, che sono la base di una
concorrenza leale di mercato, tutto tace, non si vuole fare una
vera Europa dei popoli.
La nostra azione quindi, più che difensiva, deve essere più
incisiva, e qui mi collego a qualche Consigliere che le ha citate.
La realtà è lì davanti a noi, una marea di leggi, regole, lacciuoli
che arrivano dall'Europa e dallo Stato, emanate spesso senza
conoscere la realtà della vita ed i costi di possibili
applicazioni. Basti pensare a quante volte il cittadino o l'impresa
chiede informazioni per sapere come ci si deve comportare per non
incorrere in errori o sanzioni e qui "puntini, puntini"...
Basterebbe pensare che sul settore dei lavori pubblici in un anno e
mezzo ci sono state sedici modifiche al codice dei contratti.
Vorrei capire come la struttura e la politica possano far fronte a
stare al passo a delle modifiche...una al mese. Quando arrivano le
risposte, quindi o la normativa è già stata cambiata, come dicevo
in quell'esempio, o ti lasciano in confusione. I pareri sono pieni
di "parrebbe", "potrebbe", "forse", "credo". In sostanza, per il
cittadino o per le imprese, o per chi è chiamato ad amministrare
spesso non vi è certezza di aver ottemperato alla normativa, anche
se fai l'impossibile. A tal proposito quindi è significativo quanto
scritto da Gramellini su
La Stampa
del 4 luglio dal titolo:
"L'oggi si chiama incertezza del diritto"
e non vi chiedo di
leggerlo, perché leggerò il passo di Gramellini più avanti, che
ritengo quello più importante.
La prospettiva di dover amministrare oggi non è facile sia per
la maggioranza, sia per l'opposizione; si dovranno definire delle
priorità ed avere maggiori responsabilità e sensibilità anche
quando si proporranno o si solleciteranno le cose da fare, perché
nello stesso momento si dovrà indicare cosa tagliare rispetto al
programma ed al programmabile e non ho sentito cosa si farebbe al
posto di cosa, ho solo sentito che si dovrebbe fare tutto. Sono
convinto che riappropriarsi tutti del concetto della coscienza
d'identità per difendere a tutti i costi il nostro Statuto sia
molto importante e si debba mettere al primo posto. Si metta quindi
al primo posto il raggiungimento di una vera autonomia ed esigere
il superamento della vaga consapevolezza di un'identità distinta
dalla maggioranza dei cittadini e la maturazione di una chiara
coscienza di appartenenza.
Il nostro futuro è legato ad una decisa ed unitaria azione di
rilancio economico nell'interesse del territorio valdostano,
puntando su un forte recupero del senso di identità e di
appartenenza al territorio, purtroppo abbiamo assistito per decenni
a politiche statali ed europee fallimentari soprattutto sulla
politica della montagna. Bisogna pertanto essere ancora più
convinti nell'avviare processi di salvaguardia e consolidamento
della presenza dell'uomo in montagna, premessa essenziale per
qualsiasi proposito di sviluppo socio-economico dell'insieme del
territorio montano, e almeno su questo siamo tutti d'accordo.
Agricoltura, turismo, commercio e artigianato, come l'impresa,
devono essere legati all'identità di un territorio, un prodotto, un
servizio privi di identità non sono più spendibili, oggi non sono
più spendibili. Oggi la loro valorizzazione per essere vincenti è
strettamente legata ad un processo culturale che si basa sulla
riappropriazione dei valori del territorio. Bisogna ricostruire
quell'immagine identitaria originale, perché non è più sufficiente
la semplice somma delle opportunità dei servizi offerti al turista,
come a chi viene ad acquistare i prodotti a casa nostra. Oggi è
indispensabile proporre un percorso di eccellenza ed
un'affascinante diversità, questo
appeal
deve suscitare in
chi si avvicina alla Valle d'Aosta il desiderio di identificarsi
con questa specifica identità, di assaporare gli stili di vita e di
condividere il loro valore autoctono. Non è più sufficiente
intervenire con sostegni finanziari o incentivi per la
partecipazione a fiere internazionali o meno o alla realizzazione
di ricerche di mercato, oggi bisogna creare rete tra i vari settori
vendendo una realtà omogenea, che deve basarsi sulla qualità dei
prodotti legata al fascino del territorio e quindi alla creatività.
Sono questi...o, meglio, io ritengo...la Stella Alpina ritiene che
questo sia uno dei passaggi fondamentali per il prossimo futuro,
ma, per farlo, bisogna essere certamente più uniti, piuttosto che
scontrosi.
Su questo tema allora faccio una parentesi, perché oggi ho
sentito che è tutto sbagliato e quindi che è colpa sempre di chi
amministra la Regione, ma soprattutto ho sentito poche proposte
amministrative. Io vorrei riprendere in tre minuti solo alcuni
interventi dei colleghi, interventi che vanno verso una visione che
posso condividere, ed interventi che invece continuano ad essere
legati al passato che proprio certi colleghi chiedono di cambiare
totalmente.
Collega Certan, quando dice:
"l'obiettivo è certamente quello
di riuscire ancora a calmierare, come è stato fatto in questi
ultimi anni, la crisi"
, la ringrazio per il riconoscimento che
la passata legislatura ha almeno calmierato la crisi.
Collega Bertin, oggi non è il momento di fare l'analisi del
voto, oggi abbiamo altri problemi, che condivido.
Il collega Chatrian vorrebbe una maggioranza volta al fare,
anche se è inimmaginabile a breve ritornare al benessere del
passato e la ringrazio perché è una cosa importante esplicitare che
qui non si possa risolvere con la bacchetta magica tutto in uno,
due o tre anni, bisogna avere il tempo per tornare a quello che era
il benessere passato.
Il collega Ferrero ha detto:
"l'occhio della politica non
deve essere chiuso, ma aperto all'esterno, l'obiettivo deve essere
quello di vederci tutti e trentacinque a votare progetti attesi dai
valdostani"
, ma mi sembra che il fine sia stato questo negli
interventi di questi tre giorni.
Infine, Rosset:
"c'è un clima di attesa e di speranza ed è
indispensabile rilanciare l'autogoverno che, come primo obiettivo,
ha la difesa dell'autonomia"
, l'ho detto prima: tema che sposo
in pieno come obiettivo.
Volevo poi rispondere al Collega Donzel che venerdì ha fatto due
considerazioni...visto che non ci sentiamo mai per dirci le
cose...Raimondo ce le diciamo anche oggi in maniera molto sincera,
in maniera corretta. Si parla della nuova legge sui costi della
politica, ci è stato detto: "la Stella Alpina poteva votare nel
2011 la proposta che fece allora il PD", noi potremmo dire che il
PD avrebbe dovuto votare tutte le proposte che sono venute avanti
negli anni passati della Stella Alpina...non è stato fatto. Vorrei
solo ricordare a chi ci ascolta che la proposta era di decurtare
solo del 20 percento e solo per chi aveva più di 20.000 euro di
pensione. Io credo che, se uno ha una pensione ed anche lo
stipendio da Consigliere regionale, è giusto che l'importo della
pensione lo decurti dallo stipendio regionale, perché altrimenti se
decurtiamo solo a chi ha 20.000, allora uno che è in pensione e
viene qui fa lo stesso il doppio incasso...parliamo in maniera
chiara!
Sui manager delle società partecipate, il Collega Donzel sa che
noi l'abbiamo detto in maniera molto chiara che lo faremo, ci siamo
presi l'impegno, lei sa anche che c'erano dei problemi di un certo
tipo, soprattutto per i contratti in essere, e quindi l'argomento è
nel programma di governo di questa maggioranza; si affronterà
quindi tutti insieme, - spero -, in quest'aula ed in Commissione
questo tema.
Sul discorso dell'ERP una delle poche cose che sta funzionando
meglio rispetto alle altre Regioni...volevo solo dirle che i dati
sono lì, noi abbiamo una situazione migliore rispetto al passato in
Valle d'Aosta e decisamente migliore rispetto a tutte le altre
Regioni. Quello che il collega Baccega probabilmente voleva far
sapere era che questa crisi della casa e dell'emergenza abitativa
si è anche un po' espansa lungo l'asse principale della Valle,
quindi da Saint-Vincent salendo a Morgex, ma è calata all'interno
di quella che può essere la
plaine
, quindi Aosta ed i comuni
vicini. Dal punto di vista generale, quindi, i numeri sono
inferiori, ma si è spostata un po' sul territorio l'emergenza
abitativa.
Sul telelavoro voglio solo dirle che è stata approvata
all'unanimità...lei l'ha contestata perché abbiamo
ripreso...nell'aprile 2008 è stata approvata all'unanimità la
legge, quindi c'era anche il PD.
Mi ha detto:
"non ho trovato niente sulla famiglia"
...me
lo sono riletto, perché forse non l'ha letto bene...a pagina 9 del
programma di maggioranza ci sono 13 commi che riguardano
praticamente anche la famiglia. Soprattutto lei, astutamente, ha
preso solo il secondo comma e ha letto qui in aula solo il secondo
comma, cosa che non è troppo seria, perché a pagina 9 lei ha citato
il secondo capoverso dicendo che
"di macroindicatori non si
mangia"
, così ha detto l'altro giorno. Vorrei ricordare che, a
questo riguardo, "è indispensabile disporre di un quadro realistico
e completo per meglio intraprendere azioni volte ad affrontare la
criticità in maniera più conoscitiva e più seria", ma vi voglio
ricordare soprattutto che questo tema, questa richiesta che è stata
messa nel programma è stata chiesta più volte in aula nella passata
legislatura dal suo gruppo e, specificatamente, dalla collega
Fontana e dal collega Rigo, che d'altronde seguono da sempre i temi
della coesione sociale. Questa quindi è una cosa che abbiamo
inserito proprio per aver ascoltato...inoltre le consiglio di
leggersi il primo capoverso, che pone la famiglia nel nostro
programma come soggetto attivo della società e non come un insieme
di persone che si sono raggruppate per poter chiedere solo un
sostegno finanziario a Regione o Comuni e, se fossi in lei,
leggerei anche gli altri 11 capoversi, che pongono attenzione sia
agli anziani, sia alle donne ed ai giovani.
Quando poi parla della sanità, provocazione per provocazione, io
spero che lei sia a conoscenza, ma certamente...che il Governo
nazionale sta programmando una standardizzazione dei servizi sul
territorio e su quelli che sono i costi per tutte le Regioni. Io
spero che questo non crei danno ai servizi che tutti noi riteniamo
di dover dare sul territorio per evitare che ci sia un
accentramento complessivo sulla città di Aosta e quindi forse
potrebbe sentire con urgenza Letta o il suo Vice Alfano per evitare
di essere tra qualche mese solo qui a prendere atto di non poter
più rispondere alle esigenze del nostro territorio. Io le ho fatto
questi appunti perché l'altro giorno lei ha avuto dei toni molto
pesanti e molto duri rispetto a delle questioni che sono ben
diverse nel loro percorso storico e nella visione che abbiamo avuto
in quest'aula nella passata legislatura.
Volevo ancora ricordare due questioni al collega Bertschy, che
parla sempre di famiglia. Io sono andato a scaricare il programma
della sua coalizione in merito alle politiche sociali, ho trovato
tre punti, ma sulla famiglia mezza riga e si dice:
"la politica
a favore delle famiglie è adottare misure atte a combattere la
nuova povertà".
Vorrei ricordarle che noi abbiamo esplicitato
il suo concetto che io sposo in pieno...che noi sposiamo in pieno.
Nel nostro programma comune c'è scritto:
"promuovere la famiglia
come soggetto sociale attivo, prevedendo quindi modelli consultivi
col mondo associazionistico..."
e non sto a tediarla. Io sono
quindi molto contento della sua posizione, perché è la nostra,
della maggioranza e nel nostro programma.
Volevo ancora solo fare un passaggio prima di chiudere e cioè
sul discorso della speranza - qualcuno l'ha detto, mi sembra
Chatrian, ma anche altri -, ecco, noi dobbiamo trasmettere
speranza. Io credo che a chi ci ha ascoltato in questi giorni di
speranza ne abbiamo trasmessa poca, abbiamo sparato negatività a
destra e sinistra, negatività che arrivano da costruzioni di anni
di lavoro in questo Consiglio regionale e di più voglio fare una
sintesi dicendo che Gramellini aveva ragione, l'ha scritto il 3
luglio:
"mi è sembrato più un ufficio sfoghi, anziché di tre
sedute del Consiglio regionale"
. Leggo testualmente qui il
Buongiorno
di Massimo Gramellini:
"e intanto il virus
nazionale
- direi anche regionale -
del vittimismo che gli
monta dentro fino a catalizzarsi intorno ad un bersaglio di carne e
ossa...
- si parla di quell'attentato al Sindaco del Varesotto,
teatro di tutta questa vicenda -
quando viene infine messo nelle
condizioni di non nuocere, le sue prime parole sono quelle di un
giustiziere della notte cresciuto a rancore e a telefilm
:
"adesso ho regolato i miei conti" -
"sono nel giusto..." -
ordinaria follia -
dice Gramellini -
però quanti
Pegoraro, per fortuna senza porto d'armi, solcano ogni giorno le
strade del nostro scontento? Quanta rabbia intrisa di mania di
persecuzione, alla ricerca spasmodica di un capro espiatorio da
sacrificare sull'altare di un regolamento di conti scambiato per
giustizia? L'essere umano funziona così da quando frequenta il
mondo. A non funzionare più
- purtroppo -
è la comunità che
un tempo assorbiva un po' di questo disagio: il prete, il medico
condotto, il circolo
comunista
- leggo
tel quel
-
la famiglia patriarcale. Non facevano miracoli, ma erano camere
di decompressione, sfogatoi legalizzati in cui scaricare malumori e
risentimenti prima che montassero fino all'impazzimento. Oggi gli
sfogatoi sono i social-network, ma senza contatto fisico la
solitudine fa in fretta a diventare malattia"
.
Io non voglio che questo Consiglio abbia poi questo percorso nel
prossimo futuro e quindi spero vivamente che Gramellini con questa
sua considerazione - che è molto forte, ma che fa pensare, e che
purtroppo a pelle condivido - su quella che è la situazione
generale ci faccia riflettere. Vi dico questo perché noi dobbiamo
avere degli obiettivi, credo che tutti insieme abbiamo l'obiettivo
di avere il senso dell'appartenenza. Penso che tutti vogliamo
guardare alla sostanza, credo che gran parte di noi voglia essere
equilibrata nelle scelte e credo che gran parte di noi voglia avere
momenti di ascolto per riscoprire il valore dello stare insieme,
che è fondamentale per cercare di uscire meglio da questa
crisi.
Noi, come Stella Alpina, soprattutto in questo momento delicato,
mettiamo al primo posto le scelte di prossimità e la famiglia. La
speranza è che questo Consiglio riesca a riscoprire la serenità,
l'equilibrio per tornare al normale...è una speranza che deve
essere in tutti e non solo nel sottoscritto e permetterebbe a tutti
noi di dare un migliore servizio ai cittadini valdostani e
sicuramente anche a noi stessi. Grazie.
Président
- Merci. Il y a des requêtes d'intervention? La
parole au collègue Testolin.
Testolin (UV)
- Merci Président. Chers collègues du
Conseil, bonjour.
C'est avec sans doute un peu d'émotion que je prends la parole
pour la première fois dans cette salle du Conseil. Je me
permettrais d'exprimer dans mon intervention quelques
considérations d'ordre général et pas trop techniques, peut-être,
et sans doute tout à fait personnelles, par rapport au déroulement
de ces premières séances du Conseil de la Vallée dans cette
XIV
e
législature. Une salle du Conseil qui devrait
représenter pour tous les valdôtains le milieu où les élus
devraient se confronter, partager, si possible, les décisions, les
lois et les choix les plus convenables pour donner des réponses aux
problèmes et aux attentes légitimes du peuple valdôtain.
Vendredi, le collègue Rollandin, indiqué par la majorité à
soutenir le rôle de candidat aux fonctions de Président de la
Région, chargé de proposer l'équipe de gouvernement, de présenter
le programme de gouvernement même pour les prochaines cinq années,
a justement lu ce programme et soumis à l'attention de l'Assemblée
une série de propositions, évidemment visées à donner les réponses
que les valdôtains attendent et que, tout compte fait, sont les
mêmes réponses que les valdôtains ont choisies lors des dernières
élections du mois de mai. En effet, d'après les dernières
élections, comme plusieurs fois vous avez souligné, un écart de
voix minimal a séparé la coalition gagnante de celle qui a perdu,
mais un écart quand même suffisant à légitimer la coalition Union
Valdôtaine-Stella Alpina à travailler pour bâtir un nouveau
Gouvernement régional et travailler pour garantir une
gouvernabilité politico-administrative au Val d'Aoste. Et bien,
après l'exposition de la proposition du programme de législature,
j'ai assisté, malheureusement, à une série d'interventions que dans
quelques cas n'ont même pas repris les concepts exprimés et se sont
seulement penchées sur une invective à niveau personnel.
Permettetemi di dire di aver apprezzato il passaggio
dell'intervento della collega Morelli quando ha intravisto la
necessità di alcuni neo Consiglieri di voler prendere le giuste
misure prima di intervenire in quest'aula. Io, come probabilmente
molti altri dei miei colleghi neoeletti, sono qua in questo
collegio, in questo Consiglio Valle grazie a tutti quei cittadini
che hanno visto anche nelle mie caratteristiche la possibilità di
dialogo e di disponibilità, ma sinceramente in alcuni casi mi
risulta difficile intravedere delle possibilità di condivisione
verso idee qualche volta preconcette e, in alcuni casi, scariche
dei dovuti contenuti e delle dovute maniere di confronto.
Ho comunque piacevolmente apprezzato anche interventi dal tenore
decisamente più costruttivo, dai quali ho tratto - senza al
momento, evidentemente, entrare nella discussione più dettagliata -
tutta una serie di suggerimenti, che ho avuto l'accortezza di
annotarmi, di riflessioni che sicuramente potranno essere a tempo
debito approfondite, valorizzate e massimizzate.
Per quanto mi concerne, sono in questo Consiglio regionale per
cercare di dare il mio contributo fattivo al lavoro che qua deve
essere svolto, lavoro serio e concreto da farsi nel solo interesse
del popolo valdostano e sinceramente mi piacerebbe poterlo fare con
la giusta disponibilità al confronto costruttivo tanto proclamato
in quest'aula consiliare, ma in realtà qualche volta anche così
poco cercato. Credo che l'atteggiamento di arrogarsi la conoscenza
puntigliosa delle regole, abbinato ad un atteggiamento nel
complesso un po' farraginoso, non aiuterà sicuramente a risolvere
problemi, a fissare delle basi normative che possano aiutare i
valdostani, ma ci renderà solo più simili a quel sistema politico
nazionale che poco ha di costruttivo, che sovente alimenta un mero
tatticismo politico fine a sé stesso.
Ebbene, prima di concludere, solo ancora due brevi valutazioni
per sottolineare da un lato come, a dispetto di quanto affermato in
qualche precedente intervento, non mi sento assolutamente il frutto
di una spartizione di potere, ma bensì mi considero a disposizione
di una Regione composta da cittadine e cittadini che hanno bisogno
di risposte e di gente che abbia voglia di adoperarsi per dare loro
queste risposte.
Infine, pur a malincuore, devo deludere il collega Chatrian
quando parla di possibilità di avere bacchette magiche per dare
risposte a tutti e subito, purtroppo niente bacchette magiche.
Posso però rassicurarlo in merito all'impegno che ci assumiamo per
dare gambe ad un programma di governo che il collega Rollandin ha
presentato e che rappresenta per noi la traccia da seguire, sulla
quale lavorare con serietà ed attenzione per dare risposte puntuali
alla nostra gente. Merci.
Président
- Merci collègue. Il y a quelqu'un d'autre? Je
n'ai pas d'autres requêtes. Non ci sono altre richieste di
intervento? La parola al collega Chatrian.
Chatrian (ALPE)
- Merci Présidente.
Ho ascoltato attentamente l'intervento del collega, o candidato
Marco Viérin alla Presidenza...molto attentamente e devo dire che
non ha centrato molto la sua replica, quanto meno nei miei
confronti. Pensavo di aver fatto un intervento articolato, dove,
cercando di riassumere le difficoltà di natura
economico-finanziaria, mettevo sul tavolo delle criticità e delle
piccole proposte che in questi cinque anni il gruppo ALPE ha fatto
puntualmente, mettendole nero su bianco con degli emendamenti,
delle modifiche delle proposte di legge.
Rimando al mittente, sempre al collega Marco Viérin...quando
cita: "i programmi sono simili...", no, Marco Viérin, i programmi
non sono assolutamente simili, sono molto diversi! Vorrei fare con
voi qualche considerazione in più soprattutto dove, a mio avviso,
il nostro programma è diverso. Come annunciato, ritorno sul tema
delle partecipate, sottolineando come nel programma di governo la
questione è liquidata come se si trattasse di un argomento di ben
poco conto, è più probabile che si sia voluto sorvolare, non
approfondire, per poter poi continuare a fare come si è fatto
finora, vale a dire tenere le partecipate e la loro gestione
chiuse, separate dall'attività e soprattutto dall'intromissione di
questo Consiglio regionale. Conosciamo molto bene il loro impatto
sull'economia valdostana, diretto ed indiretto, e conosciamo molto
bene la zona d'ombra, la zona grigia, la zona poco trasparente. Nel
vostro programma c'è solo una frase:
"rispetto alle società e
agli enti strumentali, si procederà ad una progressiva
razionalizzazione del sistema nel suo insieme, come già avviato per
gli impianti di risalita, nonché alla riduzione dei componenti dei
consigli di amministrazione".
Vi è poi un altro passaggio dove
si dice, si declina:
"definire adeguate strategie di sviluppo da
sottoporre alle società e agli enti strumentali, affinché la loro
azione realizzi concrete sinergie e converga sempre verso il
risultato atteso dalla Regione...",
quindi tutte le battaglie
che in questo Consiglio sono state fatte nella scorsa
legislatura...non solo non viene citato nulla, ma la continuità è
totale, cioè la zona nera, non grigia, è totale!
Stiamo parlando indubbiamente di partecipate dirette: Finaosta,
Casinò, INVA, SITRASB; partecipate indirette: CVA, Struttura Valle
d'Aosta, Complesso Ospedaliero Umberto Parini, Nuova Università
Valdostana, Autoporto, Cervino, Courmayeur-Mont Blanc, Monte Rosa,
e potremmo andare avanti. Quel motore dove si gioca tutta la
partita, perché non si gioca più in questa sede la grande partita
parapubblica, la grande partita economico-finanziaria.
Venerdì, ascoltando attentamente il collega Baccega, mi sono
segnato due passaggi interessanti, dove il collega cita la loro
volontà, che è quella di garantire il diritto al lavoro:
"il
nostro compito è migliorare individuando metodi e risorse per
garantire un percorso di serenità e di benessere diffuso equamente
distribuito per la nostra comunità".
Condividiamo con lei su
tutta la linea. Solo il gruppo CVA, collega Baccega, colosso al 100
percento pubblico, società di diritto privato, dal 1° luglio 2006
al 30 giugno 2013 ha assunto 207 persone, magari il Presidente
Rollandin mi correggerà se sono 206 o 208, 207 persone senza
un'evidenza pubblica...con migliaia di persone che avrebbero
partecipato volentieri ad un concorso, una possibilità di
partecipare... Nel momento in cui si decide che CVA, colosso
dell'energia, ha bisogno di tre architetti, l'obiettivo sarebbe che
tutti gli architetti possano partecipare ad un'evidenza pubblica,
alla possibilità di mettersi in discussione, 207 persone, dal 1°
luglio 2006 al 30 giugno 2013. Garantire quindi il diritto al
lavoro, equamente distribuito, e soprattutto garantire un percorso
di serenità e di benessere diffuso: ecco perché, collega Marco
Viérin, quando lei dice che il programma è simile...no, il
programma non è simile. Quando lei dice: "troppe regole...", noi le
diciamo che noi vogliamo solo due regole molto semplici: pari
opportunità nel mondo parapubblico, in questo momento queste pari
opportunità non ci sono.
Non vi sembra un po' superficiale, per non dire peggio,
abbordare un tema che coinvolge una grossa fetta della nostra
economia, posti di lavoro, capacità di fare sistema, opportunità di
crescita, apertura o meno di alcuni settori al mercato, creazione o
meno di ricavi per la Regione...con quattro banali parole crede di
aver assolto al dovere... Non vi sembra una contraddizione
denunciare, da un lato, gli attacchi all'Autonomia, puntare
l'indice su un sistema economico sbagliato, denunciare il degrado
dei rapporti tra istituzioni e dall'altro adottare lo stesso
comportamento, la stessa attitudine che si rimprovera ad altri. Non
ho e non abbiamo la bacchetta magica, ma vogliamo regole certe,
vogliamo trasparenza, vogliamo pubblicità! In questo momento in
questa Valle d'Aosta nel mondo parapubblico questa trasparenza non
c'è, queste pari opportunità non ci sono e questa pubblicità, le
assicuro collega Baccega, non c'è. Se si lanciano accuse, se si
ritiene di aver subito dei torti, si dovrebbe anche avere il
coraggio di affrontare con onestà intellettuale e capacità politica
le questioni di propria competenza, i problemi sui quali la propria
responsabilità è unica, è indiscutibile, la cui soluzione dipende
solo ed esclusivamente da noi, da quest'aula, dalle nostre leggi,
dal fatto di legiferare. Su questi temi invece nulla di più di
quattro parole
en passant
.
È quasi intollerabile la supponenza con la quale si affronta il
tema delle società partecipate in generale, i cui risultati
economici sono, salvo il gruppo CVA - ma vi torneremo in futuro -,
sicuramente del tutto insoddisfacenti, altro che
"nous avons su
limiter ou encaisser les répercussions de la crise mieux que
beaucoup d'autres"
! Sì, per qualcuno, e per tutti gli altri?
C'è invece, a nostro avviso, da mettersi le mani nei capelli, siamo
al livello delle Regioni che citiamo come esempi di malgoverno e
pretendiamo di risolvere i problemi riducendo i consigli di
amministrazione...perché, secondo voi, il problema è tutto lì?
Tutto si risolverebbe come è già stato fatto in qualche caso
nominando un unico proconsole, scelto e manovrato direttamente
dalla Presidenza della Regione? Perché non nominiamo direttamente
il Presidente commissario di queste società, forse sarebbe anche
più economico, peraltro abbiamo un chiaro esempio che non è che un
amministratore unico, e si risolvono magicamente i problemi di
gestione delle società partecipate.
Vorrei fare un piccolo esempio - penso che gli esempi siano cose
più chiare, più emblematiche, più dirette -: prendiamo la Casinò
S.p.A., cosa è cambiato da quando c'è un amministratore unico? I
tavoli da gioco sono pieni? Gli ingressi aumentati? La Regione è
tornata ad incassare finalmente fior di milioni, da tempo stiamo
attenti a ciò che succede in quest'importante realtà societaria
cercando di capire qual è la strategia, chi è la mente pensante.
Alle nostre domande circostanziate, richieste motivate di
informazioni e di dati, riceviamo quasi sempre silenzi
imbarazzanti, risposte evasive e, in qualche caso, anche tentativi
di rallentare il nostro semplice, puro lavoro di controllo,
peraltro doveroso, di indagine e di approfondimento, ma non
intendiamo demordere, anche perché nuove notizie poco incoraggianti
sono emerse in questi giorni, e non provengono dall'Amministratore
o dall'Ufficio stampa della casa da gioco, evidentemente impegnati
in altre questioni. Non vi dico e non vi cito il comparto nazionale
delle case da gioco...ha registrato nel 1° semestre 2013 una
contrazione del complessivo degli incassi del 7 percento. In questi
primi sei mesi la Casa da gioco di Saint-Vincent ha perso il 15
percento, eppure solo pochi giorni fa abbiamo appreso che a fine
2012 è stato liquidato all'inossidabile Amministratore unico il
premio di risultato: 72 mila euro, che si aggiungono al modesto
compenso lordo annuo di 240 mila euro...una vergogna! È forse
questa la
meilleure distribution de la richesse
che intende
la maggioranza? Se così fosse...se tutti condividete le parole del
Presidente, sarebbe stato onesto dirlo ai Valdostani in campagna
elettorale, perché, scusatemi, io credo che loro pensino ad un
altro tipo di ridistribuzione della ricchezza pubblica!
Sento il dovere di insistere su un punto ed invito anche i
colleghi di maggioranza che sentono per la prima volta in
quest'aula i miei interventi sulla casa da gioco e sulle
partecipate in generale a riflettere bene su questo punto. Noi
siamo chiamati ad affrontare e risolvere i problemi partendo dai
dati di fatto, per poi cercare di applicare soluzioni efficaci.
Ebbene, nel caso del casinò, come di altre partecipate, i dati
dicono che le scelte di questa maggioranza sono state fallimentari,
che affidare la gestione di questi dossier alla Presidenza non ha
portato frutti positivi, in quest'opacità si sono create anche
alcune zone d'ombra con episodi poco chiari. Visto che i dati sulla
situazione della casa da gioco confermano purtroppo le nostre
ripetute e convinte, documentate critiche, ci troviamo tutti di
fronte ad un nodo politico, che può essere sciolto solo con la
trasparenza e la chiarezza. Ribadisco il concetto: il nodo è
puramente politico e
à la une...
la modifica, a nostro
avviso, è necessaria, urgente, fondamentale...trasparenza e
chiarezza.
Naturalmente siamo, siete liberi di optare per l'alternativa:
quella di continuare a sostenere il sistema verticistico ed opaco
seguito finora dalla delega alla Presidenza, quel sistema che ha
portato i risultati di oggi, naturalmente con gli effetti
collaterali delle assunzioni senza concorso, degli incarichi senza
bandi, delle forniture di opere e servizi senza procedure aperte.
Qualcuno li potrà anche apprezzare viste le ricadute immediate, ma,
come tutti sappiamo, sono comportamenti
borderline
, che, a
parte gli aspetti giuridici, corrodono e corrompono negli anni il
senso della liceità e della legalità dell'intera società.
Un altro piccolo esempio: dato che non parliamo solo di
assunzioni, non parliamo solo di regole per quanto riguarda le
ricadute occupazionali...in grandi difficoltà, parliamo anche di
impresa: 14 mila partite IVA in Valle d'Aosta, è stato citato dai
colleghi venerdì. Ebbene, solo il colosso gruppo CVA in tre anni e
mezzo ha affidato più di 105 milioni di euro di lavori, senza una
gara aperta, con tantissimi affidamenti diretti e con qualche
procedura negoziata. Vi raccomando di andare a leggere
nom et
prénom
delle procedure negoziate.
A nostro avviso, questo modello Valle d'Aosta va riformato
soprattutto nel modello parapubblico e vi assicuro che le regole
certe, chiare, dirette...che la popolazione sappia effettivamente
come queste risorse e questi lavori vengono affidati, perché tante
aziende non possono neanche partecipare, perché non c'è trasparenza
e soprattutto perché quest'aula non decide di invertire questa
rotta: invertire perché il bilancio regionale nel 2008 aveva una
disponibilità di 1.700 milioni di euro, oggi il bilancio regionale
ne ha circa 1.250 milioni di euro. Benissimo, la partita,
scusatemi, la Presidenza Rollandin del 2008-2013 l'ha giocata fuori
da quest'aula: l'ha giocata nelle società parapubbliche
partecipate, controllate. Ecco, non vorremmo una nuova legislatura
2013-2018, dove la partita sarà nuovamente giocata se quest'aula
non si assumerà di modificare queste regole...se quest'aula non si
assumerà di modificare quella che è la trasparenza e se quest'aula
non si assumerà per quanto riguarda il precariato valdostano...che
i Valdostani abbiano tutti le pari opportunità di partecipare ad un
concorso, ad un'evidenza pubblica e non invece una semplice
chiamata o, peggio ancora, ad una finta selezione, per poi
direttamente mettere nero su bianco dei posti di lavoro, partendo
dal presupposto, vista la crisi, che noi siamo al primo posto come
ALPE, come gruppo di opposizione per il discorso di pari
opportunità e dei posti di lavoro. Noi saremo vigili, Presidente
Rollandin, ed attenti e denunceremo ogni atto poco trasparente,
ogni comportamento dubbio nel settore delle società partecipate e
controllate, dove solo il volume d'affari del gruppo CVA è
superiore a tutto il bilancio regionale, lo abbiamo promesso ai
nostri elettori e non vogliamo venir meno agli impegni assunti, a
voi a questo punto su questo tema la scelta. Merci.
Président
- Merci. La parole à la collègue Fontana.
Fontana (PD-SIN.VDA)
- Signor Presidente del Consiglio,
colleghi Consiglieri, siamo oggi riuniti per continuare la
discussione sul programma di governo. Ho ascoltato con molta
attenzione tutti gli interventi fatti in quest'aula e ciò che ho
percepito è che in un momento di grave crisi economica e sociale
come quella attuale, in cui bisognava attuare un cambio di rotta,
questo cambio non c'è stato...non c'è stato nelle intenzioni,
figuriamoci nei fatti! Prima di andare avanti con le mie
riflessioni, mi rivolgo al Consigliere Marco Viérin: non condivido
l'analisi fatta nei confronti dell'opposizione, non è veritiera. Vi
invito almeno a riconsiderare quanto di costruttivo è stato
argomentato e proposto nella passata legislatura su temi importanti
che ci aiuterebbero a fronteggiare l'emergenza sul lavoro, la
povertà, l'istruzione, la sanità, i trasporti, l'ambiente, il
problema casa, l'agricoltura, il turismo e tantissimi altri
argomenti. Abbiamo proposto leggi in cui chiedevamo la riduzione
dei costi della politica, abbiamo più volte evidenziato che
bisognava intervenire sugli sprechi che sono davvero tanti. Penso,
ad esempio, alle consulenze, agli affitti della pubblica
amministrazione, sicuramente questo lavoro di analisi non l'avete
fatto allora, figuratevi oggi, ma i tempi sono cambiati, così come
i numeri e la nostra forza. Per il bene dei cittadini e della Valle
d'Aosta, bisognava avere la capacità di cogliere le proposte valide
anche se proposte dalla minoranza e cercare insieme delle
soluzioni.
La campagna elettorale è finita e il nostro compito, oltre a
proporre soluzioni efficaci per gestire al meglio l'Amministrazione
regionale, è anche quello di vigilare sul vostro operato. Avete
detto che non si tagliavano i servizi, invece posso confermare che
non è stato così e ne cito qualcuno che mi sta molto a cuore: la
chiusura della ludoteca per l'infanzia, spazio molto importante per
i bambini e poi la chiusura del Servizio di medicina integrata,
efficiente per tutte le donne, la riduzione delle ore di lavoro,
precariato, eccetera. In cambio si davano i premi ai dirigenti per
il raggiungimento degli obiettivi raggiunti. Bisogna intervenire
per ridurre i tempi delle liste d'attesa, per le visite
specialistiche, problema enorme sentito dai cittadini, potenziare
il servizio sanitario nei territori, riteniamo che la salute debba
avere la precedenza su tutto. Auspico quindi un forte intervento
dell'Assessore alla sanità per rivedere e riorganizzare il servizio
sanitario regionale, in particolare rafforzare le figure degli
assistenti sociali ad Aosta e in tutto il territorio valdostano,
per rispondere meglio e più adeguatamente ai cittadini in
difficoltà, potenziare altre risorse per poter fronteggiare questa
crisi gravissima.
Un altro tema da affrontare è quello della mensa ospedaliera,
servizio molto importante per i malati, bisogna, a mio avviso,
valutare se è il caso di ristrutturare le cucine e mantenere il
servizio all'interno della struttura ospedaliera, e che dire delle
perenni ristrutturazioni nel presidio ospedaliero con tutti i
disagi che tutti dobbiamo affrontare, specialmente i malati? Mi
rendo conto che sono necessari degli interventi, ma non riesco a
capire perché non si arrivi mai alla fine. Avete detto che,
unificando i presidi ospedalieri, avremmo avuto dei risparmi non
indifferenti, sinceramente non ne sono convinta, è il caso di
ragionare bene e capire se siamo in grado di mantenere due
accorpamenti di strutture così costose. Il Ministro Balduzzi aveva
detto di non costruire cattedrali nel deserto, parole sagge; le
cattedrali sono in cantiere e il deserto è già arrivato. Ritengo
che una maggiore razionalizzazione della spesa...si sarebbe potuto
puntare sempre a servizi di qualità e ad avere a disposizione
sicuramente più servizi.
Colgo l'occasione per fare un ringraziamento a tutti coloro che
svolgono il proprio ruolo con coscienza e con tanta umiltà, e non
sono pochi. Il mio intento non è quello di sostenere
indiscriminatamente che tutto va male, ma è utile fare delle
riflessioni per migliorare i servizi che non rispondono
correttamente alle esigenze dei cittadini.
Un confronto politico è utile, rispondo al Consigliere Borrello,
che ha toccato un argomento molto delicato sulle persone
diversamente abili e, come giustamente riportato, mi sta a cuore;
l'attenzione del Partito Democratico è stata sempre costante verso
queste problematiche. Faccio presente il problema delle barriere
architettoniche, che crea non poche difficoltà e limita fortemente
la mobilità dei cittadini con problemi di deambulazione. Abbiamo
più volte portato all'attenzione dell'Assessore competente questo
problema, in ultimo con un'interpellanza per agevolare l'accesso
alla stazione di Aosta. La risposta è stata che la competenza era
del Comune di Aosta, altra risposta è stata che non c'erano le
risorse per questi problemi. Capisco le difficoltà economiche, ma
la dignità umana che prezzo ha? Ritengo che in questi casi si debba
lavorare in sinergia con i Comuni per dare risposte più efficienti,
soprattutto a tutte quelle persone che sono meno fortunate di noi.
Pensate alla stazione di Aosta, a chi deve prendere il treno per
lavoro ed ha una carrozzina, come fa a prendere il treno al secondo
binario? Sarebbe bastato un ascensore, è possibile che servizi così
importanti non abbiano la precedenza?
Voglio affrontare un altro argomento: quello concernente il
precariato degli invalidi civili che non hanno la percentuale di
invalidità tale da aver diritto ad un sostegno economico. Il
paradosso è che, essendo invalidi, non trovano lavoro, alcuni di
loro sono iscritti da decenni nelle liste di collocazione al
lavoro, senza vedere la speranza di un futuro migliore. Questi
problemi gravano pesantemente anche sulle loro famiglie, che spesso
hanno redditi minimi e non sanno come andare avanti. Avevamo, come
Partito Democratico, proposto un reddito di cittadinanza a sostegno
di tutti coloro che non trovavano una collocazione lavorativa.
Questi esempi dovrebbero farvi capire per quale motivo i
cittadini hanno perso la speranza in una politica risolutrice di
problemi concreti, problemi del quotidiano. I vostri programmi di
governo per rispondere efficacemente a queste problematiche si sono
rivelati delle bolle di sapone. Mi chiedo quale strano ascendente
abbiano le poltrone dell'Esecutivo dato che gli impegni presi con
gli elettori restano lettera morta. L'opposizione ha svolto un
ruolo molto importante, attraverso un ruolo scrupoloso, attento,
dando tutta la sua disponibilità per lavorare insieme alle proposte
ritenute importanti ed idonee a risolvere quanto i cittadini ci
chiedevano, lasciando da parte l'appartenenza politica, le vostre
scelte e la provenienza politica per affrontare e risolvere i tanti
problemi che la crisi ha provocato...non si sono rivelati
efficaci.
L'ultimo bilancio regionale ha subito dei tagli non
indifferenti, siamo convinti, di circa 400 milioni di euro, anche a
causa delle manovre economiche che dal Governo nazionale, ma ciò
non toglie che bisogna comunque garantire determinati servizi e con
meno risorse a disposizione il gioco di squadra risulta sempre
essere vincente. Abbiamo cercato di suggerirvi che bisognava
ragionare insieme sui tagli effettuati, prendendoci la
responsabilità di tali manovre, ma non è stato possibile. Detto
questo, ritengo ancora che il nostro bilancio ci permetta di dare
risposte non indifferenti a risolvere i tanti problemi che sono
sotto gli occhi di tutti.
Ci aspettiamo da voi maggiore responsabilità sulla gestione
della macchina regionale e un reale confronto su tutte le tematiche
importanti. Mi auguro che questi giorni di riflessione vi abbiano
messo sui binari differenti rispetto a quelli iniziali, auspico un
vostro passo in avanti nella direzione delle larghe intese, magari
rinunciando anche a qualche Assessorato. Lo dovete ai valdostani
tutti e, in particolare, ai vostri elettori, che vi hanno votato
pensando di fare la cosa giusta, per una Valle d'Aosta più equa e
più giusta per tutti.
Cari colleghi della Stella Alpina, in campagna elettorale avete
proposto una riduzione dei pedaggi autostradali, siete anche
presenti nel Consiglio di amministrazione, chi dunque meglio di voi
poteva opporsi a questi aumenti così esagerati? Dimostrate sin da
subito che gli sconti si faranno e per tutti i cittadini, oltre che
per i pendolari. Sarebbe una boccata d'ossigeno per tutti.
Altra risposta immediata deve essere quella sui carburanti, più
volte abbiamo affrontato questo problema, la scelta...e quindi la
risposta è stata un'altra: dare il
bon chauffage
.
Naturalmente abbiamo condiviso questa possibilità data ai cittadini
per il riscaldamento, scelta molto importante, ma con questo non
significa che non si possono prevedere sconti sul carburante; in
altre Regioni d'Italia questo è stato reso possibile. Avete
raccolto firme per il ripristino dei buoni benzina nel 2008, se
ritenete ancora valido per i valdostani questo progetto, come di
fatto...e allora affrontate con serietà gli impegni presi in tal
senso. Solo attraverso risposte concrete i cittadini possono
sentirsi vicino alle istituzioni e riacquistare quella fiducia
verso la politica che da tempo è venuta meno, manifestandosi con
l'avanzare di un sempre crescente astensionismo elettorale.
Nel confermare la mia disponibilità a contribuire proficuamente
ai lavori del Consiglio regionale con un approccio costruttivo, ma
allo stesso tempo vigile affinché il cittadino venga costantemente
rispettato, auspico che le promesse elettorali non restino solo
delle dichiarazioni programmatiche, ma si trasformino nelle azioni
supportate dalle necessarie risorse finanziarie di cui in verità si
parla...in cui in verità si parla nel documento, ma molto si è
parlato in campagna elettorale. Grazie per l'attenzione.
Président
- Merci. Il y a quelqu'un d'autre? La parole à
la collègue Certan.
Certan (ALPE
) - Merci Madame la Présidente.
Aujourd'hui j'ai entendu dans cette salle un mot que j'aime
beaucoup et qui est un sentiment avec lequel moi j'aborde toute ma
vie: est le mot "espoir",
"speranza"
; je remercie le
collègue Viérin qui l'a proposé, l'espoir devrait être le moteur
qui bouge d'abord nos vies avant tout et, par conséquent,
l'Administration. Monsieur Viérin vous m'excuserez si je précise
que ce n'est pas l'espoir qui manque dans cette salle, c'est
peut-être que nous avons des espoirs différents: vous peut-être
celui de nommer au plus vite un Président et la Junte, nous de
porter le débat et de discuter (comme a dit le collègue Testolin)
de partager avec vous et avec les valdôtains qui nous suivent des
idées, des visions, mais je dirais un programme de gouvernement qui
sera valide pour cinq années.
Je ne crois pas qu'il puisse être tout banalisé: après chacun a
ses responsabilités j'interviens à intégration de nos interventions
que j'ai retenu, que j'ai trouvé riches, ponctuelles et que j'ai
l'espoir qu'elles soient même utiles pour cette majorité, malgré
quelques collègues pensent qui y ait une volonté de faire perdre du
temps, de manquer du respect. J'ai apprécié, par exemple,
l'intervention du collègue Testolin, l'humilité et la liberté que
j'ai aperçues dans ses opinions me donne de l'espoir encore.
Je me permets d'intervenir encore sur quelques points que
j'estime être fondamentaux, d'abord, en reprenant telles quelles
certaines phrases de votre programme, je me permets d'insister sur
le nombre des Assessorats, nous l'avons répété maintes fois,
excusez-nous "repetitia invant". Voglio che i cittadini, anche
quelli che ci seguono da casa, ripercorrano ancora una volta con
noi quest'esempio concreto di "non credibilità", direi incredibile
davvero, leggo dal vostro programma e riprendo
tel quel
,
quinta riga:
"l'Union Valdôtaine e Stella Alpina richiamano
pertanto il predetto programma elettorale quale impegno che verrà
integralmente mantenuto perché assunto con gli elettori e con i
valdostani".
Ora, mi pare di poter dire che ci sono delle cose
sulle quali non si può più fare i furbi, in campagna elettorale è
stato tritato e ritritato il fatto che avreste ridotto gli
Assessorati, cosa che ci sembrava incredibile appunto, ma programmi
e comizi alla mano abbiamo provato a crederci e, soprattutto, ci
hanno creduto i valdostani. Ora, la realtà è diversa e ci scrivete
che gli impegni presi in campagna elettorale saranno integralmente
mantenuti. Richiamando quindi proprio questo, poiché non farò
interpretazioni, chiederò chiarimenti su frasi che, Signor
Presidente, la sua stampante ha stampato! Quale impegno verrà
integralmente mantenuto perché assunto con gli elettori e i
valdostani? Siete bimodali o forse avete una strategia piuttosto
schizofrenica...dove sono gli impegni integralmente mantenuti? E
fino a quando prendiamo per il naso i cittadini? Ho preso in
prestito una definizione di alterazione del pensiero un po' forte,
ma credo che l'allontanamento dei cittadini dalla politica passi
proprio attraverso queste schizofrenie politiche. I cittadini sono
stufi e vorrebbero segnali concreti e coerenti dalla politica del
fare.
Faccio un altro esempio molto fresco di questi giorni, apro una
parentesi su questo: per me la coerenza non schizofrenica è anche
il rispetto dei tempi di quest'aula, non vorrei che le voci che
stanno circolando in questi giorni siano vere...pare che alcuni
nominati presunti Assessori stiano già avendo incontri ufficiali e
stiano già dando
rendez-vous
. Per favorire, collega Viérin,
un clima sereno e senza rancore, sarebbe utile rispettare il ruolo
e le regole
avant tout
, essere persone vere,
super
partes
insomma, dove ognuno ha rispetto realmente del prossimo,
quello che insomma noi chiediamo ai cittadini, che consideriamo
normale nella nostra vita quotidiana e che poi mi sembra non venga
applicato in quest'aula. Spero che sia la mia "inesperienza" a
farmi avere queste sensazioni...
Rileggendo il programma direi che c'è una mancanza di coerenza e
una mancanza totale di metodologia esplicita, di strategia, di
azioni concrete a breve e lungo termine, di tempi. Tutte le
programmazioni, tutte le pianificazioni, da quelle della scuola
materna, scuola dell'infanzia, a quelle di governo, credo debbano
seguire una strutturazione che non può essere arbitraria o "a
piacere", un Consiglio regionale ed i cittadini hanno bisogno di
avere tutta la programmazione, non solo degli obiettivi prioritari.
Certo, questi sono utili, la sintesi è sempre importante, però
credo che, quando si inizia una legislatura, sia importante avere
chiaro tutto il percorso.
Altro argomento: pagina 2,
tout d'abord
, Enti
locali...Comuni e Regioni con pari dignità e responsabilità
.
Quel che è sclerato è il rapporto tra Comuni e Regione e, di
conseguenza, è saltato anche un rapporto economico in questi anni,
si è parlato e si parla spesso soprattutto ai cittadini e questo lo
hanno capito, che prima Monti...anzi prima la crisi, poi Monti, poi
un'altra crisi hanno imposto delle scelte. Benissimo, non vi è
dubbio che ci sarebbero state delle ricadute su tutti, ma quello
che è stato certo è che la Regione ha chiesto il sacrificio più
grande ai Comuni e lo ha fatto fare ai Comuni. Forse in parte,
soprattutto all'inizio, tutto è stato avallato, anche da parte
loro, anche in nome di quel senso di responsabilità e di
partecipazione solidale alla crisi, attitudine che è, direi,
tipicamente
montagnarde
: quella della collaborazione e della
partecipazione solidale, ma ben presto gli amministratori si sono
accorti che la responsabilità di questa fine ai Comuni è stata una
scelta politica di Union e Stella Alpina e forse anche del PDL. Non
è stato toccato in questi anni l'impianto della legge n. 54, è
vero, dobbiamo riconoscerlo, sarebbe stato troppo evidente, ma la
scelta fatta ha caricato sui Comuni svariati milioni, mettendo e
caricando leggi di settore sui Comuni e liberando così il bilancio
regionale
pour d'autres affaires
.
Collego a questo concetto un'altra grande scelta scellerata che
gli amministratori locali hanno ben avvertito - e alcuni colleghi
anche venerdì hanno già affrontato - e non l'hanno per niente
sopportata. Questa scelta non sarà indolore, soprattutto nel futuro
e saranno i nostri figli a portarne le conseguenze. È stata la
scelta, direi, di bandire, di annullare tutti i progetti FOSPI, i
progetti FOSPI erano un grande esempio di libertà politica per i
Comuni, perché seguivano dei criteri che erano
super partes
,
appunto. Ogni comunità faceva delle scelte per la propria comunità,
c'era indipendenza, era un esempio di quella autonomia responsabile
che noi vorremmo vedere, era veramente la vera Autonomia, prima di
tutto nella gestione e poi anche economica. Lì non c'era bisogno
del cappello in mano, di fare nessuna questua, lì si seguivano dei
bandi e dei criteri, in effetti, molti Comuni hanno potuto in
questi anni offrire alla comunità dei grandi servizi...certo, mica
solo i Comuni! I Comuni con l'Amministrazione regionale, però erano
davvero liberi, quello era un esempio di libertà: sono stati
annullati! Passati in breve tempo ad 1/3 forse, non lo so, vedremo
adesso il bilancio, forse ancora meno.
Vado avanti ancora su alcuni argomenti, pagina 12, beh, si parla
di ferrovia: vorrei che venissero presi impegni importanti riguardo
alla ferrovia. I miei colleghi che mi hanno preceduto lo hanno già
detto, ci dite: "acquisizione della proprietà e delle competenze",
"negoziazione"
fa pensare che si voglia andare avanti, che
si voglia effettivamente prendersi in carico questo problema, ma
c'era già nello scorso programma di legislatura, c'era già nei
vostri scorsi programmi, credo almeno da 15 anni. Questa volta
inizierete le vere trattative? Quando? Come? C'è una volontà
politica dichiarata, l'esempio concreto c'è, non c'è neanche
bisogno di troppo "scervellarsi", basta prendere gli esempi che ci
sono: Merano-Malles, quella del Südtirol è l'esempio della politica
del fare, proprio quella che si evoca spesso, lì hanno fatto - il
collega Baccega adesso non c'è, è fuori aula, ma lui parla della
politica del fare... - ecco ora hanno 3 milioni di passeggeri, non
hanno
"mongouyà"
(traduzione letterale dal patois:
"giochicchiato"), il patois rende bene il senso, non hanno giocato
con i "ma", "non spetta a noi...", "spetta a chi?". I cittadini a
chi devono segnalare il problema e le loro esigenze se non ai loro
amministratori?
Non è forse la Regione che dovrebbe occuparsi dei loro problemi?
Non siamo forse noi i loro rappresentanti? Quelli che dobbiamo
farci carico di questi problemi? La Presidente Rini ci ha ricordato
nel suo discorso di insediamento che siamo qui per volere dei
cittadini, quindi credo che non siano i nostri voleri che devono
prevalere, ma sono le esigenze e i problemi che ci chiedono e
servono ai cittadini che dobbiamo affrontare e risolvere. Non ci
servono soluzioni a breve termine per quest'argomento, vogliamo una
progettazione degli impegni politici, non solo dichiarazioni sui
giornali per marketing o d'immagine.
Infine, ritorno anch'io sull'aeroporto (l'hanno già esplicitato
i miei colleghi Morelli e Bertin) sul volo a vela. Certo,
sicuramente è un argomento che noi abbiamo a cuore, anche perché
aveva sviluppato una microeconomia in tutti i Paesi limitrofi che
ora è stata distrutta. È però urgente provvedere immediatamente
alla declassificazione dell'aeroporto, bisogna renderlo sensato,
direi a misura di Valle d'Aosta, in questo caso potremmo davvero
far tesoro anche dei problemi dell'aeroporto di Bolzano (ad
esempio) che credo, dati alla mano, non stia così in piedi. La
sostenibilità si può avere solo con un'idea e una strategia, non
basta scriverla come obiettivo. Inoltre il ridimensionamento
permetterebbe un recupero di personale dei vigili del fuoco che ora
perdono giornate di lavoro e bruciano le loro professionalità
"En attendant Godot"
. Non certo per pelandronite o volere
loro, ma per disposizioni o scelte ed inevitabilmente per scelte
politiche che hanno poi ricadute sull'organizzazione sociale. Ora,
se volete, vogliamo, noi non ci siamo mai tirati indietro a
contribuire, a lavorare,
à partager
, come ha detto il
collega Testolin, ma fateci vedere una politica del fare limpida,
onesta, sensata, coerente, ma anche lungimirante, strategica e
soprattutto non schizofrenica, altrimenti fra 20 anni ne renderemo
conto ai nostri figli. Grazie.
Presidente
- Non ho altri iscritti. Se ci sono altri
colleghi, li invito a prenotarsi, se no, possiamo andare
avanti...non funziona, c'è un problema sulla postazione...okay, la
parola al collega Bertschy.
Bertschy (UVP)
- Sì, senza che chiaramente diventi
semplicemente un botta e risposta, ecco, e, per arricchire le cose
che stiamo dicendo, credo che, al di là di dove provengano appunto,
ci sia volontà di dare del contributo nei toni e nei metodi. Penso
che si facesse riferimento ad un programma di legislatura e, per
forza di cose, ad una sintesi di obiettivi che si vogliono poi
sviluppare meglio e come avete modo e possibilità di fare. Ho avuto
modo sia nelle Commissioni...ecco, di far vedere qual è la
posizione presentata dal gruppo UVP sul lavoro delle famiglie, sul
tema delle famiglie, che ha una posizione condensata sul nostro
programma, una posizione più sintetica nel lavoro che possiamo
sviluppare, ma che parte dal presupposto che la nostra politica
vede nella famiglia l'asse portante per il ruolo che la stessa
riveste nella vita di ogni individuo e nella nostra società quale
primo ambito nel quale si sviluppa la persona e maturano le scelte
future di ognuno. Noi puntiamo al sostegno e alla valorizzazione
dei nuclei familiari attraverso un'alleanza regionale e poi
potremmo continuare. L'espressione delle cose che ho detto è anche
legata ad alcune scelte che alcuni colleghi in Consiglio hanno
fatto, altri no, rispetto al tema delle associazioni. L'idea quindi
è di arricchire questo tema per il quale noi riteniamo che si debba
tutti insieme spenderci ancora di più, perché la crisi culturale,
ancor prima che sociale ed economica, che stiamo vivendo impone a
tutti di rilanciare un po' gli obiettivi in termini educativi della
società e nella famiglia possiamo tutti insieme investire per dare
e provare a darci delle risposte. Approfitto anche per dire che il
pensiero sui giovani è legato al fatto che a loro rivolgiamo tante
delle nostre attenzioni e le abbiamo rivolte anche nell'espressione
dei progetti che abbiamo presentato alla comunità valdostana.
L'obiettivo quindi un po' di tutti credo sia un po' quello che
si è detto: rimarcare puntualmente una cosa e poi non collegarla ad
un discorso generale crea delle difficoltà poi a creare un
dibattito in aula e dire che non ci sono state delle indicazioni
negli interventi dei Consiglieri mi sembra riduttivo, perché mi
pare che ognuno di noi abbia provato non solo a criticare, ma a
dire anche per esempio: "fermiamo un'opera, conteniamone un'altra,
rilanciamo l'economia attraverso delle scelte", o semplicemente nel
tema dell'ambiente mi pare che sia stato molto arricchente
l'intervento del collega Roscio. Estrapolare quindi delle piccole
frasi e poi rilanciarle così, senza legarle al contesto generale,
non permette probabilmente poi di sviluppare i temi nel loro
complesso, comunque fa parte di quest'inizio legislatura che, se
vede un'aria frizzante, è proprio perché la voglia di contribuire
credo sia di tutti.
Voglio anche meglio specificare...forse è un'espressione legata
al discorso dell'equità nell'utilizzo dei servizi, che vede
nell'attuale sistema di gestione uno strumento utile, ma da
migliorare: da migliorare, perché lo chiedono gli operatori, lo
chiedono le persone che lo stanno utilizzando e lo chiede la gente,
che molte volte non usa questo strumento proprio perché o non ne
capisce la funzione, o non è sicuro della riservatezza
dell'utilizzo nella sua generale... Sono elementi concreti, di
esperienza diretta nella gestione dei servizi, da amministratore e
da persona che ha, tra l'altro, fatto un'esperienza anche
all'interno del Dipartimento legato alle politiche sociali, al
Celva. La volontà quindi - ed è quello che abbiamo un po' chiesto
nel nostro programma - è di andare a fondo per far sì che ci sia
chiarezza e soprattutto la consapevolezza da parte della gente che
questo è uno strumento che può, se migliorato, rendere più equo
l'utilizzo delle cose e dei servizi che diamo sempre con maggiore
fatica alla popolazione.
Arricchire alcuni di questi concetti quindi non vuol dire
screditarli, ma vuole semplicemente dire portare delle esperienze
dirette, come lanciare genericamente il fatto che...dopo aver fatto
un giusto lavoro sul discorso del patrimonio energetico, sulla
situazione del patrimonio energetico, del patrimonio pubblico,
degli Enti locali in particolare, ora sappiamo cosa è di bassa
qualità e di alta qualità. Sappiamo anche però che, rispetto a
questo, non si può lanciare genericamente un messaggio, su questo
ci sono state, quando sono state attivate, le prime verifiche
attraverso finanziamenti dedicati, l'impegno a portare avanti un
programma congiunto, perché ora che si sanno quelle cose anche gli
Enti locali hanno necessità di intervenire, perché non si può
evidentemente conoscere semplicemente un problema. L'idea quindi
anche di una riforma che passi per ridare delle disponibilità agli
Enti locali sta anche nella misura in cui si potranno individuare
insieme priorità per andare ad investire i soldi, per evitare che
si continui a viaggiare su binari paralleli. Lo strumento del FOSPI
che veniva citato potrà anche essere oggetto di una riverifica, di
un indirizzo nuovo, che sta nel vedere nella sua complessità la
nostra comunità, perché è inutile che si vada troppo veloce da una
parte e, dall'altra, si sia talmente lenti da non riuscire ad
intervenire neanche sui problemi immediati. L'interesse quindi è
semplicemente quello che, tutti insieme, con delle sensibilità che,
se non fossero diverse, non avrebbero creato espressioni diverse in
questa sala, vogliamo portare. Se riusciremo a trovare l'equilibrio
affinché una cosa detta non venga vista come una ripicca e una cosa
non detta venga vista come una mancanza, riusciremo probabilmente a
fare un buon lavoro nell'interesse della comunità, ricordandoci
però di dire anche le cose che magari si ritengono meno importanti
per il proprio elettorato, ma che altri giustamente tengono a
sottolineare, perché, se il tema dei costi della politica viene
affrontato solo quando interessa agli altri, diventa poi difficile
renderlo credibile nei confronti della popolazione e della
comunità. Chi fa politica, l'abbiamo annunciato, ha giustamente
diritto ad essere riconosciuto, ci sono degli elementi sui quali
noi abbiamo già delle proposte, le abbiamo anche già fatte, altre
sulle quali si discuterà...quella dell'ottavo Assessorato
evidentemente non ci trova assolutamente d'accordo.
Président
- Merci. Il y a quelqu'un d'autre? La parole au
collègue Roscio.
Roscio (ALPE)
- Grazie Presidente, buongiorno a
tutti.
Io vorrei fare un piccolo intervento cercando di cambiare
leggermente l'ottica che è stata prevalente fino adesso. Ho sentito
molti interventi sull'attuale crisi economica che tutti stiamo
vivendo, e anche la Valle d'Aosta non è esente, e ho sentito anche
prima il collega Viérin Marco che diceva che non si potrà più
riproporre in Valle d'Aosta il benessere del passato, con anche un
discorso un po' vago, a mio parere, sulle responsabilità che
dovrebbero essere di tutti, anche di chi era fuori da
quest'Assemblea, cosa che... Sinceramente io non credo di avere
delle responsabilità in merito all'andamento della crisi economica,
anzi questo, secondo me, è quasi un'aggravante, nel senso che chi
sta qua dentro deve prendersi le responsabilità, me compreso, da
questo momento.
Quello su cui vorrei porre l'attenzione è forse un po' l'ottica
con cui si tratta l'argomento economico, nel senso che io ho
sentito parlare diverse volte di PIL (Prodotto Interno Lordo),
andamento dei consumi, tasso di disoccupazione o di occupazione. Mi
sembra un po' di sentire un po' l'idea che...è come se un malato
dovesse trovare da sé la cura alla propria malattia e mi sembra che
ci debbano essere dei punti fermi che non devono essere toccati,
come il tenore di vita delle persone, inteso come tutte le persone,
senza che ci siano dei privilegi per alcuni, o come il lavoro,
com'è già stato ricordato dal collega Donzel nell'altra riunione.
Questo mi sembra che sia il presupposto della nostra società e del
nostro vivere civile, nel senso che il lavoro sta proprio scritto
nell'articolo 1 della Costituzione, che è una base su cui si fonda
la società, quindi il fatto che i politici riescano a garantire un
lavoro non è una cosa eccezionale, quanto piuttosto è il primo
dovere che dovrebbe avere un politico. Anche il fatto, come è già
stato ricordato, che il mondo al di fuori di quest'Assemblea sta
cambiando - ed effettivamente sta cambiando non solo in Valle
d'Aosta - quindi è un'evidenza di cui bisogna tenere conto.
Ho sentito parlare di sostenibilità, a me, più che
sostenibilità, piacciono di più le parole "sviluppo durevole" e
sarebbe bello riuscire a fare una riflessione su questi indicatori
economici, cercando di porre, come punto importante, il reale
benessere delle persone, piuttosto che puntare a parlare di
prodotti interni lordi che crescono o non crescono o di situazioni
proprio astratte dal punto di vista finanziario. Su questa cosa qua
io trovo che il prodotto interno lordo e lo sviluppo durevole siano
due cose che sono in contraddizione e per un motivo abbastanza
semplice: perché il prodotto interno lordo presuppone che ci sia
una crescita infinita, cioè vuol dire che io devo pensare di avere
risorse sempre maggiori, consumi sempre maggiori, con tutto quello
che ne consegue, quindi consumo delle risorse del pianeta,
inquinamento, dismissione dei prodotti, il problema è uno ed è
evidente: che il pianeta su cui noi viviamo è uno ed è limitato,
non possiamo far finta di vivere come se ce ne fossero altri da
poter cambiare! Se noi vogliamo pensare ad uno sviluppo duraturo,
quindi bisogna cercare di cambiare un po' l'ottica di questa cosa
qua e già al di fuori di quest'Assemblea ci sono delle istanze che
vengono dalla società civile che tengono già conto dei profondi
cambiamenti dovuti agli effetti dei cambiamenti climatici, che
vedono modi di lavoro che vanno nella condivisione delle scelte con
la popolazione, con un occhio attento a chi verrà dopo di noi e non
solo al presente e io sto pensando ad iniziative che andrebbero
valorizzate e sviluppate, come le cooperative, le associazioni,
gruppi di acquisto solidale, modi di coltivare nuovi ed innovativi,
che riprendono anche esperienze del passato, arricchendole.
Credo che noi qui dentro abbiamo il dovere di dare delle
risposte soprattutto utilizzando un metodo nuovo, che è quello di
ascoltare, di condividere e mi piacerebbe non dover più sentire -
questo lo dico da cittadino - frasi del tipo: "noi siamo stati
eletti e quindi noi decidiamo e gli altri che stanno fuori non
devono dire nulla"
,
perché è quello a cui ero abituato fino
a poco tempo fa e io ritengo che noi qui dentro dobbiamo cercare di
avere ben chiaro che noi dobbiamo rendere conto a chi sta fuori di
qui del nostro operato, perché noi stiamo amministrando qualcosa
che non è nostro, non è di nostra proprietà, ma è proprietà di
tutti. Va bene quindi l'idea che si faccia un governo del fare, ma
ancora più importante è che si faccia un governo del fare bene e
che abbia come punto di partenza la condivisione, piuttosto che
l'imposizione e una piccola parola per... È già stato detto più
volte, ma è bene ribadire che ci sono i giovani, che effettivamente
vanno tenuti in grande considerazione per un motivo molto semplice:
perché sono il futuro e noi siamo la classe dirigente, attuale,
presto saremo il passato e fuori questi giovani presto
sostituiranno noi stessi e quindi abbiamo una grandissima
responsabilità nei loro confronti. Adesso quindi mentre l'inizio
del dibattito è partito più che come un dibattito appunto...è
partito come una successione di monologhi, ma io spero non
monologhi volti solo a fare delle critiche, bensì anche a cercare
di portare degli elementi su cui poter discutere in futuro; ecco,
io spero che da qui in poi le questioni che sono state...io spero
che siano state abbastanza precise come questioni, non solo per far
perdere del tempo e io spero che si riesca a trovare veramente dei
momenti di discussione e con ben chiara l'idea che il fine ultimo è
quello di trovare delle soluzioni in comune e praticabili per il
bene della comunità intera. Grazie.
Président
- Merci. Il y a d'autres requêtes
d'intervention? Pas d'autres? La parola al Consigliere
Gerandin.
Gerandin (UVP)
- Merci Madame la Présidente.
Seulement deux mots à suite même des interventions des collègues
Marco Viérin et Testolin. Avant tout Marco Viérin avant parlait de
la complexité de normative, bien, tout le monde est d'accord et je
pense que vraiment on a des difficultés à suivre celles que sont
les évolutions normatives au niveau d'Etat, mais parfois on est
même coupables quand on est en train de légiférer, quand on est en
train d'émaner des lois au niveau régional qui vont parfois à être
plus complexes encore de celles que sont les normatives de l'Etat.
Alors il faut faire attention, il faut vraiment faire attention,
car la complexité normative est vraiment, je partage, un des plus
grands problèmes.
Questo per dire che a volte, quando noi possiamo e dovremmo far
meglio, a volte anche noi abbiamo alcune difficoltà. La passata
legislatura è significativa, noi siamo intervenuti innumerevoli
volte solo sul discorso del turismo: penso al discorso delle
infrastrutture alberghiere, dove abbiamo scritto e riscritto le
regole più volte e questo non ha portato ai cittadini quella
certezza, quella volontà di avere tutte regole chiare, soprattutto
quando poi di mezzo ci sono interventi che economicamente sono
molto gravosi. Questo è un esempio, ma ce ne sono tanti altri in
materia di urbanistica, dove si è cercato di porre un po' di
rimedio, ma dove comunque ancora le normative sono molto complesse,
non ultima quella dove sugli scavi...dove avremmo potuto forse fare
un po' prima, però ecco il discorso della normativa complessa è
sicuramente una verità, ma non deve essere un alibi, perché tutti
assieme dobbiamo fare meglio. Ha parlato anche il Consigliere
Viérin del fatto che non ha sentito dire cosa si dovrebbe fare:
"tante critiche, ma poche proposte".
Io allora vorrei partire da quello che, a nostro avviso, deve
essere il ruolo del Consiglio regionale, è un ruolo che, nel
rispetto dei livelli di governo che nello stesso programma del
candidato Presidente vengano ribaditi essere due...ha un ruolo
particolare: dovrebbe essere quel momento di confronto in cui, nel
rispetto dei ruoli, si deve fare quell'azione a supporto di scelte,
scelte importanti, ma fatte nell'interesse dei valdostani. Parlo di
questo perché a volte si ha la sensazione che, più che l'interesse
dei valdostani, si guardi ad un modello di gestione, un modello
che, a fronte di risorse minori, cerchi in qualche maniera di
recuperare quello che era il grande potere economico della Regione
togliendoli al livello più prossimo ai cittadini, e questo perché?
Perché, dicevo prima, il dubbio è che la situazione economica...le
risorse sono diminuite, ma il progetto che si intravede è un
progetto che ci preoccupa non poco per questo modello centralistico
che intravediamo all'orizzonte.
Dicevo questo perché è una delle proposte che noi abbiamo fatto,
tra le righe, che penso sia stata chiara a tutti, che dovrebbe
vedere tutto questo Consiglio assolutamente concorde: quella di
trovare almeno alcuni punti di intesa per iniziare quest'inizio di
legislatura. Uno è quello della difesa dell'Autonomia, io l'ho già
toccato nel mio precedente intervento e mi pare sia sfuggito ai
pochi interventi che hanno fatto sul banco della maggioranza,
nessuno l'ha ripreso, ma a me sta particolarmente a cuore...a noi
sta particolarmente a cuore, perché è difendendo l'Autonomia che
possiamo difendere quel modello di valdostanità che ha portato
negli anni ad essere quel modello invidiato, soprattutto un modello
che economicamente ha fatto il bene della Valle d'Aosta. Non è
tutto da buttare, per cui su questo siamo assolutamente d'accordo,
però vediamo e siamo preoccupati per una deriva, una deriva nella
quale noi avremmo veramente gradito un passaggio nel quale si
diceva: "noi a qualunque costo difenderemo in quest'aula
l'Autonomia della Valle d'Aosta, difenderemo quelle che sono le
norme statutarie e quelle che derivano dalle competenze primarie,
esclusive che abbiamo".
Non c'è stata una presa di questo tema, perché è inutile
ritornare sull'articolo 19, che sarà oggetto sicuramente in futuro
di prese di posizione da parte nostra assolutamente chiare, su
questo non c'è dubbio, però avremmo voluto anche che assieme con
questo ci fosse la volontà di essere corretti nell'informazione,
ecco, io dico una cosa...questo perché, ad esempio, sulla tanto...è
stato oggetto di parecchi passaggi il discorso della centrale di
committenza... Mi dispiace, ecco, che nessuno...che volutamente
qualcuno si sia dimenticato di dire che nel disegno di legge n. 43
del 2013, quello del "decreto emergenza"...ha prorogato la scadenza
dell'istituzione della centrale di committenza al 31 dicembre
2013.
Nel frattempo però è partita una raffica di lettere nelle quali
si sollecitava i Comuni ad aderire, ad essere soci di...beninteso
che noi con l'INVA non abbiamo nulla, veramente nulla, diciamo, in
contrario a che l'INVA esista, l'INVA è nata per realizzare e
gestire il sistema informativo dei propri soci, si è occupata negli
anni di fare il
bon chauffage
, si è occupata di prenotazioni
presso l'ospedale, forse ha perso un po' quell'indirizzo per cui
era nata. Noi crediamo in INVA, noi vogliamo che diventi veramente
quel punto di riferimento per l'informatica sul territorio
valdostano, ma non crediamo che in questo momento sia la risposta
più idonea ad un problema come quello vero...quello che riguarderà
direttamente le imprese valdostane: la centrale di committenza. Su
questo noi allora dobbiamo avere la volontà di fare un passo
indietro dove abbiamo sbagliato e fare un passo avanti
nell'informazione e nelle scelte che vanno a beneficio dei
cittadini.
Dobbiamo sicuramente rivedere il sistema delle Autonomie in
Valle d'Aosta, non c'è ombra di dubbio, ma deve essere...la Regione
deve...questo contesto deve essere quello dove noi diamo delle
indicazioni, non abbandoniamo i nostri Enti locali a delle
decisioni, che a volte sono prese magari anche con poca
informazione, o poco consci di quelle che possono essere le
conseguenze. Noi allora veramente crediamo che questo Consiglio
debba riappropriarsi di questo, noi su questo ci saremo,
solleciteremo il Consiglio, solleciteremo le coscienze di ognuno,
perché quello che ho detto, e che comunque ha ribadito anche il
collega Laurent Viérin, è vero: ognuno stavolta è comunque e sempre
più responsabile di quel voto, di quella presa di posizione che
prenderà per difendere l'Autonomia valdostana.
L'ultimo passaggio è quello di cui aveva parlato il Consigliere
Marco Viérin citando Gramellini, sul discorso dell'ordinaria
follia...beh, non possiamo che condividere ecco, quando ci sono
degli attacchi così diretti alla persona, a quelle persone che
incarnano il livello di governo, il livello di amministrazione più
vicino al cittadino non c'è che da preoccuparsi, ma è la situazione
economica che porta, è la disperazione a volte che porta...questo
non significa assolutamente giustificare niente e nessuno. Volevo
però tranquillizzare il Consigliere Viérin...il collega Viérin, e
ci fa piacere che lui sia preoccupato per la nostra salute, però
non siamo né frustrati, non siamo né sull'orlo della depressione e
non abbiamo neanche rancore verso nessuno, c'è solo tanta
preoccupazione, la stessa che probabilmente lui, diciamo, viveva
quando si è espresso con questo tipo di preoccupazione.
Dicevo, vorrei concludere chiedendo se è possibile condividere
un impegno politico affinché al primo Consiglio utile ci sia...beh,
qualcuno prima di me mi ha preceduto...l'impegno politico di
togliere l'indennità ai Consiglieri Presidenti di Commissione.
Sarebbe un primo segnale importante, lo chiediamo noi Consiglieri,
per cui vorremmo essere i primi a fare questo passo proprio tenuto
conto che ci sono sul territorio delle persone che magari hanno
meno remunerazione e più responsabilità rispetto a noi. Nello
stesso tempo ridurre le indennità degli Assessori, affinché la
scelta - qualcuno prima di me che mi ha preceduto ha detto
necessaria - di otto poltrone non gravi sulla comunità valdostana,
sarebbe un bel gesto: otto poltrone al costo di sette. A me
piacerebbero personalmente sei...ma non credo ai miracoli e so che
qualcuno all'interno del partito quando ci si è
trovati...all'interno di un partito mi risulta che sia stato
proposto...beh, facciamo sì che, se necessità vuole che siano otto
le poltrone, almeno il costo non sia superiore a sette... Mi pare
che sia stato cassato, sarebbe però un bel segnale...e poi tetti ai
compensi dei manager delle partecipate. È vero, collega Viérin, che
i contratti in essere potevano essere magari...non so una
difficoltà...ma più andiamo avanti più i contratti in essere
aumentano, nel senso che nel non scegliere quando è stato
proposto...nel frattempo ci sono state altre nomine, coi compensi
comunque così elevati...per cui il non decidere significa solo che
si può continuare a nominare con quei bonus di cui abbiamo sentito
parlare prima, tipo quello che è stato erogato al manager del
casinò che grida ancora vendetta. Ecco, questo per dire che noi non
siamo contro tutti, non siamo contro tutto, vogliamo veramente che
però, in un momento così difficile, in un momento nel quale la
Valle d'Aosta non può più permettersi di perdere tempo, non può più
permettersi di perdere risorse, non può più permettersi di perdere
posti di lavoro, in un momento così delicato, ci va veramente un
minimo di strategia, un minimo di progettualità con la voglia di
dirci le cose come stanno per ipotizzare un futuro migliore per
tutti, perché tutti sono con l'acqua alla gola. Grazie.
Presidente
- Non ho altri iscritti. La parola al collega
Nogara.
Nogara (UVP)
- Merci Président.
Volevo solo fare un ulteriore breve intervento. Negli interventi
della maggioranza si è fatto notare il fatto che nei nostri
interventi c'è stata una critica eccessiva e non propositiva del
programma di governo. Mi sembra normale che si facciano le prime
superficiali rilevazioni, sarà in seguito, nei lavori di questo
Consiglio che spero si possano trovare quelle soluzioni comuni, e
qui mi collego a quanto dichiarato dal collega Testolin, ho
ascoltato attentamente il suo intervento, un intervento che ho
apprezzato. Sicuramente, Consigliere Testolin, per quello che ci
concerne, una fattiva collaborazione da parte nostra c'è, la
volontà di fare, di collaborare con tutti gli Assessorati di
quest'Amministrazione c'è. Mi auguro che lei possa avere
quell'autonomia per poter assumere decisioni, assumere decisioni
condivise soprattutto e importanti...che in questo momento così
delicato per il mondo agricolo valdostano sarebbero importanti, ma
sarebbe importante prenderle subito, immediatamente.
A questo punto mi collego anche a quanto detto dal collega Marco
Viérin sul verde agricolo, io la situazione fuori dalla Valle non
la conosco bene, non so come siano messi, le assicuro, collega
Viérin, che la situazione qui la conosco e non è così rosea, ci
sono situazioni, appunto, qua nella nostra Regione...ci sono
agricoltori che da anni aspettano il verde agricolo e per vari
motivi non riescono ad averlo, noi siamo abituati in questi anni a
sentire proprio in questo...non lo avevi detto tu del verde?
(interruzione di un Consigliere, fuori microfono)
...beh, ma è una cosa che voglio comunque dire. All'interno di
questo Consiglio abbiamo sentito diverse volte che i pagamenti
sarebbero arrivati da un momento all'altro, da un giorno all'altro,
l'abbiamo sentito tantissimo anche in campagna elettorale, prima
della campagna elettorale, che dovevano arrivare da un momento
all'altro e che non sono ancora arrivati.
A questo punto mi collego ancora ad un punto e qua cito di nuovo
il collega Marco Viérin, perché lui conosce bene la situazione. Si
è parlato di golf, di campi da golf, negli ultimi cinque anni e i
Consiglieri Rollandin e Marguerettaz il problema lo conoscono bene,
ci sono diversi progetti sui golf qui in Valle d'Aosta. Progetti
che lei, collega Marco Viérin, conosce bene, perché anche a Pollein
ad un certo punto lei ne aveva addirittura anche parlato...potevano
essere portati avanti nella passata legislatura, forse parlarne
adesso dei campi da golf con la crisi che c'è non è il momento
ideale, però non capisco come in passato...dove si potevano fare
degli interventi del genere non si è mai fatto niente e se ne parli
proprio adesso. Anche la situazione adesso del golf a Brissogne,
gestito dalla società Ludus, che ha lavorato molto per fare un
qualcosa di accettabile, c'era un progetto, progetto che era già
addirittura passato, con una passerella sulla Dora...bastava, era
sufficiente fare quella passerella per poter sviluppare tutta la
zona riferita proprio al golf. Ecco, qui, quello che in fondo
volevo dire è che personalmente noi speriamo che ci sia una fattiva
collaborazione con la maggioranza, perché siamo disponibilissimi a
dare il nostro piccolo contributo per tutto quello che è possibile,
ma la disponibilità io spero che ci sia anche da parte vostra.
Grazie.
Presidente
- Non ci sono altre richieste di intervento.
La invito a prenotarsi, collega. La parola al collega Fabbri.
Fabbri (UVP)
- Riprendo la parola anch'io molto
brevemente per ribadire la necessità di potenziare al massimo
quelli che sono gli interventi nel settore sociale, proprio nella
previsione di un deterioramento della situazione sociale. Invito
dunque il futuro Presidente, la futura Giunta a riconsiderare le
politiche di investimento nelle opere di grande impegno economico,
nei bilanci delle partecipate, al fine di liberare risorse non solo
per il sociale, ma anche per avere la possibilità di rivedere la
politica di finanziamento degli Enti locali, i quali a loro volta,
se maggiormente finanziati, possono diventare un volano di nuovi
investimenti a livello comunale, contribuendo così a risollevare le
piccole imprese locali e riuscire ad impiegarle in interventi sul
territorio che possono, come dicevo, diventare volano di nuovi
investimenti. Per esercitare le funzioni di sintesi e di governo
che le compete, è necessario l'ascolto dei bisogni che provengono
dai nostri concittadini tramite i Comuni e le associazioni di
volontariato, non certo l'input di lobbies o di gruppi che
rappresentano esigenze di settori che mirano più al loro tornaconto
che a quello della società.
Ho sentito qui più di una volta ricorrere la parola "Autonomia",
io credo che l'Autonomia si possa difendere senz'altro con gli
strumenti offerti dalle leggi, ma soprattutto si difende con il
buon governo, la trasparenza e la sobrietà. Credo che questo
messaggio vada trasmesso ai nostri concittadini e anche a coloro
che non ci conoscono, che non sanno qual è la storia della nostra
Autonomia e quali sono gli scopi della nostra Autonomia.
Je
doute que ce nouveau Gouvernement puisse être de quelque façon la
voix de cette exigence de nouvelle politique, mais j'espère qu'avec
notre présence active et ponctuelle puisse retrouver la force de
soutenir notre Autonomie et le bien-être du peuple valdôtain.
Merci
.
Presidente
- Ci sono richieste ulteriori d'intervento? La
parola al collega Viérin Laurent.
Viérin L. (UVP)
- Merci Madame la Presidente.
Qualche considerazione di ordine generale intanto per ribadire
che queste giornate sono state per noi importanti e credo non solo
nel confronto...e nei confronti delle istituzioni del Consiglio che
noi abbiamo l'onore di rappresentare, ma anche nei confronti della
comunità proprio perché il programma di governo è l'atto più
importante all'inizio di questa legislatura, chiaramente
riservandoci poi più puntualmente di intervenire su questi
argomenti, ma attraverso altre iniziative nei prossimi Consigli.
Chiaramente l'inizio e i contenuti sono per noi molto importanti,
al di là di ciò che noi vogliamo proporre, l'abbiamo ribadito, la
responsabilità di governo è in capo a chi oggi si appresta a
formare questo Governo. Noi quindi - lo vorrei ricordare, collega
Viérin - effettivamente abbiamo anche delle proposte e in questo
senso saremo felici di confrontarci sui temi concreti, perché poi
da lì, partendo da questo programma, sarà in quelle occasioni che
misureremo appunto anche delle convergenze che noi siamo sicuri, se
la volontà su certi temi ci sarà...ecco, ci potrà essere anche da
parte nostra e sicuramente ci porremo in modo propositivo di fonte
a questi provvedimenti, ma anche avendo a cuore la nostra visione,
proponendola nelle istituzioni, quindi in questo Consiglio, in
Commissione noi cercheremo sicuramente di portare il nostro
contributo. Questo non vuol dire che i nostri toni o i nostri
contenuti sono dei toni e dei contenuti di chi è arrabbiato, perché
noi crediamo che il dialogo e il confronto siano importanti, quindi
in questo senso gli interventi che abbiamo tenuto e quelli che
ancora arriveranno si pongono oggi in quest'Assemblea. Ci dispiace
se questo è stato preso così e ci fa piacere che il collega Marco
Viérin abbia tenuto questa posizione, ecco, qualcuno dice di
Presidente
in pectore
, magari un po' riparatore nei
confronti di una Vicepresidenza che probabilmente non è
arrivata...compensata vediamo anche da un punto di vista logistico
da un'undicesima poltrona, che è stata puntualmente assegnata al
Vicepresidente Lanièce, che ammireremo qui dai banchi
dell'opposizione, quindi in una nuova veste anche logistica.
A parte questo, volevo soffermarmi su alcuni punti del programma
proprio in quella visione, in quell'ottica propositiva che ci vede
seduti qui in Consiglio e che oggi ci anima soprattutto perché
abbiamo tutti a cuore i settori che forse ci sono più vicini, ecco.
Io chiaramente dirò alcune cose, mi soffermerò sui due settori di
competenza che ho avuto l'onore di gestire in questi anni, partendo
dal settore cultura, dove abbiamo con piacere ritrovato alcuni temi
che ci stanno a cuore: quello degli eventi espositivi in
particolare, che, come tra le altre cose, è stato ribadito in
questi ultimi anni, eventi forse di rilievo, ma anche con
un'adeguata promozione. Sul tema della promozione ci soffermiamo,
perché è un'annunciazione di principio che ci vede e ci trova
d'accordo e che poi però deve essere ritrovata anche nelle pieghe
del bilancio, perché la promozione, per quanto riguarda la parte
cultura, al di là di quella coordinata che non sempre...anzi poche
volte aveva quel
volet
all'interno della sua valenza... Per
quanto riguarda gli aspetti più prettamente culturali e
monumentali, ecco, negli ultimi anni con una promozione di 30 mila
euro annui diventa difficile promuovere una Regione da un punto di
vista culturale! Ci auspichiamo quindi che questo venga rivisto e
che effettivamente ci possa essere quella promozione che è
fondamentale per lo sviluppo di un tipo di turismo: quello
culturale, abbinato agli altri che sono stati citati nel programma,
sono effettivamente un motore di sviluppo anche economico sul
territorio che è fondamentale.
Come ci ritrovate d'accordo sul concetto della sinergia, ecco,
una sinergia tanto auspicata, spesso auspicata, che non sempre è
arrivata, anche se un tentativo c'è stato. Ecco, noi auspichiamo
che ci sia una sinergia anche per quanto riguarda oltre agli Enti
locali...e quest'idea dell'Osservatorio anche per quanto riguarda
il Forte di Bard, spesso è stato invece un elemento posto al di
fuori di qualsiasi tipo di sinergia e che quindi effettivamente va
fatta rientrare in quella che è una sinergia di tutti gli attori di
questa programmazione valdostana e di promozione del nostro
territorio...ecco, ricordandoci che le mostre, gli eventi e i siti
solo coordinati, solo uniti possono avere quelle ricadute che
effettivamente possono essere positive.
Come ci auspichiamo che il ruolo dell'
Office
diventi
effettivamente parte di questa sinergia, non è stato e non è sempre
così in un ruolo probabilmente ancora da definire o che ancora non
è stato trovato per chi oggi si trova ad essere un ente parallelo
all'Amministrazione, che anche qui spesso si occupa di cose che
l'Amministrazione stessa non può gestire direttamente, spesso anche
per regole.
Non ci stupisce il fatto che la parola
"restitution"
sia
stata cancellata, in un revisionismo che è di questi mesi e che
anche all'interno dell'Amministrazione ha visto cancellata questa
parola in ogni tipo di atto o
brochure
e che fa parte
appunto di questo revisionismo che non è solo applicato a
questo.
Chiediamo e chiederemo un'attenzione anche per il turismo
religioso ecco, dove non ritroviamo una parte inerente il sostegno
ai beni ecclesiastici, che sono fondamentali, la legge 27, la
cosiddetta "legge sull'intesa" è una legge che va rifinanziata e
che effettivamente deve avere una particolarità inerente ad un tipo
di turismo, che è il turismo religioso, che è un turismo molto
interessante.
Non abbiamo trovato niente, neppure su un elemento fondamentale
che noi auspichiamo: sulla gestione dei beni culturali, che è una
parte molto importante che è finalizzata anche alla misurazione di
un elemento cardine: il fatto che anche e soprattutto i beni
culturali hanno una possibilità di reggersi anche da un punto di
vista economico con una parte di finanziamento che può arrivare
anche dal privato, ma che soprattutto grazie...gli introiti possono
effettivamente andare a finanziare una parte importante di questo
sistema dei beni culturali, appunto, nel quale ci auspichiamo che
tutti gli attori, Forte di Bard in particolare, siano parte in
causa.
Non abbiamo trovato niente sui
peuples frères
, sulla
questione dei legami e soprattutto questo Forum permanente, che era
stato pensato per mantenere i contatti con le minoranze al di là
degli aspetti prettamente politici di ogni movimento di
appartenenza, ecco, il fatto che noi avevamo cercato di
sottolineare era stato quello di creare un forum permanente che
potesse effettivamente garantire un'azione, al di là degli aspetti
istituzionali in capo alla Presidenza del Consiglio, a questo
Consiglio stesso, che potesse effettivamente diventare un
riferimento culturale.
Abbiamo notato con piacere la parte di valorizzazione delle
miniere, ci auspichiamo che, al di là delle miniere di Saint-Marcel
e di Brusson, ci si ricordi anche delle miniere di Colonna, che
effettivamente, anche da un punto di vista di indotto e di
collegamento tra il sito minerario di Cogne e quella che può essere
una rivalutazione anche della storia industriale quindi all'interno
della Cogne, questo archivio di quasi due chilometri che è stato
restaurato in questi anni...possa effettivamente valorizzare la
filiera del ferro, non solo appunto nei siti in oggetto, ma anche
in questo splendido luogo della memoria, ricordandoci anche che
effettivamente questo luogo non è suggestivo solo di per sé, ma
anche per la località che rappresenta, che effettivamente potrebbe
essere valorizzata...anzi, sicuramente una volta diciamo risolta la
questione della proprietà, valorizzata maggiormente, questo anche e
soprattutto attraverso l'utilizzo di fondi europei. Ecco, noi ci
torneremo, non abbiamo condiviso - e l'abbiamo già detto in altre
occasioni - i tagli culturali, anche se le riduzioni e le
razionalizzazioni sono arrivate in questi ultimi anni, ma i tagli
soprattutto sull'indotto e su ciò che eventi estivi di
valorizzazione del turismo culturale potevano rappresentare...ecco,
noi non li abbiamo condivisi.
Non abbiamo trovato riferimenti, al di là dei castelli, alla
romanità e al Teatro romano, anche questo, diciamo, che è stato
oggetto di tagli da un punto di vista della programmazione che era
stata studiata. Ci auspichiamo che la romanità, principalmente il
Teatro romano, possa essere veramente attrazione e momento
importante di programmazione culturale, che possa ritornare ad
esserlo.
Pour ce qui est de l'aspect scolaire et des écoles, nous n'avons
pas retrouvé des aspects liés à la civilisation valdôtaine et on
espère, on se souhaite que la civilisation valdôtaine continue à
être véhiculée à travers des programmes et des actions ciblés qui
puissent en effet, au-delà de l'ouverture sur l'Europe et sur le
monde, donner la possibilité à nos jeunes de connaître aussi notre
passé, notre identité et, quand on parle de langue, qu'on n'oublie
pas le patois et le patois à l'école, car c'est une autre partie
qui n'a pas été reprise. Le patois à l'école non comme une
imposition, mais comme une possibilité en plus à côté de l'anglais,
de l'ouverture des nouvelles technologies et ce fameux
"glocalisme", c'est-à-dire agir localement en pensant globalement,
qui est un peu la devise de notre peuple, de notre communauté, en
ayant un ?il de regard à tout ce qui est ouverture, mais bien
évidemment en n'oubliant pas d'où nous venons et justement le
patois à l'école comme possibilité en plus, comme opportunité
surtout pour ceux qui ne sont pas valdôtains de connaître cette
langue, de se reconnaître dans ses caractéristiques culturelles qui
sont aussi...et surtout linguistiques et de peuple.
Non abbiamo ritrovato neppure una parte inerente, sempre per
quanto riguarda l'aspetto scolastico, di conciliazione
sport-scuola, come il progetto
Classes de neiges
, che ci
auspichiamo possa continuare ad esistere, che ha dato e dà la
possibilità di conciliare questi due aspetti che non sempre sono
facili da conciliare.
Nessun riferimento o attenzione anche per quanto riguarda la
questione del personale scolastico nell'operazione di lotta al
precariato, che deve essere continuata e portata avanti affinché
non ci siano più queste vicende legate ai precari storici, che
possano effettivamente risolvere definitivamente questo
problema.
Ricordandoci della territorialità, abbiamo ritrovato l'elemento
delle scuole e del territorio, noi ci auspichiamo che soprattutto
le scuole di montagna possano continuare ad esistere e ci
auspichiamo appunto che questi temi culturali e scolastici possano
essere sottolineati con forza.
Altri due aspetti su altri settori in generale che richiediamo,
sui quali ritorneremo sicuramente nelle prossime sedute. Una è la
questione di come sarà affrontato, al di là dell'anti-crisi e di
tutto ciò che oggi esiste, questo deficit e soprattutto come
verranno rimodulate le grandi opere, perché effettivamente
quest'operazione elettorale di campagna che ha visto tutti concordi
anche sul rivedere le grandi opere e su come queste verranno
riviste, quali saranno diluite, abbandonate, o comunque come le
risorse saranno rimodellate... E soprattutto la verità sulla
situazione di cassa, che ad oggi non conosciamo forse fino in fondo
e sui ritardi nei pagamenti alle imprese, su una situazione di
sofferenza che esiste, che, anche se è stata negata nel periodo
pre-elettorale, probabilmente oggi sarà più facile fare uscire dai
cassetti. È una situazione di cassa che noi vorremmo conoscere
proprio per capire come eventualmente porci anche
nell'atteggiamento che noi avremo, perché è fondamentale - è stato
detto da alcuni - che le risorse adeguate o meno siano poi
applicate a ciò che noi anche come forze, diciamo, non complici di
questa nuova maggioranza che nasce...possano effettivamente
contribuire nelle loro iniziative. Ad ogni iniziativa quindi delle
altre forze sarà fondamentale conoscere per non addivenire a
questo, che è un libro dei sogni in certe parti, ma che poi molto
probabilmente non potrà essere realizzato. Dico questo perché in
campagna elettorale sono state promesse funivie, collegamenti, di
tutto di più, dopodiché oggi ci viene detto che le risorse, ecco,
non ci sono o non ci saranno, questo ci verrà detto...quindi solo
anche ad onor del vero e per onestà intellettuale nei confronti
della comunità, prima ancora delle persone che rappresentano questa
comunità e proprio per dare un messaggio di politica diversa.
Grazie.
Président
- La parole au collègue Cognetta.
Cognetta (M5S)
- Grazie Presidente.
Abbiamo giusto un momento per dire ancora un paio di parole
rispetto al programma che ci è stato presentato e che abbiamo
contato essere composto da 90 punti, punti che spaziano in sostanza
su tutto quello che dovrebbe essere l'economia e il futuro
amministrativo-gestionale della nostra Regione. Ci sono però alcune
cose che noi vorremmo porre all'attenzione di quest'Assemblea, che
fanno parte del nostro programma e che sono importanti, riprese, in
alcuni dei punti in maniera più o meno diretta, in maniera più o
meno evidente, ed altre invece che sono assolutamente, diciamo
così, ignorate, penso non per mancanza di sensibilità, ma
semplicemente perché ce n'erano già 90 e quindi a quel punto,
insomma, non è che puoi farlo di 300, 500 o 1.000, perché devi
anche poterlo leggere.
Nel nostro programma, per esempio, una delle prime proposte che
avevamo messo all'attenzione della popolazione che ci ha votato era
l'eliminazione di qualsiasi contributo o rimborso ai partiti e la
riduzione a 2.500 euro di stipendio netto per ogni Consigliere.
Ora, chiaramente noi ci rendiamo conto che questo potrebbe dare dei
problemi economici ai partiti qui rappresentati, ci rendiamo conto
anche che tutte le modifiche vanno fatte con calma, non si può
dalla sera alla mattina stravolgere completamente le aziende, delle
persone, delle situazioni, quindi già l'impegno che è stato chiesto
alla maggioranza di togliere l'emolumento per i Capigruppo ci
sembra un inizio, piccolo, ma è un inizio, comunque ci sembra un
inizio...no, ai Capigruppo, scusate, ai Presidenti di Commissione,
bisogna che mi aiutate...
(interruzione di un Consigliere, fuori microfono)
...no, ma fa bene ad aiutarmi, perché io sono un neofita e
quindi posso sbagliare in qualcosa sicuramente.
L'altra questione che ci premeva ricordare - ne avevamo parlato
in minoranza quando abbiamo fatto la proposta della Consigliera
Morelli a Presidente del Consiglio - era quella che lei, accettando
questa nomina, rifiutasse buona parte dell'emolumento richiesto,
aggiuntivo, per il Presidente del Consiglio. Questo era un altro
dei motivi per i quali noi avevamo appoggiato quella candidatura,
perché andava ancora anch'essa incontro a ciò che noi auspichiamo e
cioè un taglio deciso ai costi. Detto questo, qualsiasi
provvedimento che taglia dei costi, anche di un euro, noi lo
voteremo; certo, ci farebbe piacere arrivare a quello che
chiediamo, ci arriveremo, speriamo, noi lotteremo sicuramente in
quest'Assemblea per arrivarci.
Beh, un secondo punto l'hanno già detto in molti, diciamo
così...non vi starò a tediare ulteriormente, ma comunque noi...solo
per annunciarlo...è l'elettrificazione della linea
Chivasso/Pré-Saint-Didier e la trasformazione di parte di essa in
metropolitana leggera. C'è un grosso problema di trasporti,
l'abbiamo sottolineato più volte, c'è un grosso problema
relativamente...sia a livello di valle centrale, sia a livello di
valli laterali e questo effettivamente è un tema da affrontare.
Abbiamo visto nel programma - l'hanno già rimarcato altri
Consiglieri -, diciamo così, che è stato messo un po' da parte.
Altro punto molto importante che ci sta molto a cuore e per il
quale ci siamo battuti a novembre dell'anno passato è la
realizzazione di un centro di trattamento a freddo dei rifiuti.
Ora, anche su questo si può discutere, l'importante è che non
bruciamo più nulla, perché, come ha detto nello scorso Consiglio il
Consigliere Donzel, non pensate minimamente di toccare quella
legge, perché esistono i "No TAV", ma possono cominciare ad
esistere anche i "No Piro"! Non si brucia nulla in Valle d'Aosta,
mai... Ci siamo quindi spesi tantissimo, abbiamo vinto una
battaglia di legalità e soprattutto abbiamo dato voce ai cittadini
e questo è il risultato.
Alcuni hanno detto che vogliamo diminuire il numero dei
Consiglieri, anche questa è una proposta inserita all'interno del
nostro programma, vorremmo ridurli a 25, ci sembra un numero
adeguato, so che ci sono dei passaggi tecnici piuttosto difficili e
lunghi per arrivare ad ottenere questo risultato, però anche questo
è un punto sul quale possiamo discutere, poi non saranno 25,
saranno 30...non importa, l'importante è che diamo un segnale
importante.
Noi poi ci siamo spesi su un altro punto, anche questo non
toccato: noi vorremmo l'abolizione della doppia carica che è
cumulata tra Presidente della Regione e Prefetto, questo più che
per un motivo tecnico...sappiamo che in alcuni casi tecnicamente è
un vantaggio avere nella stessa persona entrambe le figure, ci
viene in mente il problema che c'è stato durante l'alluvione...è
una questione tecnica dove, se si concentrano sulla stessa persona
competenze politiche e competenze tecniche, soprattutto in una
persona che conosce il territorio, è un aiuto... Ci sono poi altre
opportunità politiche per ciò che riguarda le due cariche per le
quali, diciamo così, abbiamo delle perplessità; di conseguenza, la
somma delle due cariche ci fa dire che non siamo d'accordo su
questa modalità e vorremmo avere il Presidente, cioè la parte
politica, separata dalla parte amministrativa.
Un altro dei punti che abbiamo già sottoscritto ad esempio
nell'ordine del giorno che dovremmo discutere al termine di questo
punto, è quello che riguarda l'incandidabilità per chi è condannato
per qualsiasi reato o anche solo indagato per i reati appunto
contro la pubblica amministrazione. Abbiamo firmato molto
volentieri quell'ordine del giorno, non per fare un favore alla
minoranza o per fare un giochino politico, ma perché è il punto 6
del nostro programma, quindi, voglio dire, se mi si propone un
ordine del giorno del genere, è ovvio che lo sottoscrivo, stiamo
andando nella stessa direzione! Ne parleremo più avanti, quindi non
ci stiamo a soffermare su questo punto, andiamo oltre.
Un altro punto molto importante che non viene descritto, ma che,
secondo noi, ci permetterebbe di sistemare alcune delle questioni
che ho descritto nell'intervento precedente è che vorremmo dire
basta anche ai doppi incarichi e agli ex politici che dirigono le
società controllate e partecipate. Sarebbe un altro passo avanti
nel nome della trasparenza, nel nome, diciamo così, della
meritocrazia, libereremmo qualche posto di lavoro importante,
perché no?, daremmo la possibilità anche di fare un po' di
rotazione, perché è importante anche questo. Le persone,
quando...come dire? si stabilizzano troppo tempo nello stesso
posto, poi perdono quella spinta propulsiva, quella voglia, diciamo
così, al cambiamento, che può essere un cambiamento corretto o non
corretto, ma perlomeno c'è. Quando invece faccio una cosa per anni
e anni e anni, sono anche stanco...cioè, a tutti noi succede
normalmente di ripetere sempre le stesse cose e di annoiarsi e non
voglio fare riferimento a nessuno, ma è una mia esperienza
personale, è un problema tipico degli insegnanti, che perdono
passione perché è un lavoro estremamente ripetitivo e, come quello,
ce ne sono tantissimi nella pubblica amministrazione e anche nel
privato, quindi noi, ad esempio, vorremmo questo come punto
fondante.
Un'altra cosa che, secondo noi, permetterebbe alla Valle d'Aosta
di fare un passo avanti e di migliorare ciò che potremmo dare alla
collettività è riuscire ad avere dei referendum consultivi,
abrogativi o propositivi senza quorum, obbligatori tra l'altro per
le opere pubbliche sopra i 10 milioni di euro, così, anziché,
diciamo così, vedere ciò che è successo qualche anno fa per il
referendum dell'ospedale, o la battaglia enorme che c'è stata per
il referendum sul pirogassificatore, mandiamo a votare chi ha
voglia di votare, chi vota decide, non che chi sta a casa prende
decisioni per tutti. I cittadini si dovrebbero necessariamente
interessare di più alla politica e i politici dovrebbero
necessariamente di più informare i cittadini e probabilmente tutto
il sistema migliorerebbe. Beh, voi direte: "10 milioni di
euro...ammazza dovremmo fare referendum su qualsiasi cosa!", va
beh, ci organizziamo, ne facciamo uno all'anno, ci mettiamo dentro
tutto, potrebbe essere una scelta...va beh, ma noi non possiamo
farlo? Certo che possiamo farlo.
Infine, fatemi dire due parole sul reddito di cittadinanza, che
è un nostro cavallo di battaglia anche a livello nazionale enorme e
che notiamo anche altri movimenti e partiti hanno fatto loro, una
cosa che è utile, anzi, direi indispensabile, direi di più... Forse
dovremmo cominciare a valutare se è l'ISEE l'unico punto che può
distinguere, perché anche l'ISEE pone dei grossi problemi
nell'indicazione diretta e precisa di chi ha o di chi non ha
bisogno, perché c'è sempre anche una classe media che è massacrata
dalla nostra situazione e che, purtroppo, per leggi che, voglio
dire, sono anche giuste, ma che non contemplano tutti i casi...ci
mettono in difficoltà. Va rivisto quindi anche il sistema di
assegnazione, va rivisto magari il parametro, va gestito in un
altro modo. Ora, noi non siamo effettivamente così esperti, ma
abbiamo degli uffici legislativi che ci possono venire incontro e
mi sembra che dobbiamo parlare anche di questo, quindi non dare
soldi a chi non ha voglia di fare nulla, ma aiutare a raggiungere
un reddito minimo che ci permette di essere cittadini a tutti i
livelli, di fare le nostre scelte in maniera svincolata dai piaceri
e dai favori.
Giusto un altro paio di punti che non abbiamo visto all'interno
e cioè l'assunzione a tempo indeterminato dei lavori pubblici
precari e il tetto agli stipendi degli amministratori delle
controllate e partecipate per un massimo di 2.500 euro lordi. Noi
diciamo: se abbassiamo il tetto ai Consiglieri e ai politici, è
anche altrettanto giusto abbassarlo a chi lavora nominato da noi,
così come dovremmo cercare di sforzarci, risparmiando questi soldi,
di stabilizzare chi deve essere stabilizzato e di farlo uscire da
una situazione di precarietà ormai...come dire?, incancrenita in
certi aspetti. Si può poi valutare, tutti, una parte, purché
facciamo delle selezioni serie, corrette, alla luce del sole,
magari ci mettiamo un po' più tempo, ma le facciamo corrette. Il
nostro richiamo...che ha fatto il Consigliere sulle
partecipate...Chatrian, giusto?
(interruzione di un Consigliere, fuori microfono)
...è fondamentale, per noi. La trasparenza non c'è in nessun
modo e di nessun tipo e quindi stabilizziamo, ma stabilizziamo con
regole chiare e precise.
Un'altra cosa che ci sta a cuore e che vorremmo effettivamente
portare all'Assemblea, e che ho notato che qua e là è sparsa
all'interno del programma, sono i contributi e gli sgravi al lavoro
e gli sgravi a favore del commercio, artigianato e agricoltura,
basandoli, però, noi diciamo, sulla qualità delle imprese,
incentivando le nuove assunzioni. Certo, i contributi a pioggia
hanno fatto il loro tempo, abbiamo capito che non servono, dobbiamo
trovare altri sistemi per contribuire, incentivare le aziende che
effettivamente vogliamo portare avanti, cioè quelle che danno
qualità alla nostra Regione, fanno qualità nel loro settore, e
cercare invece di non dare più a tutti. Vi posso fare dei casi
semplici nella ristorazione o nel commercio di aziende che aprono e
chiudono in continuazione e che poi creano dei debiti verso
l'Amministrazione, perché dovrebbero restituire ciò che hanno
preso, ma che ahimè sono sparite e quindi...perché lì perdiamo
risorse, ma non incentiviamo nulla, lì facciamo uno sforzo,
sprechiamo dei soldi, ma alla fine non otteniamo nuove occupazioni,
non otteniamo nulla.
Una delle proposte che noi discutevamo all'interno dei nostri
gruppi è, per esempio, che, quando un'azienda vuole aprire ed
accede a degli incentivi, a degli sgravi, accede...che so? alla
possibilità di usufruire in modo agevolato alle nostre strutture,
ai nostri...come posso dire? immobili, quella di prendere degli
impegni precisi riguardo all'occupazione e dare delle garanzie
anche bancarie quando si ricevono dei finanziamenti. Mi spiego
meglio: se io decido di aprire un'azienda in Valle d'Aosta e mi
impegno ad assumere 10 persone e ricevo, per dire, 50 mila euro di
contributo, io lascio una fideiussione in capo alla Regione di 50
mila euro, se...come dire?, non rispetto i patti per un lasso di
tempo che decidiamo, 5 anni, 10 anni, 3 anni, 1 anno, non so...lo
vediamo, ma comunque un lasso di tempo che abbia senso, la Regione
incassa la fideiussione e il problema si risolve, distinguiamo tra
i banditi e quelli che hanno voglia di fare impresa, per esempio.
Sono tutte proposte che noi abbiamo messo nel nostro programma, che
è un programma molto articolato, è fatto di 35 pagine, quindi non
ve lo sto a raccontare tutto, ma che in alcuni punti è decisamente
più profondo rispetto a quello che abbiamo letto in questi giorni
in cui stiamo discutendo per la Presidenza della Regione. Vi
ringrazio.
Presidente
- Ci sono ancora richieste? Credo che ci sia
ancora lo spazio per un intervento. La parola al collega
Donzel.
Donzel (PD-SIN.VDA)
- Posso parlare ai sensi
dell'articolo 57? Perché ho esaurito il tempo, per correttezza,
l'altra volta, ma siccome sono stato...
Presidente
- Un fatto personale?
Donzel (PD-SIN.VDA)
- Sì.
Presidente
- Ne ha facoltà...mi espliciti solo
l'oggetto.
Donzel (PD-SIN.VDA)
- Esplicito gli oggetti. Sono stato
chiamato in causa sia per nome che per cognome dal collega Viérin
sulla questione della nostra legge sulla riduzione dei compensi ai
Consiglieri, sulla questione di come ho letto male l'articolato
sulla famiglia e dei rapporti da tenere col "Governo Letta". Sono
interpretazioni sbagliate della...posso? Bene, non pensavo che
continuasse questa prassi della Stella Alpina di dare i pagellini,
comunque ho capito che ho preso un voto negativo e di questo ne
vado molto orgoglioso, perché vuol dire che ho centrato nel segno,
diciamo, della pochezza rappresentata dal programma di governo.
In merito alla questione specifica, la Stella Alpina dice che
sarebbe non chiara e non articolata bene la legge proposta dal PD.
Siccome campeggia sul sito del Consiglio regionale il comunicato
della Stella Alpina che si è fatta campione della riduzione dei
costi della politica, guardi noi non vogliamo essere i primi della
classe, sappiamo bene che lo siete voi della Stella Alpina, che
rinunciate a tutti i posti nei Consigli di amministrazione che sono
retribuiti, perché proprio non ne volete sapere dei costi della
politica...presentate queste leggi, presentatele a nome della
Stella Alpina, noi ci limiteremo a votarle. Adesso vi aspettiamo e
siamo lì pronti a votarle. La legge del PD non era già più in
campo, è decaduta con la passata legislatura e ritirata, aspettiamo
la vostra e la voteremo. Tempi brevi però, ecco, insomma, per
adesso vi siete presi due posti in più in una Giunta schierata,
aspettiamo le proposte.
Riguardo alla famiglia, lei mi accusa di aver letto solo il
punto 2, ma io ho addirittura esaurito il tempo dell'intervento
l'altra volta, se vuole, le faccio punto per punto la disamina del
suo programma, mi sono limitato a dire quelli che erano gli aspetti
macro. Lei nella replica, però, si è guardato bene da dire: "la
Stella Alpina vuole aiutare le famiglie che, per esempio, non
riescono a pagare le mense scolastiche e quindi per le famiglie con
tre figli...si comincia con la gratuità al terzo figlio". Quello
che io contesto è che voi non fate nessuna proposta concreta, dire:
"aiutare la famiglia" è una banalità, e lo ribadisco, lei mi può
criticare quanto vuole...è un programma di banalità e ovvietà.
Terzo punto in cui lei mi chiama in causa, mi ha detto:
"ma
vada Donzel ad abbracciare Letta ed Alfano!"
...eh no, questa
proprio non gliela lascio dire, caro Marco Viérin! Non gliela
lascio dire, perché è nota anche a livello nazionale la mia
posizione critica rispetto ad un'alleanza col PDL, ho scritto sul
blog
, dappertutto, che sono per un Governo a termine, che
faccia la legge elettorale, un provvedimento per salvare questi
benedetti esodati e una questione del lavoro...riduzione dei
Parlamentari e si ritorni al voto con una nuova legge elettorale e
invece le ricordo che è il suo collega di partito, Deputato
Lanièce, che dice...no, scusi, Deputato Marguerettaz, che dice:
"come Deputato della Valle d'Aosta, ho riconfermato la figura
al..."
Presidente
- Si attenga solamente...scusi, eh, collega
Donzel, anzitutto faccio una precisazione: che, per fatto
personale, si interviene immediatamente dopo l'intervento che può
aver offeso giustamente la persona...
Donzel (PD-SIN.VDA)
- ...allora non doveva autorizzarmi a
parlare...
Presidente -
Si limiti però a parlare del fatto personale
senza citare...
Donzel (PD-SIN.VDA)
- Scusi, o mi autorizza a parlare
oppure...
Presidente -
...io l'autorizzo a seguire il
Regolamento...io l'ho autorizzata facendo una deroga a quello che è
il Regolamento, non dà fastidio a me...la invito ad attenersi a
quello che è il fatto personale. Grazie.
Donzel (PD-SIN.VDA) -
...allora non mi doveva dare la
parola, se mi dà la parola, mi deve lasciare esprimere, se no mi
toglie la parola...
Presidente -
...nei limiti del fatto personale, Collega
Donzel.
Donzel (PD-SIN.VDA)
- ...il fatto personale allora è
l'abbraccio che io dovrei fare a Letta e Alfano. Ricordo allora che
a sostenere il "Governo Letta" e Alfano è proprio la Stella Alpina
in modo ambiguo, perché sta in un gruppo...la Lega che fa
opposizione e poi invece il Deputato Marguerettaz dichiara:
"ho
riconfermato la fiducia al Governo Letta, una fiducia oggi più
convinta
- cioè siete proprio convinti -
per l'impegno del
Governo nell'affrontare le emergenze del Paese".
Guardi che è
lei che ha sdoganato il PDL nella città di Aosta, una città che era
una città notoriamente anti-fascista! Siete voi che avete portato i
fascisti al Governo della città di Aosta! È lei che è stato al
Governo della Regione con l'appoggio del PDL! Si guardi bene dal
dirmi certe cose e legga quello che scrivo se vuole intervenire sui
miei rapporti col PDL!
Presidente
- Bene, colleghi, sono le 13,00, possiamo
sospendere i nostri lavori. Vi ricordo che, come concordato durante
l'ultima riunione della sezione dei Capigruppo, i lavori
riprenderanno alle ore 15,00 e non alle 15,30. Grazie.
La seduta straordinaria termina alle ore 13,00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK