Consiglio Regionale della Valle d'Aosta - Oggetto del Consiglio n. 1565 del 5 ottobre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1565 del 5 ottobre 1995 - Resoconto
SEDUTA ANTIMERIDIANA DEL 5 OTTOBRE 1995
OBJET N° 1565/X Communications du Président du Conseil
régional.
Stévenin (Presidente) Do comunicazione al Consiglio
dell'attività svolta dalla Presidenza del Consiglio e dagli organi
consiliari dopo l'ultima adunanza:
Projets de loi présentés:
Disegno di legge n. 157, presentato dalla Giunta regionale in
data 2 ottobre 1995: "Primo provvedimento di variazione al bilancio
di previsione della Regione per l'anno finanziario 1995". (2ème
Commission)
Disegno di legge n. 158, presentato dalla Giunta regionale in
data 4 ottobre 1995: "Disciplina delle strutture ricettive
extralberghiere".
Disegno di legge n. 159, presentato dalla Giunta regionale in
data 4 ottobre 1995: "Modificazioni della dotazione organica di cui
alla legge regionale 29 maggio 1992, n. 19 (Modificazioni ed
integrazioni alle norme sull'ordinamento dei servizi regionali e
sullo stato giuridico del personale della Regione)".
Proposta di Regolamento n. 17, presentata dalla Giunta regionale
in data 4 ottobre 1995: "Modificazioni al regolamento regionale 28
marzo 1994, n. 2 (Regolamento regionale per l'esecuzione di lavori,
provviste e servizi in economia).
Réunions:
2ème Commission: 1
4ème Commission: 1
2ème et 3ème Commission: 1
Bureau de la Présidence: 1
Réunion des Chefs de Groupe: 1
Il 29 settembre ultimo scorso ho partecipato a Bologna alla
Conferenza dei Presidenti dei Consigli delle Regioni e delle
Province autonome, riunione convocata per esaminare la bozza di un
documento assunta dalla Conferenza delle Presidenze delle Giunte
regionali in materia di riforma regionalistica e federalistica.
Posto che la rilevanza dei temi in discussione postula la necessità
di intraprendere un'azione comune fra Esecutivi e Assemblee che
rafforzi il ruolo delle Regioni nei confronti dei diversi
interlocutori istituzionali, la Conferenza mi ha dato mandato, in
quanto Presidente della Conferenza dei Presidenti dei Consigli, di
prendere contatto col Presidente della Conferenza dei Presidenti
delle Giunte per concordare un percorso comune.
Domani è previsto un incontro a Roma tra il Coordinamento dei
Presidenti dei Consigli e l'Ufficio di Presidenza dei Presidenti
delle Giunte in vista dell'incontro di mercoledì prossimo 11
ottobre a Viterbo con il Capo dello Stato e con il Governo, sul
tema: "Costruiamo insieme le Regioni", organizzato dal Cinsedo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK