Consiglio Regionale della Valle d'Aosta - Oggetto del Consiglio n. 3201 del 7 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Disciplina, attività, professioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3201 del 7 febbraio 2024 - Resoconto
OGGETTO N. 3201/XVI - Interrogazione: "Notizie in merito alla
procedura di concordato preventivo relativo alla "Fornovallée
s.r.l."".
Marguerettaz (Presidente) -
Punto n. 9 all'ordine del
giorno. Per la risposta, la parola all'assessore Bertschy.
Bertschy (AV-VdA Unie) -
L'interrogazione riguarda la
procedura di concordato preventivo relativa alla Fornovallée. Si
chiede: "se le attività di cui alla situazione citata in premessa
siano svolte (o parzialmente svolte) all'interno di locali di
proprietà di società regionali". L'immobile denominato VRS06,
situato nel comune di Verrès e locato a Fornovallée S.r.l., è di
proprietà di Vallée d'Aosta Structure. La società Fornovallée
S.r.l. ha presentato regolare istanza d'insediamento allora come
previsto dalla legge regionale 18/2004 n. 10.
Si domanda poi: "se il Dipartimento politiche del lavoro (o
altra struttura regionale di competenza) sia in qualche modo
coinvolto (o stato coinvolto) nell'ambito di attività ammesse alla
già richiamata procedura e, in caso positivo, quali siano le
attività poste in essere". Ad oggi non è stato coinvolto il
Dipartimento politiche del lavoro su quest'attività di concordato
preventivo di Fornovallée.
Sappiamo, anche per le informazioni che abbiamo tutti, che ci
sarà il 9 febbraio l'appuntamento per vedere se qualcuno lavorerà
sul concordato e se ci sarà una richiesta e un'offerta, quindi
direi che nei prossimi giorni avremo un'informazione al riguardo.
Ovviamente stiamo seguendo in termini più politici con attenzione
quello che sta succedendo perché si tratta comunque di un
insediamento importante, che genera occupazione, che dà dei servizi
e quindi speriamo e immaginiamo che possa esserci una soluzione
positiva sia per la gestione degli immobili ma soprattutto per la
l'occupazione che sta generando.
Presidente -
Per la replica, la parola al collega
Aggravi.
Aggravi (RV) -
Grazie Assessore per la risposta. Ci
sembrava corretto e giusto comprendere. Se la prima domanda era un
po' banale e scontata, la seconda invece era per avere qualche
elemento in più, che ci è stato fornito; vedremo come andrà la
prima fase di questo concordato e ci uniamo alle speranze che possa
comunque continuare quest'iniziativa imprenditoriale, magari anche
sotto altra forma, ma che comunque siano garantiti e mantenuti i
livelli di occupazione e anche di produttività comunque di un
importante insediamento della Bassa Valle.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK