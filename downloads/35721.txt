Consiglio Regionale della Valle d'Aosta - Oggetto del Consiglio n. 163 del 8 ottobre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 163 del 8 ottobre 2013 - Resoconto
OGGETTO N. 163/XIV - Interrogazione a risposta immediata:
"Modalità applicative della riduzione dell'IRAP a favore degli
operatori economici".
Presidente -
Per l'illustrazione, la parola al collega
Donzel...un secondo solo che stanno chiudendo la votazione...ecco,
collega, ha la parola.
Donzel (PD-SIN.VDA)
- Grazie Presidente.
L'argomento in oggetto è molto complesso, meriterebbe ben più
ampio spazio di quello riservato a un'interrogazione a risposta
immediata, ma le tempistiche della comunicazione e le modalità
stesse della comunicazione di atti di questa importanza
dell'Amministrazione regionale (ormai esclusivamente si vive
sull'onda dei comunicati stampa), impedisce a noi di avere accesso
all'atto nella sua interezza, però ci permette, da subito, di porre
una riflessione che avevamo già posto quando questo provvedimento
fu presentato per la prima volta dall'allora Assessore Leonardo La
Torre; quindi in pratica, secondo un'antica abitudine, che è quella
di tagliare due volte il nastro per lo stesso edificio, cioè doppia
inaugurazione, tripla inaugurazione dello stesso edificio, così si
fa con i "provvedimenti spot", per cui un provvedimento, che di
fatto è stato messo in campo a dicembre, viene ripreso, rimasticato
e ripresentato come se fosse il
non plus ultra
dell'innovazione per cambiare passo alla nostra Amministrazione.
Allora ripeto quanto dissi allora all'Assessore La Torre: che il
provvedimento in sé fu auspicato sin dal 2009 dal Partito
Democratico, ma probabilmente giunge, come spesso avviene per i
"vostri" lavori della "vostra" Giunta regionale, con un ritardo
assoluto a cogliere quella che è la realtà economica e produttiva
della Valle d'Aosta, cioè si immagina un provvedimento che premia
chi assume a tempo indeterminato...e ci mancherebbe, e ci
mancherebbe! Però non si tiene conto che qui ci sono imprese che
lottano per la sopravvivenza, ci sono microimprese in Valle
d'Aosta...come pensate che in questo momento di crisi economica le
microimprese riescano a fare anche una sola assunzione? È già tanto
se non chiudono! È a queste realtà che questi provvedimenti non
riescono a guardare, quindi ci muoviamo con una lentezza, come un
bradipo, rispetto a una realtà che è molto più complessa, in cui la
crisi ci sta schiacciando.
Presidente
- Per la risposta, la parola all'Assessore
Marquis.
Marquis (SA)
- La deliberazione che abbiamo preso venerdì
scorso, in Giunta regionale, che ha stimolato l'interrogazione, dà
attuazione all'articolo 2 della legge regionale n. 30 del 13
dicembre 2011, che ha introdotto, a decorrere dal 1° gennaio 2013,
ulteriori agevolazioni rispetto a quelle già in essere a favore dei
soggetti passivi IRAP che procedono a nuove assunzioni di personale
a tempo indeterminato. Vorrei sottolineare che questa agevolazione
discende da una legge regionale del 2011, e che la delibera che è
stata citata prima dal Consigliere Donzel, presa a fine 2012, è
stata, in questo caso, dettagliata, per favorire e per rendere più
efficiente l'applicazione di questo articolato di legge. Lo scopo
di questa norma, a cui è stata data attuazione, è quello di
favorire, tramite le agevolazioni alle imprese, l'occupazione
stabile in un periodo di crisi, in cui la priorità è diventata
proprio quella di dare una risposta al fenomeno della crescente
disoccupazione.
Con riferimento alla richiesta che è stata posta, va anche
evidenziato che, al di là di premiare queste iniziative sull'IRAP,
tra cui le stabilizzazioni del personale, nell'articolato nazionale
che è molto ampio e complicato, sono previste anche le deduzioni
IRAP per ciò che concerne gli investimenti, quindi i costi del
personale che è impiegato in ricerca e sviluppo. Quindi per tutte
le imprese che hanno la finalità, in questo momento, di investire,
come viene citato nel testo dell'interrogazione, per competere nel
mercato più globale e per sviluppare i propri processi di sviluppo,
vi sono delle iniziative in essere; è chiaro che non possono,
ricomprendere, l'universo mondo, riguardo all'applicazione
dell'IRAP. Ciò nonostante, bisogna vedere anche la politica nel suo
complesso e quindi nel quadro normativo in essere, dove, per il
periodo d'imposta 2013, ci sono già anche altri incentivi messi a
disposizione finalizzati agli investimenti sostenuti per le
imprese, per i macchinari in conto capitale.
Presidente
- Per la replica, la parola al collega
Donzel.
Donzel (PD-SIN.VDA)
- Grazie.
Assessore, voglio essere molto chiaro: un provvedimento così,
preso a livello nazionale, ha degli effetti enormi, perché ci sono
grandi e medie imprese. In Valle d'Aosta, dove c'è la micro,
microimpresa, è un "provvedimento spot", punto! Dedotte le imprese
che hanno mobilità, cassa integrazione e quant'altro, a meno che si
premi chi assume, chi ha tenuto tutti i lavoratori in cassa
integrazione per tutto il periodo invernale, usando il denaro
pubblico in malo modo, almeno che non si vada su questa deriva
folle! Noi siamo di fronte ad un "provvedimento spot", che non va
ad incidere sulla realtà produttiva valdostana...vedremo i numeri
tra un anno, e ci confronteremo. Era solo questo che volevo mettere
in luce: una cosa sono i provvedimenti fatti a livello nazionale
che riguardano grandi e medie imprese, una cosa sono i
provvedimenti per la "piccolissima impresa valdostana", dove
l'obiettivo è sopravvivere!
Presidente
- Punto 3.2 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK