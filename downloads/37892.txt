Consiglio Regionale della Valle d'Aosta - Oggetto del Consiglio n. 1539 del 4 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1539 del 4 novembre 2015 - Resoconto
OGGETTO N. 1539/XIV - Ritiro di interpellanza: "Eventuali
irregolarità riscontrate nel corso di controlli effettuati presso
un'azienda agricola valdostana in merito alla stagionatura delle
forme di fontina".
Presidente -
Colleghi, come deciso ieri in Conferenza dei
Capigruppo, che ha deliberato a maggioranza, ai sensi dell'articolo
45 del Regolamento il punto 12 all'ordine del giorno verrà discusso
a porte chiuse. Prego, la parola al collega Ferrero.
Ferrero (M5S) -
Grazie Presidente.
Stavo appunto dicendo che manifestavo la mia contrarietà
rispetto alla decisione che è stata assunta, perché era una vicenda
ampiamente resa pubblica, sia dalla televisione che dai giornali.
Secondo me, il fatto che la persona coinvolta sia riconducibile
esattamente a un partito politico peggiora ancora maggiormente la
situazione di voler nascondere sotto il tappeto la polvere, come si
fa. Io sono però rispettoso del Regolamento, mi è stato richiesto,
ma non posso fare a meno di sottolineare che, come io sono
rispettoso del Regolamento, quando mi vengono negate le fatture del
Casinò e della CVA - e c'è un articolo chiaro del Regolamento che
prevede che mi siano esibite - nessuno ha alzato un dito, quando mi
sono state inoltrate le denunce per diffamazione per semplici cose
dette in Consiglio che, a norma delle...
Presidente
- Consigliere, si attenga al punto, al
richiamo che vuole fare all'ordine.
Ferrero (M5S)
- Mi attengo, però, abbiate pazienza,
voglio anche richiamare il rispetto del Regolamento non solo quando
viene utilizzato contro di me, ma anche quando dovrebbe venire
utilizzato a mia tutela e salvaguardia, cosa che finora non è
avvenuta! Di conseguenza prendo semplicemente atto che non posso
avere i documenti, non posso parlare liberamente, alcuni argomenti
vengono sottratti alla libera discussione, quindi sottratti a
quella che dovrebbe essere la pubblicità nei confronti dei
valdostani; se questo è un modo normale di andare avanti,
sinceramente io sono un pochettino stupito! Comunque, alla luce di
quello che è stato detto, io ritiro il provvedimento e quindi non
voglio discuterlo in seduta segreta, perché secondo me la polvere
non va messa sotto il tappeto. Troverò il sistema per portare fuori
anche "il letame" alla luce del sole!
Il Consiglio prende atto del ritiro.
Presidente
- Il punto 13 all'ordine del giorno viene
rinviato. Passiamo al punto 14 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK