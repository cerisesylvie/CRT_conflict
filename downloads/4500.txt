Consiglio Regionale della Valle d'Aosta - Oggetto del Consiglio n. 175 del 7 aprile 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 175 del 7 aprile 1982 - Resoconto
OGGETTO N. 175/VII - DATI CONCERNENTI LE IMPRESE INDUSTRIALI
VALDOSTANE - (Interrogazione con risposta scritta).
PRESIDENTE:
Do lettura dell'interrogazione presentata dal
Consigliere Carlassare:
Constatato il continuo deteriorarsi del tessuto industriale
della Regione; Verificata la mancanza di volontà politica da parte
della Giunta di voler affrontare alla radice organicamente con
l'elaborazione di coerenti piani di sviluppo questo fondamentale
problema; Preso atto dell'enorme quantità di denaro pubblico
utilizzato
in
modo disordinato, con interventi "a pioggia"
che non risolvono
la
situazione occupazionale e non servono
per impostare seriamente il problema di una corretta
industrializzazione della Regione; Constatato inoltre, a conferma
della scarsa volontà della maggioranza regionale a voler affrontare
seriamente questo gravissimo problema, che non esiste nessun
ufficio regionale che disponga di una organica raccolta di dati
riguardanti le imprese industriali valdostane;
Al fine di poter esaminare questo settore sulla base di dati
reali e non con semplici congetture;
INTERROGA
l'Assessore all'Industria, Commercio, Artigianato e Trasporti
per conoscere:
1) i dati occupazionali negli ultimi 5 anni per i settori
metalmeccanici, tessili, alimentaristi, chimici, edili nelle
aziende con più di 15 dipendenti, riferiti al 31 dicembre ed al 30
giugno, distinti per operai, impiegati ed intermedi, per uomo e
donna, invalidi e non;
2) i periodi di utilizzo della Cassa Integrazione Guadagni negli
ultimi 5 anni per le aziende di cui sopra specificando se ordinaria
o straordinaria, la data d'inizio, la durata, la causa, il numero
dei lavoratori interessati disaggregati per categorie (operai,
impiegati, intermedi), (uomini, donne), (invalidi e non);
3) i finanziamenti acquisiti dalle aziende negli ultimi 5 anni
dalla Regione, Stato, CEE, con quantitativi, e relative leggi che
ne hanno permesso l'uso;
4) i finanziamenti acquisiti dalle aziende, negli ultimi 5 anni,
a titolo di formazione professionale, dalla Regione, Stato, CEE, i
relativi importi e le leggi che ne hanno permesso l'uso, l'inizio
dei corsi, la durata, il motivo, il numero dei lavoratori
interessati, disaggregati in categorie (operai, impiegati,
intermedi), (uomini, donne), (invalidi e non);
5) gli aiuti ottenuti dalle aziende per la costruzione di
immobili, ne- gli ultimi 3 anni, specificando se provenienti dalla
Regione, dallo Stato, dalla CEE, le spese di manutenzione su questi
immobili sostenute dai vari enti pubblici;
6) le quote di affitto e di spesa a carico delle aziende, per
utilizzo immobili, manutenzione, o forme di leasing esistenti.
PRESIDENTE:
Alla interrogazione in oggetto è stata data
risposta scritta. Se il Consigliere Carlassare non è soddisfatto,
può trasformarla in interpellanza e presentarla come tale.
Passiamo alla trattazione dell'oggetto iscritto al n. 6
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK