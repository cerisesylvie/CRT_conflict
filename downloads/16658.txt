Consiglio Regionale della Valle d'Aosta - Oggetto del Consiglio n. 3075 del 2 aprile 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula
Oggetto del Consiglio n. 3075 del 2 aprile 1998 - Resoconto
SEDUTA POMERIDIANA DEL 2 APRILE 1998
OGGETTO N. 3075/X Approvazione della costituzione di servitù di
passaggio a favore di terreni di proprietà regionale ove è situata
una stazione della rete di radiocomunicazioni regionale in Comune
di Saint-Nicolas, Loc. Rumiod. Impegno di spesa.
Deliberazione Il Consiglio
Premesso che con legge regionale 24 agosto 1982, n. 42, è stata
istituita la rete regionale di radiocomunicazioni per il Servizio
di Protezione Civile;
Preso atto del fatto che per poter razionalmente usufruire dei
locali ove sono ricoverate le stazioni della rete di
radiocomunicazioni si rende necessario costituire a favore di ogni
terreno di proprietà regionale una servitù di passaggio pedonale e
carraio a carico dei fondi limitrofi sino alla più vicina strada di
pubblico accesso;
Rilevato che tra le servitù da costituire rientrano quelle
riguardanti i terreni di proprietà regionale siti in Comune di
Saint-Nicolas, loc. Rumiod;
Rilevato, altresì, che il proprietario dei terreni ha
manifestato la sua disponibilità alla costituzione delle servitù di
passaggio a favore dei fondi regionali alle condizioni previste
nella perizia di stima dell'ufficio patrimoniale regionale in data
26 marzo 1996;
Preso atto inoltre del fatto che tutte le spese notarili saranno
a totale carico dell'amministrazione regionale;
Considerato che, ai sensi e per gli effetti dell'articolo 22,
comma 5, della legge 19 gennaio 1996, n. 1, l'Assessore al
Bilancio, Finanze e Programmazione, ha espresso parere favorevole
alla costituzione delle servitù con nota in data 18 giugno 1996
prot. n. 12686/5 FIN;
Posto che il provvedimento in oggetto rientra nell'obiettivo
062201 del bilancio di gestione della Regione per il triennio
1998/2000 riguardante "la gestione delle procedure per
l'acquisizione e la dismissione dei beni immobili, costituzione di
diritti reali, nonché interventi mirati a sanare irregolarità
edilizie";
Richiamata la deliberazione della giunta regionale n. 4853 del
30 dicembre 1997, concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 02 del 15 gennaio 1998 (prot. 861/5FIN);
Visto il parere favorevole rilasciato dal Coordinatore del
Dipartimento Legislativo e Legale della Presidenza della Giunta in
vacanza del Direttore degli Affari Generali e Legali e del Capo
Servizio attività contrattuale e patrimoniale, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13, comma 1
lettera e), e 59, comma 2, della legge regionale n. 45/1995, sulla
presente deliberazione;
Delibera
1) di approvare la costituzione della servitù di passaggio
pedonale e carraio a favore del terreno sito in Comune di
Saint-Nicolas, di proprietà regionale, distinto presso il N.C.T. al
Foglio 25 n. 170 di particella ed a carico dei terreni di cui ai
nn. 168 e 169 di particella stesso Foglio di proprietà del Signor
Rumiod Donato, nato in Villeneuve, il 4 marzo 1943 e residente in
Saint-Pierre, Loc. Praximond n. 12, codice fiscale RMD DNT 43C04
L981F, come meglio risulta dal tipo planimetrico che si allega alla
presente deliberazione sub lettera A), formandone parte integrante
e sostanziale seguenti;
2) di stabilire il corrispettivo della costituzione della
servitù in questione in lire 1.840.000
(unmilioneottocentoquarantamila);
3) di approvare e di impegnare la spesa complessiva di lire
1.840.000 (unmilioneottocentoquarantamila) da imputare al Capitolo
20435 - Rif. 311 ("Spese per indennità, canoni, servitù ed altri
diritti reali su beni immobili di terzi") del bilancio di
previsione della Regione per l'esercizio finanziario 1998, che
presenta la necessaria disponibilità;
4) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie o opportune per il perfezionamento del rogito;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Allegati
(... omissis...)
Président Quelqu'un demande la parole? On peut passer à la
votation.
Il y a deux amendements présentés par le Président du
Gouvernement, dont je donne la lecture:
Emendamenti Inserire nelle premesse, prima del parere di
legittimità del dirigente, la seguente formula:
"Richiamati i decreti legislativi n.ri 320/1994 e 44/1998;"
Eliminare il punto 5°) del dispositivo relativo alla formula
della non assoggettabilità.
On vote le texte amendé:
Présents, votants et favorables: 26
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK