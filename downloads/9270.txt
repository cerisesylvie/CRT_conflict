Consiglio Regionale della Valle d'Aosta - Oggetto del Consiglio n. 268 del 11 gennaio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 268 del 11 gennaio 1989 - Resoconto
OGGETTO N. 268/IX - DISEGNO DI LEGGE: "MODIFICAZIONI ED
INTEGRAZIONI ALLA LEGGE REGIONALE 11 AGOSTO 1975, N. 39 E
SUCCESSIVE MODIFICAZIONI ED INTEGRAZIONI, CONCERNENTE "ORDINAMENTO
DELLE GUIDE ED ASPIRANTI GUIDE ALPINE IN VALLE D'AOSTA".
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Le projet de loi a déjà été amplement
illustré d'abord et discuté ensuite en deuxième, quatrième et
première Commission, donc je crois qu'il n’y a pas
besoin d'ajouter beaucoup à ce qui avait été dit alors.
Depuis juillet '83 le Secours Alpin Valdôtain collabore avec
l'Administration régionale pour des actions de secours, pour la
recherche des personnes disparues, pour aider les alpinistes en
difficulté en haute montagne, mais aussi pour d'autres travaux
concernant l’Administration régionale ou la
Protection civile, en employant préférablement l'hélicoptère qui
stationne à l'aéroport régional.
Le Secours Alpin Valdôtain, à travers la loi n° 39, dépend de
l'Assessorat au Tourisme; les guides appartenant au Secours Alpin,
vu l’étroite collaboration qu'elles ont avec la
Protection civile, ont demandé, pour faciliter davantage les
opérations de secours, de pouvoir dépendre directement de
l'Assessorat à l'agriculture qui, justement,
s’occupe de la Protection civile.
Voilà la raison de ce projet de loi définit le passage du
Tourisme à l'Agriculture, pour ce qui est des rapports directs du
Secours Alpin, qui mieux définit l'action que le Secours Alpin même
doit développer en collaboration avec la protection civile, donc
l'intervention du Secours technique et de première assistance pour
des émergences en haute montagne ou pour d'autres occasions
encore.
Le tout sera corroboré par une convention qui sera stipulée
entre l'Administration régionale et le Secours Alpin Valdôtain. Je
crois que, à travers ce projet de loi, on ne modifie pas
grand-chose pour ce qui concerne les actions, mais on va faciliter
la rapidité de l'intervention.
Si dà atto che alle ore 17,20 assume la Presidenza il
Vicepresidente BENEFORTI.
PRESIDENTE:
Passiamo ora all'esame dell'articolato.
Do lettura dell'articolo 1
ART. 1
1. L'articolo 11 (Soccorso Alpino Valdostano) della legge
regionale 11 agosto 1975, n. 39 e successive modificazioni ed
integrazioni, è così sostituito:
ARTICOLO 11 - (Soccorso Alpino Valdostano)
Per l'organizzazione e lo svolgimento del servizio di soccorso
alpino nella Valle d'Aosta è costituito il "Soccorso Alpino
Valdostano", ente a base associativa, fornito di personalità
giuridica e posto sotto la vigilanza dell'Assessorato regionale
dell'Agricoltura, Foreste ed Ambiente Naturale.
Esso opera da solo o d’intesa col Corpo Nazionale
Soccorso Alpino del Club Alpino Italiano o con altri organismi.
Il "Soccorso Alpino Valdostano" partecipa all'attività
dell'Ufficio regionale della Protezione civile, istituito con legge
regionale 18 febbraio 1983, n. 4.
In particolare, nell'ambito della Protezione civile, il
"Soccorso Alpino Valdostano", per quanto di competenza della
Regione, concorre alla predisposizione ed attuazione degli
interventi di soccorso e di prima assistenza, atti a fronteggiare
situazioni di emergenza in montagna; organizza, stipulando a tal
fine apposita convenzione da approvarsi con deliberazione della
Giunta regionale e avvalendosi dei propri soci, un servizio di
pronto intervento tecnico, sanitario e di ascolto radiotelefonico
24 ore su 24, presso il centro operativo regionale della Protezione
civile.
Sono, di diritto, soci effettivi dell'ente "Soccorso Alpino
Valdostano" tutte le guide e aspiranti guide in attività di
servizio che sono soci dell'Unione valdostana guide di alta
montagna: sono ammessi inoltre come soci aggiunti i maestri di sci
o altri volontari operanti in particolare nel settore sanitario la
cui richiesta di iscrizione sia accolta dagli organi direttivi del
"Soccorso Alpino Valdostano" a norma di statuto.
Partecipano all'assemblea del "Soccorso Alpino Valdostano" con
voto deliberativo i soci effettivi i soci aggiunti possono
partecipare senza diritto di voto.
Lo statuto del "Soccorso Alpino Valdostano" e i regolamenti che
disciplinano il servizio di soccorso sono deliberati dall'assemblea
a maggioranza dei soci effettivi e sono approvati dalla Giunta
regionale.
Il "Soccorso Alpino Valdostano" ha un bilancio proprio,
alimentato dai compensi per le prestazioni di soccorso. dai
contributi erogati dalla Regione a norma del successivo articolo 18
e da ogni altra eventuale entrata.
La revisione dei conti del "Soccorso Alpino Valdostano" è
affidata ad apposito organo collegiale di cui lo statuto del
"Soccorso Alpino Valdostano" medesimo disciplina composizione e
funzionamento; di detto organo fa parte di diritto un componente
designato dall'Assessore regionale dell'Agricoltura, Foreste ed
Ambiente Naturale.
Nel caso di accertate gravi deficienze amministrative o altre
irregolarità tali da compromettere il normale funzionamento
dell’ente, gli organi direttivi del "Soccorso Alpino
Valdostano", nominati e funzionanti a norma di statuto, possono
essere disciolti con decreto del Presidente della Giunta regionale,
previa conforme delibera della Giunta adottata su proposta
dell'Assessore regionale dell'Agricoltura, Foreste ed Ambiente
Naturale.
Con il medesimo decreto di cui al comma precedente viene
nominato un Commissario straordinario il quale provvede alla
ordinaria amministrazione e convoca, entro il termine massimo di
tre mesi, l'assemblea dei soci per il rinnovo degli organi
direttivi.
Le tariffe per le prestazioni inerenti al servizio di soccorso e
le indennità spettanti a coloro che prendono parte alle operazioni
di soccorso, nonché a coloro che svolgono il servizio di pronto
intervento tecnico, sanitario e ascolto radiotelefonico sono
stabilite con decreto dell'Assessore regionale dell'Agricoltura,
Foreste ed Ambiente Naturale, su proposta del "Soccorso Alpino
Valdostano".
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli 25
Il Consiglio approva all'unanimità
PRESIDENTE:
Do lettura dell'articolo 2.
ART. 2
1. La lettera b) del secondo comma, dell'articolo 18
(Contributi finanziari della Regione) della legge regionale 11
agosto 1975, n. 39 e successive modificazioni ed integrazioni, è
così sostituita:
"b) eroga un contributo annuo all’ente "Soccorso
Alpino Valdostano" a pareggio del bilancio relativo
all'organizzazione e allo svolgimento del servizio di Soccorso
Alpino. La Regione, sulla base del bilancio preventivo presentato
dal "Soccorso Alpino Valdostano", eroga all'inizio di ogni anno un
acconto sul contributo a titolo di anticipazione, salvo conguaglio
da effettuarsi dopo l'approvazione del conto consuntivo.
Eroga, inoltre, un corrispettivo annuo da determinarsi sulla
base della convenzione, di cui all'articolo 1 della presente legge
che sostituisce l'articolo 11 della legge regionale 11 agosto 1975,
n. 39, per il servizio di pronto soccorso tecnico, sanitario e di
ascolto radio telefonico.
Si intendono come spese per l'attuazione di tale ultimo servizio
le indennità corrisposte dall'Ente "Soccorso Alpino Valdostano" a
coloro che svolgono il servizio di pronto soccorso nonché tutte le
spese previste dalla convenzione".
PRESIDENTE:
Se nessuno chiede la parola. pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 3
ART. 3
1. La Giunta regionale è autorizzata a corrispondere per l'anno
1989 al "Soccorso Alpino Valdostano" la somma di £. 200.000.000= a
titolo di acconto sul contributo di cui alla lett. b) 1° comma
dell'articolo 2 della presente legge, che sostituisce la lettera b)
del 2° comma dell'articolo 18 della legge regionale 11 agosto 1975,
n. 39. Per gli anni successivi la Giunta è autorizzata a
rideterminare il relativo importo da erogare.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 4.
ART. 4
1. Per l'applicazione della presente legge è autorizzata, a
decorrere dall'anno 1989, la maggiore spesa annua di complessive
lire 100.000.000= che graverà sul seguente capitolo che verrà
istituito sul bilancio di previsione della Regione per l'esercizio
finanziario 1989 e sui corrispondenti capitoli dei futuri
bilanci:
Settore 2.1. Interventi a carattere generale
Programma 2.1.2. Altri interventi
- Contributi annui al "Soccorso Alpino Valdostano" per lo
svolgimento dei servizi previsti all'art. 2 lett. b) della legge
regionale n. in data per £. 100.000.000=
Su detto capitolo sarà altresì, trasferito il capitolo 37250 già
previsto nel bilancio di previsione per l’esercizio
corrente, e la relativa autorizzazione di spesa recata dalla legge
regionale 11. 8.1975, n. 39 art. 18 lett. b).
2. Alla copertura dell'onere di cui al comma precedente si
provvede mediante utilizzo per lire 200.000.000= delle risorse
disponibili già iscritte al programma 3.2 "altri oneri non
ripartibili" del bilancio pluriennale 1988/1990.
3. A decorrere dall'anno 1990 alla rideterminazione delle spese
derivanti dall'articolo 2 della presente legge si provvederà con
legge finanziaria, ai sensi dell'art. 19 della legge regionale 7
dicembre 1979, n. 68.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 5.
ART. 5
1. La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Il Consiglio è chiamato ora ad esprimersi sul
complesso della legge.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK