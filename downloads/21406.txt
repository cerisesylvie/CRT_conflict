Consiglio Regionale della Valle d'Aosta - Oggetto del Consiglio n. 1245 del 24 marzo 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1245 del 24 marzo 2005 - Resoconto
OGGETTO N. 1245/XII - Presenza di un Assessore regionale in
organi di società private. (Reiezione di mozione)
Mozione
Ricordato che il 12 febbraio 2004 la Giunta regionale, su
proposta dell'Assessore alle Finanze e Partecipazioni regionali, ha
nominato il dottor Andrea Cargnino presidente del Collegio
Sindacale di Finaosta;
Appreso che nel corso del 2004 l'Assessore regionale alle
Finanze e Partecipazioni regionali è stato nominato membro del
Collegio sindacale di tre società piemontesi subentrando (in due
casi) ed affiancando (nel terzo caso) il dottor Andrea
Cargnino;
Evidenziato che una delle società piemontesi di cui
l'Assessore alle Partecipazioni regionali ha assunto incarichi ha
per oggetto la realizzazione di software e la consulenza in materia
informatica. Attività svolte fra le altre società anche dall'Inva
Spa, partecipata dalla Regione Valle d'Aosta e pertanto sottoposta
alla direzione dell'Assessore alle Partecipazioni;
Evidenziata la necessità di sgombrare il campo da ogni
sospetto di scambio di favori, da ogni eventualità di conflitti di
interesse, da ogni ipotesi di uso del proprio ruolo istituzionali a
fini personali;
il Consiglio regionale
Impegna
l'Assessore regionale alle Finanze ed alle Partecipazioni
regionali:
1) a rassegnare le dimissioni dagli incarichi assunti nei
Collegi sindacali di Società successivamente alla nomina
assessorile;
2) a non assumere ulteriori incarichi nei Collegi Sindacali o
nei Consigli di Amministrazione di società nel corso del suo
mandato assessorile.
F.to: Riccarand - Curtaz - Squarzino Secondina
Président - La parole au Conseiller Riccarand.
Riccarand (Arc-VA) - Avevamo presentato, nello scorso Consiglio,
un'interrogazione per sapere se c'erano dei membri della Giunta che
nel corso della legislatura hanno assunto incarichi in Consigli di
amministrazione o in Collegi sindacali in società private. La
risposta del Presidente ha evidenziato che esiste un caso, quello
dell'Assessore Marguerettaz, il quale ha assunto dopo la sua nomina
3 incarichi in società: uno, in Valle d'Aosta e, due, fuori dalla
nostra Regione, in Piemonte. Andando a cercare informazioni più di
dettaglio su tali incarichi è emerso un quadro che induce il nostro
gruppo ad avere delle preoccupazioni: si evidenzia, infatti, un
potenziale conflitto di interessi e si evidenziano anche ipotesi di
"uso a fini personali di un ruolo istituzionale".
Cosa c'è che non va? Non va che il nostro superAssessore alle
finanze, super impegnato in mille e delicate questioni
amministrative, ha comunque ritenuto opportuno allargare
notevolmente la propria attività professionale nel primo anno di
nomina assessorile, diventando, in un caso, sindaco effettivo e, in
un altro, Presidente del Collegio sindacale di due importanti
società per azioni piemontesi. Già sotto questo aspetto si pongono
dei problemi di opportunità che sono di tutta evidenza, perché la
carica assessorile impone un impegno a tempo pieno e un distacco
netto dagli interessi che ruotano in quel mondo di società e di
interessi collegato a quei settori su cui, fra l'altro
direttamente, l'Assessore alle finanze deve svolgere un'azione di
vigilanza e indirizzo. Questo è il primo aspetto che abbiamo voluto
evidenziare: ci pare che ci sia una questione di opportunità di
tutta evidenza.
C'è poi un altro dato che evidenzia ulteriori risvolti, su cui
vogliamo fare alcune considerazioni ed è l'intreccio che emerge fra
le nomine del nostro superAssessore in queste due società per
azioni e la proposta di nomina che l'Assessore Marguerettaz ha
avanzato in Giunta, per la Presidenza del Collegio sindacale di
"Finaosta". Cito i fatti. Il 12 gennaio 2004 l'Assessore
Marguerettaz propone come Presidente del Collegio sindacale di
"Finaosta" il dr. Andrea Cargnino, non è l'unico candidato perché
dalla deliberazione di nomina vediamo che c'erano ben 35 domande e
la scelta cade su Andrea Cargnino. Tre mesi dopo, il 28 aprile
2004, il dr. Andrea Cargnino si dimette da sindaco effettivo della
"ESAM S.p.a." di Trofarello e l'Assessore Marguerettaz ne prende il
posto; fra l'altro, dalla scheda che documenta le cariche del dr.
Marguerettaz, risulta che questo è il primo incarico importante che
assume fuori dalla Regione, ma non è l'ultimo, perché il 22 giugno
2004 il dr. Cargnino e il dr. Branda si dimettono dal Collegio
sindacale della "Low Leasing S.p.a." di Torino e Marguerettaz
diventa Presidente del Collegio sindacale di tale s.p.a..
Non vogliamo e non possiamo dimostrare niente, però è di tutta
evidenza che da questo intreccio viene fuori qualcosa che non
funziona, quanto meno emerge il sospetto che ci sia stato uno
"scambio di favori", visto che da una parte Cargnino entra
Presidente della "Finaosta" e, dall'altra, Marguerettaz entra in
due importanti Collegi sindacali in sua sostituzione. Questi ci
sembrano aspetti da evitare rispetto alla terzietà che deve avere
un Assessore regionale.
Infine c'è un ultimo aspetto, i cui contorni sono più sfumati,
ma su cui vogliamo dire alcune cose perché la situazione presenta
aspetti di complessità e preoccupazione. Dai dati che abbiamo
esaminato ci pare che il nostro superAssessore alle finanze operi -
come dire? - in simbiosi con 4 dottori commercialisti: Cargnino,
Branda, Mignanego, Giustetto, 4 professionisti che, pur operando in
diverse città, fanno parte di uno stesso studio associato, studio e
professionisti che lavorano per molte società, alcune di esse anche
molto importanti (cito il gruppo "De Agostini", il gruppo
"Ferrero", "AM" di Torino). Ci sono dei legami molto forti fra
questo studio associato e i commercialisti che lo compongono e
potenti società piemontesi che operano in vari settori, con
connessioni che arrivano fino alle società autostradali controllate
da Marcellino Gavio e con delle connessioni che sembrano arrivare
fino a Saint-Vincent e al Grand Hôtel Billia. In sostanza, i
colleghi del nostro superAssessore si muovono in un campo di
potenti interessi di gruppi privati, tutto questo ci deve far
riflettere rispetto al ruolo e alle funzioni che deve avere un
Assessore regionale.
Secondo noi è bene che un pubblico amministratore nulla abbia a
che vedere con interessi che sono del tutto legittimi da parte di
grandi società e le loro strategie; questo perché un pubblico
amministratore deve poter operare nella più totale libertà e
trasparenza, senza alcun legame privilegiato o canale privilegiato
con nessuno. Ci sembra che questi siano elementi di preoccupazione
obiettivi; non vogliamo accusare l'Assessore di chissà quale
connivenza, ma poniamo un problema di opportunità: ci sembra che la
richiesta da noi posta con la mozione, di dimissioni da queste
società in cui è entrato dopo la nomina ad Assessore e che non vi
sia l'assunzione di incarichi ulteriori durante il mandato
assessorile, sia una norma prudenziale, un invito ad un
comportamento di correttezza e di indipendenza. La mozione ha
questa finalità: chiediamo, con la stessa, che vi sia un passo
indietro, una uscita da queste società e, indirettamente, dagli
interessi che ruotano attorno ad esse. Non ci sembra di chiedere un
grande sacrificio. A noi sembra che ne guadagnerebbe in
autorevolezza, indipendenza, e anche giudizio rispetto all'opinione
pubblica, l'intero Consiglio e la Giunta regionale.
Président - La parole à l'Assesseur au budget, aux finances, à
la programmation et aux participations Régionales,
Marguerettaz.
Marguerettaz (UV) - Tranquillizzerò i miei amici di maggioranza
sul tono che utilizzerò nella risposta, perché è una mozione
particolarmente offensiva e pretestuosa, un po' "uno sciacallaggio
politico". Siccome siamo uomini di mondo, capiamo qual è "il
teatrino della politica", restiamo all'atto del "teatrino della
politica"! Devo dire che stavolta il collega Riccarand si è spinto,
nel senso che è andato a scomodare i massimi sistemi; però, visto
che lei ed il suo collega Curtaz vi siete avvicendati negli
interventi in Consiglio, forse nel passaggio di consegne le è
sfuggito qualche aspetto di tipo giuridico e di tipo
elementare.
Premetto alcune questioni che sono tecniche, altre che sono
espressioni della mia attività, infine posso anche concordare su
dei ragionamenti di natura politica che possono trovare opportuna
valutazione nell'ambito politico. Farò un mio ragionamento, ma
sulla questione dell'incompatibilità, sul fatto di avere
un'attività di Governo e un'attività professionale, possiamo aprire
un dibattito, non mi sottraggo... siamo sovrani!
Vorrei ricordare al collega Riccarand che stiamo parlando di
incarichi all'interno di un Collegio sindacale, organo di controllo
che non ha poteri di gestione, non ha poteri di indirizzo, ma deve
verificare che l'attività degli amministratori sia conforme alla
legge e allo statuto. All'interno del nostro diritto societario
entrato in vigore il 1° gennaio 2004, il Collegio sindacale deve
essere un organo indipendente, quindi è sancito dal Codice civile
che non vi può essere un rapporto di dipendenza con la società, né
un rapporto collaborativo e continuativo con la proprietà; inoltre,
non devono esserci rapporti di parentele e di coniugio con gli
amministratori. È quindi una disciplina abbastanza "blindata", sia
nell'ambito delle funzioni, sia nell'ambito dei possibili legami.
Lei è andato a scomodare metà della Borsa italiana ingiustamente,
perché non può esserci un certo tipo di rapporto, e poi arrivo
anche al discorso delle dimissioni che lei ha citato in modo falso,
perché lei ha detto tutta una serie di falsità, anche se non in
malafede!
Il Collegio sindacale è un organo nominato dalla proprietà, non
è che un sindaco, una volta che si dimette, dice: "nomina
questo"... no! L'assemblea rappresenta la proprietà, non il
Collegio sindacale, quindi se il dr. Cargnino si fosse dimesso - ma
non si è dimesso - avrebbe potuto dire: "nomina questo perché è
bravo o perché è un amico mio", ma la proprietà sarebbe stata nella
facoltà di dire "sì", "no", avrebbe potuto fare tutto quello che
voleva! Lei, collega Riccarand, forse è poco avvezzo ai lavori
autonomi, ai professionisti, ma chieda al Consigliere Curtaz com'è
che ci sono i rapporti per fare la professione...
Per l'identificazione delle persone che vanno a ricoprire dei
ruoli regionali, noi, su suo consiglio e su sua spinta, abbiamo una
legge in cui vengono indicati i requisiti e le incompatibilità. Vi
chiedo di presentare un emendamento relativo alle clausole di
incompatibilità per dire che è incompatibile anche chi ha lavorato
con Marguerettaz, così diamo una copertura legislativa a questo
tipo di discorso! Insomma, se vogliamo aprire la "caccia alle
streghe", siamo messi male!
Lei ha detto una cosa corretta: ci sono 35 persone che hanno i
requisiti e che hanno dichiarato di non avere cause di
incompatibilità - disciplinate da legge -, poi le ricordo che per
"Finaosta" c'è anche la legge della "Finaosta" che inasprisce le
incompatibilità e lì torniamo sul concetto della parentela. Anche
su questo discorso qualcosa potremmo fare, ma anche lì, per essere
nel Collegio sindacale della "Finaosta", non si devono avere
rapporti di parentela con dei dipendenti, cosa che non troviamo nel
Codice civile! In una logica di questo genere abbiamo un quadro
molto preciso, dopodiché noi, come Consiglieri regionali, abbiamo
delle norme che disciplinano l'ineleggibilità e l'incompatibilità e
anche il conflitto di interessi. Se poi ci estendiamo ad alcune sue
preoccupazioni, quelle dello "scambio di favori", uno "scambio di
favori" che potrebbe essere uno scambio nell'ambito
dell'attività... ma c'è il Codice penale, è la Procura che deve
indagare! Le sue preoccupazioni le vada ad esternare alla Procura,
non venga a seminare del veleno all'interno di un Consiglio
regionale!
Nell'ambito delle sue inesattezze partiamo male... neanche le
date sono giuste, nel senso che scriviamo 12 febbraio, poi lei,
nell'intervento, ha corretto con 12 gennaio, ma questo è per dire
che partiamo con il piede sbagliato, copiamo almeno bene le date!
Sicuramente, quando il 12 gennaio il sottoscritto ha proposto il
dr. Cargnino, lo ha fatto non perché non lo conosceva, ma perché lo
conosceva e aveva fiducia; nel momento in cui nominiamo delle
persone che sono nomi ricorrenti, allora si dice: "c'è un legame",
"sono pappa e ciccia", e quando nominiamo un sindaco che non ha
altri incarichi regionali, pur appartenendo a uno degli studi più
autorevoli di Torino, nominiamo una persona con un profilo di
questo genere, si conclude subito che c'è del torbido! Nossignore!
Io ho fatto la proposta perché professionalmente ha un'attività
ineccepibile, quindi assolutamente non ho un'ipocrisia! Nel momento
in cui ci sono i requisiti... ma voi vorreste che la Giunta facesse
il nome di persone che sono degli sconosciuti? Oggi come oggi, con
Internet, abbiamo nell'ambito delle domande una serie di persone
che arrivano da mezzo mondo... se ci date questo indirizzo, di
nominare quelli che non conosciamo, nomineremo qualcuno di Trapani
o di Cosenza, mi dica lei...
Dal punto di vista della sequenza lei ha riportato delle cose
false, nel senso che nel 2004 le società piemontesi che hanno
nominato per la prima volta Marguerettaz sono due, quindi già avete
fatto un errore, e poi quando lei dice che non ho mai avuto
incarichi a Torino, dice un'altra falsità e allora la invito -
siccome sono dati pubblici - a lavorare meglio, perché io nel 2000
sono stato nominato in quella società che lei erroneamente ha
attribuito al 2004, incarico rinnovato nell'aprile 2003, prima
ancora delle elezioni! Lei ha scritto delle cose non giuste e
questo dimostra che Marguerettaz sulla piazza di Torino già
lavorava quando era un oscuro commercialista e non un
superAssessore! È una società consortile, e poi vedremo che è il
terzo punto dove dite un'altra cosa inesatta.
Ma lei ha fatto una visura? I bilanci sono pubblici, vada a
vedere, sembra che io sia stato nominato nella "FIAT"! Una, è una
società immobiliare; l'altra, fa dei carrelli elevatori e, l'altra
ancora, è una società consortile di informatica... ma non
scherzerete mica! Avete scomodato i massimi sistemi per delle
stupidaggini! Ma sa che tutti assieme, questi 3 incarichi - lo dico
perché siete sensibili al fatto che i professionisti guadagnano -
portano 5.000,00 euro all'anno tutti e 3? Vada a vedere il Codice
civile, vada a vedere qual è la sottrazione di tempo nell'ambito
dell'attività; le verifiche sono trimestrali, occupa 2 o 3 ore,
quindi lei faccia una moltiplicazione e faccia il calcolo
dell'assorbimento! Attenzione, sono anche d'accordo perché, se
dovesse venir fuori che la politica si vuole dare delle regole, si
mettano delle regole; quello che mi indispettisce è che questo
ragionamento venga fatto "ad personam", perché questo è uno
sciacallaggio politico che non mi aspettavo da lei! Se siete nella
condizione di fare dei ragionamenti universali, va bene, ma non
facciamo una norma per Marguerettaz, altrimenti sembra che lei
abbia delle "Sibille" che la indirizzano nei miei confronti! Ma no,
non si presti a questi ragionamenti!
Vado sul terzo punto, dove lei intravede un possibile conflitto
di interessi con la società, quella che lei sminuiva, la società
consortile. L'INVA è una società che ha uno statuto, che indica
nell'ambito dell'oggetto sociale quell'attività da voi citata,
nell'ambito informatico, ma riduce l'attività esclusivamente nei
confronti dei soci, quindi quel tipo di attività deve essere fatta
nei confronti della Regione, dell'USL e degli enti locali. È vero
che è una società che è una s.p.a., ma ha un raggio di azione
specifico; quel tipo di dubbio vada a vederselo, chieda alla
Regione, gli elenchi sono pubblici, se questa società ha lavorato
per questi soggetti. Se questa società non ha lavorato per questi
soggetti e non lavora per INVA, voi questo problema lo avete
superato. Dopodiché si dice: "sì, ma adesso che ci sei te dentro,
cambiano le carte". Intanto io ci sono dal 2000 e dal 2000 non
hanno fatto mai nulla nell'ambito della Valle d'Aosta, soprattutto
poi che il sindaco non indirizza... se indirizzasse contravverrebbe
alla legge e, in questo caso, sono altri gli organi preposti al
controllo: c'è la Procura, c'è la Guardia di Finanza... questo è
andare fuori dal seminato! Il Collegio sindacale non può fare
questo tipo di attività, quindi tutte le premesse della mozione non
stanno in piedi. Quando lei va sull'impegno è un altro
ragionamento, dal punto di vista politico l'argomento che
introducete credo che sia interessante, quindi se il Consiglio e i
movimenti vogliono soffermarmi su questo aspetto, non mi
sottraggo.
Molte volte abbiamo parlato di "professionisti della politica";
noi sappiamo che nel nostro ordinamento ci sono tutta una serie di
norme che tutelano i lavoratori dipendenti, perché il lavoratore
dipendente che ha un mandato politico può avere tutta una serie di
cose. Vi dico che questi incarichi da me assunti, a differenza di
tutti gli altri incarichi, Consigliere Riccarand - non sto parlando
del Consiglio di amministrazione perché è cosa diversa, sto
parlando della revisione del Collegio sindacale - questi rientrano
nella tariffa professionale dei dottori commercialisti, quindi per
me quella non è una collaborazione coordinata e continuativa di
vecchia memoria, come potrebbe essere per i revisori contabili, ma
è attività propria, esattamente come le cause che fa il Consigliere
Curtaz o la consulenza che fanno altri, rientra nella tariffa
professionale. Il problema non è tanto l'essere parte di organi di
controllo, perché diverso è il ragionamento del Consigliere di
amministrazione, in quanto, qui, parliamo di organo di
controllo.
Quanto ai suoi timori... ma faccia un approfondimento prima di
andare a dire le cose! Lei parla di allargare notevolmente la sua
professione... ma vuole che le porti la mia dichiarazione dei
redditi per vedere se da quando sono Assessore faccio più attività
o meno attività? Fra l'altro sono dati disponibili, vada a
vedere... questa di allargare notevolmente, se posso essere onesto,
è una sciocchezza! Le ho già detto che lavoravo a Torino dal 2000;
le dico vada a vedere se avevo un'attività anche come controllore
diversa rispetto a quella che ho oggi... ma le spiego anche, perché
qualcuno potrebbe dire: "Marguerettaz, stai facendo il pidocchioso
per 5.000,00 euro l'anno, ma dai le dimissioni", quindi le spiego
che sto dicendo una cosa diversa. Se vogliamo che alla politica si
avvicinino anche persone che fanno un certo tipo di mestiere, se
vogliamo che ci sia un certo aggiornamento, l'aggiornamento di un
nuotatore non avviene facendo esercizi sulla spiaggia, vuol dire
occuparsi di queste attività, quindi il fatto di avere una finestra
su alcune attività marginali, residuali, che non incidono su
niente... se vuole poi, può mettersi davanti al Palazzo regionale e
vedere quante ore passo in ufficio, così fa un conteggio! Se lei
fosse un sindacalista, farebbe causa al Presidente Perrin perché mi
sfrutta... le 35 ore le faccio in 3 giorni!
Nella mozione ha detto delle cose non vere: il dr. Cargnino si è
dimesso... non è vero! Il dr. Cargnino ha solo terminato il suo
mandato, il Collegio sindacale è a scadenza e quando lei è andato a
vedere, in un Collegio sindacale 3 sindaci su 3... e Marguerettaz
chi ha sostituito? Perché devo sostituire il dr. Cargnino? E se
avessi sostituito il dr. Branda? Adesso faccia un'indagine sul dr.
Branda... e poi le spiego perché non hanno dato la disponibilità ad
essere riconfermati, ma è una cosa che a lei non interessa, a lei
interessa il traffico, i TIR, tutte queste "menate", ma il diritto
societario dal 1° gennaio ha dato norme più rigorose rispetto
all'incompatibilità e coloro che svolgono attività professionale a
beneficio delle società, per il ragionamento dell'indipendenza, si
trovano in una condizione di incompatibilità; quindi non hanno dato
le dimissioni, ma non hanno dato la disponibilità ad essere
rinnovati, che è una cosa diversa. Anche lì, lei ha detto un'altra
bugia, perché nessuno ha dato le dimissioni!
Questa mozione, per me, non ha né capo né coda, ma se il
Consiglio volesse lavorare su una proposta per fugare tutti i
dubbi, quello possiamo sicuramente farlo e fare un ragionamento su
cosa è opportuno o meno.
Président - D'autres collègues souhaitent intervenir dans le
débat? Je ferme la discussion.
La parole au Conseiller Riccarand.
Riccarand (Arc-VA) - Devo dire che a me, personalmente, dispiace
prendere di mira l'Assessore Marguerettaz, perché è una persona
simpatica, però un conto è la simpatia umana e un conto è la
sostanza dei problemi. Qui la sostanza dei problemi, mi dispiace,
Assessore, nelle tante argomentazioni che lei ha portato non ha
colto e non ha confutato i problemi che sono stati posti alla base
della mozione. Non solo, ha dovuto riconoscere che il problema
esiste e che sarebbe opportuno che venisse affrontato e risolto, ma
è lei che lo deve affrontare e risolvere!
Lei ha fatto un ragionamento essenzialmente di tipo giuridico,
dicendo: "non esiste incompatibilità fra il Consigliere
regionale...", ma nessuno lo ha messo in discussione! Non è un
problema giuridico, è un problema di opportunità, e poi ci permetta
di evidenziare che è totalmente diverso il ruolo di un Consigliere
regionale rispetto a un Assessore! Allora, nessuno avrebbe avuto
dei rilievi da fare se lei fosse nella condizione di Consigliere
regionale, ma lei è nella condizione di Assessore; non solo, un
superAssessore che si muove in questo preciso campo, quindi ha
delle responsabilità maggiori! Ci stupisce che non se ne renda
conto, perché ci sembra lapalissiano questo dato!
In tutte le cose che ha detto, ha taciuto sul fatto più
rilevante che noi abbiamo messo in campo, ed è questo intreccio fra
nomine alla "Finaosta" a le sue nomine in società in cui era
presente, in cui operava questa persona che lei ha nominato alla
Presidenza della "Finaosta". Lei dice: "va benissimo il dr.
Cargnino, è la persona più adatta a fare il Presidente del Collegio
sindacale della "Finaosta"", nessuno ha contestato questo, non è
questo il punto. Il punto è che emerge un sospetto di "scambio di
favori": questo è il punto che ci preoccupa! Cambia poco il fatto
che lui si sia dimesso o che fosse alla fine del suo mandato, i
dati oggettivi sono quelli evidenziati; poi ci sarà qualche data
non corretta, ma nella sostanza le cose sono quelle che abbiamo
detto. Ci siamo documentati evidentemente e, quindi, i dati sono
quelli che sono.
Confermiamo la nostra mozione, non riteniamo che si tratti di
cosa di poco conto; abbiamo delle preoccupazioni rispetto ad
intrecci di carattere generale fra le varie società, perché non è
vero che il Collegio sindacale non conta niente all'interno delle
società, ha invece una sua funzione ben precisa! So che ci sono
delle sinergie, ci sono tutta una serie di intrecci, su cui un
pubblico amministratore che opera in un settore così delicato in
campi che sono esplosivi, dove ci sono anche degli interessi oscuri
che non si riescono mai a capire, deve essere al di fuori di queste
cose: questa è un'esigenza fondamentale, quindi manteniamo la
nostra mozione. Al di là di come si comporterà il Consiglio, le
consigliamo di eliminare questo tipo di preoccupazione che c'è.
Président - La parole au Conseiller Pastoret.
Pastoret (UV) - Le collègue Marguerettaz nous a démontré de
considérer cette question une sorte de prétexte ayant pour cible sa
personne. Il estime qu'il n'y a aucune incompatibilité entre sa
charge de Conseiller et d'Assesseur et celle de Commissaire aux
comptes dans des sociétés. Cependant, tout en espérant ne pas être
accusé de faire du "sciacallaggio politico", je dois remarquer le
fait que le ton de la motion et du débat met en cause aussi le rôle
institutionnel du Conseiller et de l'Assesseur; par conséquent pose
un problème politique, parce qu'à la fin de ce débat nous serons
appelés à voter pour ou contre cet acte, et le vote se portera non
pas sur le résultat du travail accompli par l'Assesseur, mais sur
un membre du Gouvernement. Bref, il s'agira d'un vote de confiance
à la majorité.
M. Riccarand nous demande un vote favorable pour obtenir les
démissions de l'Assesseur de ces sociétés, mais un vote favorable
porterait à l'ouverture formelle d'une crise politique. Nous sommes
donc appelés, malgré tout, à fournir un soutien politique à la
majorité, et même - voilà la chose un peu drôle - si on nous
demande de le faire sur un fait concernant une personne et sa
position personnelle vis-à-vis des fonctions qu'il est appelé à
remplir dans ses fonctions publiques. Il faudrait donc que notre
vote soit favorable à la majorité comme ça a toujours été, mais
ainsi faisant nous devrions faire un véritable acte de foi, sans
tenir en aucun compte nos pensées, nos avis, nos perplexités, parce
que, collègue Marguerettaz, il en existe quant à ce problème.
On nous demande d'avoir une attitude fidéiste sur des faits qui
vous concernent et dont les activités qui sont mises en discussion
ne sont pas de caractère institutionnel, mais de caractère privé,
donc selon la théorie de M. Riccarand en contraste au moins éthique
avec celles d'administrateur public. Aujourd'hui nous sommes donc
appelés à nous exprimer, on nous demande de trancher sur cela et de
le faire par un vote de soutien. Je pense qu'il y a, là, une
contradiction profonde dont la responsabilité n'appartient pas
seulement à l'Assesseur Marguerettaz, mais une contradiction qui
nous met face au fait que ce vote de soutien à la majorité
n'effacera pas la question d'opportunité et d'éthique à laquelle
nous sommes confrontés. Là on ne peut pas éviter de s'interroger si
on estime nécessaire de donner raison à l'ami Marguerettaz, sans se
poser la question suivante: peut-on servir à la fois les intérêts
personnels légitimes et ceux de la collectivité? La classe
politique a-t-elle besoin de susciter dans l'opinion publique des
suspects quant à son sens de responsabilité et d'exciter davantage
les esprits sur les activités des élus? Il faut dire - là je me
refais à la tradition - que jamais s'était produit un fait tel que
celui-ci dans le passé. Il faudrait bien s'interroger sur la raison
de cela. Ce n'est certainement pas parce qu'il y avait dans cette
salle des hommes ou des femmes qui n'exerçaient pas de professions
libérales, bien au contraire... il s'agissait parfois d'hommes de
taille qui ont aussi fait l'histoire de cette Région!
Revenons à la question. Suite aux prémisses précédentes nous
avons deux possibilités: soit nous estimons la question sans
importance - et à mon sens ce n'est pas ainsi - et nous repoussons
la motion, soit il y a la volonté de soutenir politiquement au-delà
de tout raisonnable doute l'Assesseur, et on repoussera donc
également cette motion. Dans un cas comme dans l'autre le résultat
serait atteint, mais je reviens au fait qu'il y a un souci: le
souci de mettre en vérification la majorité sur un fait personnel.
Ce n'est pas l'Assesseur qui a imaginé ce fait, mais je voudrais
remarquer que la dernière année au moins nous avons entendu souvent
parler de "personnalisme" à l'intérieur de la majorité sans que
personne définisse jamais le sens de ce terme et surtout les
personnes auxquelles on se référait. Il est certain que dans ce cas
nous sommes en train, à cause d'un véritable fait personnel, de
soumettre notre majorité à un vote de confiance, non pas sur des
faits politiques, mais sur des intérêts légitimes, mais
personnels.
Pourrions-nous définir celui-ci un cas de "personnalisme" ou
peut-être seront définies ainsi les interventions qui, comme la
mienne, ont comme objet le comportement de l'Assesseur? Je suis
certain que quelqu'un dans les jours à venir définira ainsi cette
intervention, en disant qu'elle visait à mettre en difficulté
l'Assesseur pour des intérêts personnels visant peut-être à le
remplacer, quand c'est sa position personnelle qui met en
difficulté la majorité. Et quant aux éventuels désirs de pouvoir,
je n'ai aucune ambition en ce sens, et les collègues savent bien
que j'ai déjà manifesté mon indisponibilité à entrer dans ce
Gouvernement. Cela non pas pour de questions personnelles, mais
pour la différence des valeurs auxquelles nous faisons référence,
et mon opinion divergente sur le fait qui est actuellement en
discussion en est un ultérieur exemple.
L'Assesseur n'aura pas de crainte à cet égard puisqu'il est
politiquement fort et notre fidélité à la majorité sera encore
manifestée, même si je considère le comportement de l'Assesseur non
respectueux des fonctions remplies, politiquement inopportun,
éthiquement critiquable et sans précédents dans l'histoire de cette
Assemblée. Peut-être nous sommes en train de sortir des sillons de
la tradition, peut-être la politique se donnera des nouvelles
adresses. Mais aujourd'hui nous sommes, ici, pour parler de
politique et à ce propos c'est grave le fait que l'on veuille
mettre au vote la confiance sur la majorité sur un argument de ce
genre!
Cet acte nous demande beaucoup plus qu'une fidélité à la
majorité; soutenir la majorité contre cet acte ça nous demande de
renoncer parfois - et c'est ainsi dans mon cas - à des principes
individuels, sauf que personne peut nous demander ça dans aucune
situation. Nous adhérons à des organisations politiques ayant
toutes comme but le respect de la démocratie et de la liberté
individuelle, même celle de l'Assesseur Marguerettaz, une liberté
qui ne peut pas se rendre esclave de la discipline politique à tout
prix. On ne peut pas partager la minimalisation de ce fait, que je
considère inopportun, mais je ne voterai pas contre la majorité,
malgré mon partage, dans la substance, de cette motion; je ne veux
pas qu'on m'attribue la responsabilité de mettre en discussion la
majorité, j'estime cependant que la responsabilité de soutenir la
position de l'Assesseur ne peut pas être partagée, voilà pourquoi
j'ai exprimé toutes mes perplexités sur cet argument afin qu'il n'y
ait pas de malentendus.
On nous demande de voter contre cette motion... j'aurais eu la
possibilité de sortir de cette salle sans participer au vote;
encore une fois, le sens du devoir de ne pas faire manquer à la
majorité le soutien nécessaire sera exprimé de ma part: voilà
pourquoi ce vote sera exprimé, mais contrairement aux ordres
d'équipe, ce ne sera pas un vote contraire, mais un vote de simple
abstention.
Président - La parole au Conseiller Borre.
Borre (UV) - Certamente intervengo con uno spirito... un po' di
delusione, perché mi sembrava dall'intervento dell'Assessore
Marguerettaz, dalla risposta del Presidente Perrin
all'interpellanza, lo scorso Consiglio, che non si ravvisassero
problemi di ineleggibilità, scambi di favori, quindi era un
discorso di opportunità, come ha ben spiegato l'Assessore, e anche
dai toni del collega Riccarand firmatario della mozione.
Non ravvisavo - né ravviso tuttora - alcun problema di fiducia
politica alla Giunta, alla maggioranza; vedevo solo un discorso di
opportunità, che era emerso dall'intervento dell'Assessore, il
quale aveva detto chiaramente che era un problema che poteva essere
sottoposto all'Assemblea. Visto che non esistono problemi di
ineleggibilità o incompatibilità, ma esistono problemi di etica,
l'Assessore aveva dato la sua disponibilità a fare una riflessione
all'interno dell'Assemblea, per valutare l'opportunità di fare un
codice di comportamento che valga per tutti.
Facciamo un'analisi dei lavori o delle professioni che ognuno di
noi svolge, per questo non ho ravvisato alcun problema di sfiducia
alla Giunta. Mi dispiace, invece, che ci sia questa visione, una
visione che non riesco né a condividere, né a capire, perché non
sono andato indietro nelle Giunte a vedere se qualche Assessore o
Presidente faceva altri lavori, non mi sono permesso di fare questa
analisi, ma è una riflessione che forse adesso dovremo fare perché
è stata sollevata in maniera così pesante, quindi è necessario che
ognuno di noi si ponga di fronte al problema. È però necessario che
non si facciano dei processi su cose che non esistono, quindi un
voto di fiducia per salvare questa Giunta alla cieca, un atto di
fede ponendosi solo il problema di dire: "sono della maggioranza,
voto perché voglio salvare la maggioranza"! Non ritengo che questo
sia un atto necessario: è invece un atto necessario quello di fare
chiarezza soprattutto all'interno della maggioranza, e poi una
riflessione all'interno del Consiglio, per vedere se è il caso di
stabilire un codice etico per i comportamenti di tutti noi!
Président - La parole au Conseiller Frassy.
Frassy (CdL) - Ci siamo astenuti dal partecipare alla
discussione generale, perché sostenevamo - e la discussione ci ha
dato ragione - che questo tipo di impostazione contenuta in questa
mozione partisse, non solo - come il collega Marguerettaz ha detto
- da presupposti di fatto errati, ma da un pregiudizio ideologico
che ci è lontano come modo di pensare la politica e di intendere i
valori della persona e delle attività professionali che possono
essere abbinate al contemperamento dell'impegno politico.
Siamo rimasti sorpresi dalla conclusione di questo dibattito,
perché immaginavamo che ci fosse dopo la replica dell'Assessore una
presa di posizione dei partiti della maggioranza. La dichiarazione
fatta dal collega Pastoret ci sorprende enormemente, perché su
questa materia noi qualcosa l'avevamo detta fin dalla scorsa
legislatura e lo abbiamo ribadito all'inizio di questa legislatura,
con la presentazione di un progetto di legge che riguardava tutto
il meccanismo delle nomine e degli incarichi. Avevamo avuto il
riconoscimento da parte del Presidente Louvin dell'utilità di
mettere testa a questa materia, con invito a riportarlo nella
legislatura successiva perché in quel momento mancavano i tempi per
certi approfondimenti. Ci siamo ristudiati la materia, l'abbiamo
riportata all'esame delle commissioni e l'abbiamo inserito nel
disegno di legge che ha presentato la maggioranza su alcune
modifiche minimali alla legge sulle nomine... anche in
quell'occasione le nostre riflessioni sono state stroncate in
maniera corale dalla maggioranza.
In questa legislatura abbiamo assistito a una serie di
situazioni curiose, abbiamo visto come certe leggi che riguardavano
ineleggibilità dei Consiglieri regionali siano state interpretate
per consentire, "ad personam" - come si suol dire - il mantenimento
della posizione conseguita a seguito del risultato elettorale con
le interpretazioni che non c'erano mai state in passato e con ampia
adesione delle componenti di maggioranza, e non solo. Abbiamo
discusso su iniziative portate in aula e difese strenuamente da
tutta la maggioranza su certi criteri di distribuire incarichi o di
affidare le nomine e il "nepotismo" non è un concetto che ci
inventiamo noi quest'oggi in aula; esso appartiene alla storia
politica di questa Regione, che ne è alfiere e protagonista! Vorrei
che facessimo l'appello di quei Consiglieri che non vantano parenti
fra le deliberazioni di Giunta, tra i professionisti indicati nei
Consigli di amministrazione, incaricati per lavori tecnici o per
consulenze giuridiche! Vorrei capire quanti sono, qui dentro,
coloro che non hanno parenti nominati n Consigli di amministrazione
o in Collegi sindacali! Allora, quando si fanno delle battaglie
sull'etica, il primo requisito è di essere credibili, perché se la
battaglia viene fatta sui principi, ci vuole una coerenza di
comportamento. Bisogna capire che non solo i parenti altrui sono
pericolosi all'affermazione di quei principi, ma che quei principi
valgono soprattutto per i propri parenti, perché è molto facile
essere dei censori nei confronti delle altrui pagliuzze e
dimenticare le travi che spesso vengono condivise in
maggioranza.
Noi capiamo come mai l'"Union" stia vivendo una crisi politica:
perché ha perso l'etica della politica! Non voglio fare, qui, né
l'avvocato, né tanto meno l'avvocato di un Assessore di questa
maggioranza che non sostenevamo prima e non sosteniamo neppure
adesso; però, a fronte di una mozione che ha delle impostazioni
errate, perché non mi sembra che il collega Riccarand abbia
smentito l'Assessore Marguerettaz, noi rimaniamo all'illustrazione
in aula e dunque ci atteniamo alle smentite e alle precisazioni
fatte dall'Assessore Marguerettaz, che il collega Riccarand non
avendo ribattuto ha considerato come puntualizzazioni, rispetto al
sospetto dello "scambio di favori". Voglio ricordare che rispetto
al sospetto su cui si fonda questa mozione c'è stata una questione
gravissima discussa in questo Consiglio che riguardava, sì, un
conflitto di interessi reali , che riguardava, sì, una questione
che era un vero intreccio fra politica ed economia di colleghi
Consiglieri, di Assessori, che si facevano garanti di aziende che
percepivano contributi pubblici regionali; ebbene non c'è stata in
quest'aula una voce della maggioranza che si sia alzata per dire:
"in effetti, su questa situazione, qualche riflessione va
fatta"!
Il nostro gruppo voterà contro questa mozione, non per sostenere
l'Assessore Marguerettaz o la Giunta dell'Assessore Marguerettaz o
la maggioranza che sostiene la Giunta, ma voterà contro la mozione
in virtù di una filosofia: la filosofia di rispettare principi di
libertà quando non vi sono situazioni e norme di legge che
impongono l'evidenza di un conflitto di interessi. È un principio
di legalità che questo Consiglio molte volte ha disatteso,
interpretando ad uso e consumo di certi amici, parenti e
conoscenti, norme di legge, dove il conflitto di interessi era
evidente e dove addirittura ci sarebbero stati i presupposti per la
decadenza dal Consiglio o per le dimissioni della Giunta!
Invito il collega Pastoret, che è stato l'alfiere di questa
battaglia, a portarla avanti, questa battaglia, in coerenza con un
confronto su un disegno di legge articolato, sul quale possiamo
mettere su una medesima griglia di partenza tutte quelle tante
situazioni di conflitto di interessi che hanno connotato, negli
ultimi tempi, l'attività di questa Amministrazione regionale. È con
questo convincimento che esprimiamo un voto contrario alla mozione
dei colleghi del gruppo "Arcobaleno".
Président - Je soumets au vote la motion:
Conseillers: 30
Votants: 24
Pour: 3
Contre: 21
Abstentions: 6 (Comé, Lanièce, Pastoret, Salzone, Stacchetti,
Viérin Marco)
Le Conseil n'approuve pas.
Président - Les travaux sont terminés.
La séance est levée.
---
La réunion se termine à 12 heures 08.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK