Consiglio Regionale della Valle d'Aosta - Oggetto del Consiglio n. 2268 del 25 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2268 del 25 giugno 1991 - Resoconto
OGGETTO N. 2268/IX Riflessione e consultazioni in vista della
ricandidatura della Valle d'Aosta per i giochi olimpici invernali
del 2002
(Approvazione di risoluzione)
Errore. L'origine riferimento non è stata trovata.
Presidente
Do lettura della risoluzione presentata nel
corso della discussione generale di cui all'oggetto 2266/IX dai
Consiglieri Trione, Gremmo, Bajocco, Limonet, Lavoyer, Milanesio e
Rusci.
Risoluzione Il Consiglio regionale della Valle
d'Aosta
nel richiamare la risoluzione del 21 marzo 1990 (oggetto
1129/IX) sottoscritta da 34 consiglieri, ne riconferma la integrale
validità di premesse, contenuti e propositi;
udite le relazioni dell'Assessore al Turismo Pascale e del
Presidente del Comitato promotore Milanesio, le approva;
esprime inoltre il più vivo apprezzamento per il lavoro svolto
dal Comitato nel suo complesso e da quanti, a vario titolo, hanno
collaborato alla candidatura di Aosta '98 nello spirito della
risoluzione sopra menzionata;
considera positivamente l'esito della 97a Sessione del CIO,
occasione che ha consentito alla nostra candidatura di farsi
apprezzare sia sotto il profilo tecnico che dell'affidabilità dei
soggetti promotori, come testimoniano concordemente i riflessi
della stampa locale, nazionale ed internazionale e la lettera del
Presidente del Coni, Avv. Gattai;
dà mandato al Governo regionale:
a) di dare riscontro all'invito del Coni a procedere ad un
incontro, nei tempi brevi, con i membri italiani del CIO per
conoscere e valutare il sostegno degli organismi sportivi nazionali
per esaminare le opportunità di ricandidatura di Aosta e della sua
Valle per i giochi invernali del 2002;
b) di procedere ad una riflessione contestualmente ad un'ampia
consultazione degli ambienti sportivi, economici, sociali e
culturali sia regionali che nazionali per valutarne le volontà e le
possibilità di ricandidatura e, in tal caso, per avere un
preventivo e motivato supporto nelle forme e nelle modalità che
verranno stabilite dal Consiglio regionale in accordo con la Città
di Aosta ed il Coni.
Presidente
Se nessuno chiede la parola, pongo in
votazione la risoluzione testé letta.
Esito della votazione:
Presenti: 35
Votanti: 20
Favorevoli: 19
Contrari: 1
Astenuti: 15 (Agnesod, Andrione, Bich, Faval, Lanivi, Louvin,
Maquignaz, Marcoz, Mostacchi, Perrin, Rollandin, Stévenin, Vallet,
Viérin e Voyat)
Il Consiglio approva
Presidente
Colleghi consiglieri, vi ricordo che il
Consiglio è convocato per le ore 9 di domani mattina.
La seduta è tolta
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK