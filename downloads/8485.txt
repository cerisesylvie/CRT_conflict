Consiglio Regionale della Valle d'Aosta - Oggetto del Consiglio n. 2966 del 9 luglio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2966 del 9 luglio 1987 - Resoconto
OGGETTO N. 2966/VIII - DISEGNO DI LEGGE CONCERNENTE:
"INTERVENTI REGIONALI PER LA PROMOZIONE E LO SVILUPPO DEL RIORDINO
FONDIARIO".
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Je ne répète pas les raisons de ce projet
de loi, qui avait été voté auparavant par le Conseil régional et
repoussé par le Président de la Commission de coordination, surtout
pour ce qui concernait les anciens articles 6 et 7; il nous a été
dit que nous n'avons pas de compétence en matière de droit
privé.
Pour remédier à ce problème, nous avons modifié l'article 6, en
nous rapportant seulement au Code Civil, article 846, pour ce qui
est du défens sur l'indivisibilité du terrain remembré.
Nous ne parlons plus, dans ce projet de loi, de l'obligation de
maintenir à destination agricole les terrains remembrés, ce qui
sera fait par convention au moment de l'intervention de
l'Administration régionale.
Nous acceptons le nouveau texte proposé par la Commission
compétente, puis qu'en réalité il s'agit de révision purement
formelle proposée en tant qu'Assessorat, mais, le texte du projet
de loi ayant déjà été envoyé à la Commission, il a fallu que ce
soit la Commission à formuler le nouveau texte.
PRESIDENTE
: Passiamo ora all'esame dell'articolato del
nuovo testo del disegno di legge emendato dalla Commissione.
Do lettura dell'articolo 1:
ARTICOLO 1
(Oggetto e beneficiari)
1. I Consorzi di miglioramento fondiario costituiti ai sensi
del Regio decreto 13 febbraio 1933, n. 215 concernente "Nuove norme
per la bonifica integrale" e successive modificazioni, previo
parere favorevole dell'Assessorato Agricoltura, Foreste ed Ambiente
Naturale, sono autorizzati, nelle zone agricole previste dai piani
regolatori generali comunali applicabili anche in regime di
salvaguardia, ad individuare e delimitare in cartografia catastale
comprensori finalizzati alla promozione del riordino fondiario
secondo le modalità previste dagli articoli seguenti.
PRESIDENTE
: Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 2:
ARTICOLO 2
(Comprensorio di riordino fondiario)
1. Per comprensorio di riordino fondiario si intende una zona
agricola o parte di essa nella quale lo stato di frammentazione e
di polverizzazione della proprietà fondiaria è tale da influire
negativamente sulle condizioni economiche delle aziende agrarie,
impedire l'esecuzione di opere di miglioramento strutturale,
ostacolare il razionale sfruttamento del suolo e il normale
sviluppo dell'economia agricola locale.
PRESIDENTE
: Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti
e
favorevoli:
27
Il Consiglio approva all'unanimità
PRESIDENTE
: Do lettura dell'articolo 3:
ARTICOLO 3
(Finalità)
1. Il riordino fondiario tende nel suo complesso
all'accorpamento e all'ingrossazione delle proprietà, nonché alla
rettificazione dei confini e all'arrotondamento dei fondi da
attuarsi mediante permute e compravendite, ai sensi del capo IV del
Regio decreto 13 febbraio 1933, n. 215.
2. A tale fine i Consorzi di Miglioramento Fondiario esercitano
le funzioni di Organismi fondiari ai sensi e per gli effetti
dell'art. 39 della legge 9 maggio 1975 n. 153 relativa
all'attuazione delle direttive del Consiglio delle Comunità europee
per la riforma dell'agricoltura.
PRESIDENTE
: Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 4:
ARTICOLO 4
(Studio preliminare progetto)
1. Il Consorzio di Miglioramento Fondiario, che intende iniziare
un'operazione di riordino fondiario, deve ottenere dall'Assessorato
dell'Agricoltura, Foreste ed Ambiente Naturale un'apposita
autorizzazione ad intraprendere lo studio preliminare del progetto.
La domanda per l'autorizzazione dovrà essere corredata di una
relazione illustrativa contenente i motivi dell'intervento, i
criteri di massima a cui si ispira il riordino, il perimetro del
comprensorio, lo stato attuale dei terreni e la loro potenzialità
vocazionale, le indicazioni per individuare la minima unità
colturale.
2. L'intenzione del Consorzio di Miglioramento Fondiario ad
intraprendere una operazione di riordino fondiario dovrà risultare
da un'apposita delibera dell'Assemblea ordinaria dei soci che abbia
ottenuto il parere favorevole della maggioranza dei presenti e
questa rappresenti almeno il 50% della superficie del
territorio.
PRESIDENTE
: Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 5:
ARTICOLO 5
(Minima unità colturale)
1. La determinazione della estensione della minima unità
colturale di cui all'articolo 846 del Codice Civile è demandata ad
una Commissione Tecnica, nominata con decreto dell'Assessore
all'Agricoltura, Foreste ed Ambiente Naturale e così composta:
a) tre funzionari dell'Assessorato Agricoltura, Foreste ed
Ambiente Naturale, di cui uno con funzione di Presidente;
b)
due rappresentanti dell'Institut Agricole
Régional;
c) un rappresentante dell'Associazione Laureati in Scienze
Agrarie e Forestali della Valle d'Aosta;
d) un rappresentante del Consorzio di Miglioramento Fondiario
interessato, con funzioni consultive.
2. La sopracitata Commissione Tecnica provvederà distintamente
per zone omogenee ad individuare l'estensione della minima unità
colturale tenendo conto degli ordinamenti produttivi, dei vincoli
ambientali e delle realtà socioeconomiche, ai fini di assicurare
l'estensione minima sufficiente ad un razionale sfruttamento del
suolo per lo svolgimento delle attività agricole.
3. Contro provvedimenti assunti in base alle decisioni della
Commissione Tecnica di cui al primo comma del presente articolo, il
Consorzio di Miglioramento Fondiario interessato può presentare
ricorso alla Giunta regionale, che si esprimerà entro 30 giorni dal
ricevimento del ricorso.
PRESIDENTE
: Se nessuno chiede la parola, pongo in
votazione l'articolo 5, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 6:
ARTICOLO 6
(Vincolo di infrazionabilità)
1. Le minime unità colturali, costituite a seguito
dell'approvazione del piano, sono assoggettate al regime
vincolistico imposto, ai fini del riordinamento della proprietà
rurale, dagli articoli 846 e seguenti del Codice Civile,
estendendosi tali disposizioni a tutte le terre comprese nel piano
di riordino fondiario.
PRESIDENTE
: Se nessuno chiede la parola, pongo in
votazione l'articolo 6, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 7:
ARTICOLO 7
(Piano di riordino fondiario e norme procedurali)
1. Ottenuta l'autorizzazione si apre il procedimento preliminare
nel quale il Consorzio avrà cura di pubblicizzare con i mezzi più
efficaci le linee direttive delle operazioni con l'indicazione
della misura al di sotto della quale il singolo appezzamento sarà
eliminato perché ritenuto di non conveniente sfruttamento. In
questa fase l'ente riordinatore avrà il compito di svolgere
un'azione d'incoraggiamento dei liberi scambi di terra, portando
all'occorrenza la propria consulenza e assistenza.
2. Scaduto il termine assegnato alla fase introduttiva di
riordino volontario, il Consorzio di Miglioramento Fondiario
provvede, previa autorizzazione dell'Assessorato dell'Agricoltura,
Foreste ed Ambiente Naturale, alla redazione del piano di riordino
fondiario, utilizzando come strumenti giuridici quelli indicati
nell'articolo 851 del Codice Civile e nel capo IV del Regio decreto
13 febbraio 1933, n. 215, consistenti nei trasferimenti coattivi,
nelle espropriazioni, nelle rettificazioni di confini e negli
arrotondamenti dei fondi.
3. Il principio ispiratore a cui l'ente dovrà riferirsi per la
costituzione delle convenienti unità fondiarie sarà quello di
riunire gli appezzamenti per dare ad ogni proprietario in cambio
dei suoi terreni un appezzamento unico e, se convenga, più di uno,
meglio rispondente al fine del miglioramento fondiario.
4. Le permute dei terreni, formalmente autoritative, dovranno
essere effettuate, per quanto possibile, con la sostanziale
adesione dei proprietari interessati.
5. Gli eventuali aumenti e diminuzioni nel totale della
superficie produttiva, derivanti dalla nuova sistemazione a seguito
degli interventi di miglioramento fondiario, andranno a vantaggio
od a carico dei proprietari in proporzione del valore iniziale dei
loro terreni.
6. Se il riordino fondiario comprende l'ingrossazione delle
proprietà non trova applicazione il limite del 10% di cui al terzo
comma dell'articolo 22 del Regio decreto 13 febbraio 1933, n.
215.
PRESIDENTE
: Se nessuno chiede la parola, pongo in
votazione l'articolo 7, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 8:
ARTICOLO 8
(Approvazione studio preliminare e piano di riordino)
1. L'approvazione dello studio preliminare del progetto e del
piano di riordino fondiario è demandata all'Assessore
all'Agricoltura, Foreste ed Ambiente Naturale, che provvede con
proprio decreto, sentita la Commissione Tecnica di cui all'articolo
5 della presente legge.
PRESIDENTE
: Se nessuno chiede la parola, pongo in
votazione l'articolo 8, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 9:
ARTICOLO 9
(Eccezioni)
1. Dal riassetto sono comunque esclusi:
a)
gli appezzamenti forniti di casa di abitazione
civile o colonica;
b)
i terreni adiacenti a fabbricati e costituenti
dipendenza dei medesimi;
c)
le aree fabbricabili;
d)
gli orti, i giardini, i parchi;
e) i terreni necessari per piazzali o luoghi di deposito di
stabilimenti industriali o commerciali;
f)
i terreni soggetti ad inondazioni, a scoscendimenti
o ad altri gravi rischi;
g) i terreni che per la loro speciale destinazione, ubicazione o
singolarità di coltura presentano caratteristiche di spiccata
individualità;
h) i boschi quando presentano sensibili differenze rispetto alla
specie, qualità e maturità.
PRESIDENTE
: Se nessuno chiede la parola, pongo in
votazione l'articolo 9, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 10:
ARTICOLO 10
(Regolamentazione diritti reali)
1. Per la disciplina dei diritti reali costituiti sui beni
oggetto di trasferimenti coattivi, si applicano le disposizioni
previste dall'art. 853 del Codice Civile.
PRESIDENTE
: Se nessuno chiede la parola, pongo in
votazione l'articolo 10, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 11:
ARTICOLO 11
(Commissione tecnica per la stima dei terreni
)
1. La stima dei terreni per la determinazione del valore degli
stessi agli effetti del riordino sarà eseguita da una Commissione
nominata con Decreto dell'Assessore all'Agricoltura, Foreste ed
Ambiente Naturale e così costituita:
a) un rappresentante del Consorzio di Miglioramento Fondiario
con funzione di Presidente;
b) un funzionario dell'Assessorato regionale dell'Agricoltura,
Foreste ed Ambiente Naturale;
c) un funzionario dell'Ufficio Demanio e Patrimonio
dell'Assessorato regionale delle Finanze;
d) un rappresentante dell'"Institut Agricole Régional";
e) un tecnico dell'ente compilatore del piano;
f) un rappresentante per ogni Comune interessato.
2. I membri della Commissione, ad eccezione del rappresentante
del Consorzio, non devono essere proprietari di beni fondiari
interessati dal riordino.
3. La stima dovrà essere particellare, sintetica, comparativa,
basata su fondi campione e riguardanti il suolo nudo. Il
soprassuolo potrà essere oggetto di indennizzo in presenza di
colture arboree specializzate a copertura del mancato reddito.
4. La indennità di espropriazione è determinata dall'Ufficio
tecnico erariale sulla base del congruo prezzo di mercato.
5. Per tutte le operazioni di rilievo, tracciamento confini,
misurazioni, consegne, ecc.., gli addetti alla compilazione dei
piani potranno accedere sui terreni compresi nel perimetro della
zona da riordinare senza bisogno di preavviso.
PRESIDENTE
: Se nessuno chiede la parola, pongo in
votazione l'articolo 11, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 12:
ARTICOLO 12
(Deposito e documentazione)
1. Il progetto del piano sarà depositato per trenta giorni nelle
segreterie dei Comuni nelle cui circoscrizioni sono compresi i
terreni interessati.
2. Il progetto sarà corredato dei seguenti documenti:
a) relazione tecnico-economica descrittiva;
b) corografia e carta pedologica della zona da riordinare;
c) studio del comprensorio sotto il profilo
paesaggistico-ambientale e storico;
d)
planimetria dei terreni prima e dopo il
riordino;
e) registro dei movimenti della proprietà, contenenti per ogni
ditta gli elementi catastali di carico e scarico dei terreni
posseduti e di quelli di nuova assegnazione, la stima valutativa
delle superfici permutate e l'eventuale conguaglio in denaro;
f) fogli di mappa delle nuove servitù prediali;
g) l'indicazione dei diritti reali preesistenti col nome dei
relativi titolari, sulla base delle denunce dei proprietari e delle
risultanze dei pubblici registri, nonché la determinazione della
parte dei terreni su cui devono essere trasferiti i diritti reali
di godimento e le ipoteche;
h) l'elenco descrittivo delle servitù prediali richieste dalla
sistemazione, anche se corrispondono a quelle preesistenti;
i) la descrizione analitica e la valutazione particolareggiata
delle opere di miglioramento fondiario necessarie alla
valorizzazione del comprensorio oggetto del riordino fondiario;
l)
il preventivo della spesa e il metodo di riparto
della stessa;
m)
la dilazione dei conguagli eventualmente
dovuti;
n) l'estratto dei piani regolatori generali comunali dai quali
risulti che il comprensorio è situato in zona agricola.
3. Dell'effettuato deposito sarà dato avviso da affiggersi per
trenta giorni consecutivi nell'albo di tutti i Comuni in cui sono
siti i terreni assoggettati al piano ed entro dieci giorni ai
singoli proprietari interessati, ai creditori ipotecari ed altri
titolari di diritti reali, mediante lettera raccomandata con
ricevuta di ritorno, con la menzione della data di inizio della
pubblicazione e del termine per proporre reclamo.
4. Le Amministrazioni comunali i cui territori ricadono nel
comprensorio d'intervento sono tenute ad esprimere un parere sul
piano di riordino fondiario entro 30 giorni dalla relativa
richiesta del Consorzio concessionario dei lavori.
PRESIDENTE
: Se nessuno chiede la parola, pongo in
votazione l'articolo 12, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 13:
ARTICOLO 13
(Ricorsi)
1. Contro il piano è ammesso ricorso all'Assessorato
dell'Agricoltura, Foreste ed Ambiente Naturale da proporsi, a pena
di decadenza, entro trenta giorni dalla data in cui l'interessato
ha ricevuto l'avviso di deposito.
2. I ricorsi devono essere presentati alla segreteria di un
Comune dove fu depositato il piano, e ne sarà rilasciata
ricevuta.
3. Decorsi cinquanta giorni dal deposito del piano, il Sindaco
trasmetterà il piano, la documentazione ed i reclami
all'Assessorato dell'Agricoltura, Foreste ed Ambiente Naturale.
4. L'Assessore all'Agricoltura, Foreste ed Ambiente Naturale
entro sessanta giorni dal ricevimento della documentazione di cui
al precedente comma, provvederà in merito all'approvazione del
piano e deciderà sui reclami, esaminate le deduzioni dei ricorrenti
e dell'ente riordinatore e sentita la Commissione tecnica di cui
all'articolo 8 della presente legge.
PRESIDENTE
: Se nessuno chiede la parola, pongo in
votazione l'articolo 13, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 14:
ARTICOLO 14
(Comunicazione decisioni)
1. L'Assessorato dell'Agricoltura, Foreste ed Ambiente
Naturale, comunicherà al Consorzio l'approvazione del piano e darà
notizia ai ricorrenti, mediante lettera raccomandata con ricevuta
di ritorno
,
delle decisioni sui reclami.
PRESIDENTE
: Se nessuno chiede la parola, pongo in
votazione l'articolo 14, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo
ARTICOLO 15
(Costituzione e trasferimento diritti reali)
1. Ad avvenuta pubblicazione del Decreto di approvazione del
piano sul Bollettino Ufficiale della Regione si operano i
trasferimenti dei diritti di proprietà e degli altri diritti reali
e sono costituite le servitù imposte dal piano stesso.
PRESIDENTE
: Se nessuno chiede la parola, pongo in
votazione l'articolo 15, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo
ARTICOLO 16
(Decorrenza)
1. Il possesso dei fondi di nuova assegnazione deve
conseguirsi di regola all'inizio dell'annata agraria successiva a
quella in cui il piano abbia avuto completa esecuzione.
2. Con la consegna si risolvono gli affitti in corso nel
rispetto della legge 3 maggio 1982 n. 203, concernente "Norme sui
contratti agrari".
PRESIDENTE
: Se nessuno chiede la parola, pongo in
votazione l'articolo 16, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
:: Do lettura dell'articolo 17:
ARTICOLO 17
(Trascrizione trasferimenti)
1.
II Consorzio di Miglioramento Fondiario, entro il
termine di un anno dalla data di pubblicazione del Decreto di
approvazione del piano, deve provvedere alla trascrizione dei
trasferimenti di proprietà, della costituzione di nuove servitù,
dei passaggi dei diritti reali e delle ipoteche sui fondi di nuova
assegnazione.
2.
Sempre entro l'anno il Consorzio di Miglioramento
Fondiario provvederà anche ai pagamenti e alle riscossioni dei
conguagli relativi alle permute degli appezzamenti ed alla
immissione in possesso dei terreni di nuova assegnazione.
PRESIDENTE
: Se nessuno chiede la parola, pongo in
votazione l'articolo 17, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 18:
ARTICOLO 18
(Interventi in conto capitale)
1. Le spese necessarie per la costituzione dei Consorzi, per
l'elaborazione dello studio preliminare del progetto, per la
realizzazione del piano di riordino fondiario, nonché tutte le
spese inerenti ai trasferimenti dei diritti di proprietà, e di
altri diritti reali sono a carico dell'Amministrazione regionale.
Sono escluse dalle provvidenze regionali le spese relative ai
conguagli di cui agli articoli 7 e 11 della presente legge.
PRESIDENTE
: Se nessuno chiede la parola, pongo in
votazione l'articolo 18, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 19:
ARTICOLO 19
(Opere di miglioramento fondiario)
1.
Per l'esecuzione delle opere di miglioramento
fondiario da effettuarsi nell'ambito del riordino fondiario si
applicano le disposizioni previste dall'articolo 7 della legge
regionale 6 luglio 1984, n. 30 concernente "Interventi regionali in
materia di agricoltura" come sostituito dall'articolo 3 della legge
regionale 12 dicembre 1986, n. 62.
2.
Per le spese di messa a coltura e miglioramento dei
terreni, compresi i drenaggi e le altre opere che assicurino la
stabilità e la coltivazione dei terreni, il contributo previsto
dall'articolo 8 della legge regionale 6 luglio 1984 n. 30 come
integrato dall'art. 4 della legge regionale 12 dicembre 1986 n. 62
è elevato al 90% della spesa ammessa.
3.
Qualora nell'ambito del riordino fondiario sia
prevista l'attuazione di iniziative che abbiano per oggetto il
miglioramento ed il potenziamento di produzioni agricole locali
pregiate, nelle condizioni previste dall'art. 9 della legge
regionale 6 luglio 1984 n. 30, il contributo regionale è concesso
nella misura del 70% della spesa ammessa.
PRESIDENTE
: Se nessuno chiede la parola, pongo in
votazione l'articolo 19, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 20:
ARTICOLO 20
(Interventi in conto interessi)
1. Le provvidenze previste alla lettera c del secondo comma
dell'articolo 4 della legge regionale 6 luglio 1984 n. 30 sono
estese ai conduttori agricoli che nell'ambito del riordino
fondiario necessitano di finanziamenti per la copertura di
eventuali conguagli in denaro, per l'attribuzione di terreni
destinati all'ingrossamento delle proprietà, per la liquidazione
dei coeredi non assegnatari del fondo indivisibile.
PRESIDENTE
: Se nessuno chiede la parola, pongo in
votazione l'articolo 20, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 21:
ARTICOLO 21
(Interventi aziendali)
1. Indipendentemente dalla approvazione del piano di riordino
fondiario, l'Amministrazione regionale è autorizzata a rimborsare
l'intero importo delle spese inerenti ai trasferimenti dei diritti
di proprietà e di altri diritti reali per arrotondamento di fondi
da attuarsi mediante permute e compravendite nell'ambito
territoriale definito dagli artt. 1 e 2 della presente legge.
2. La concessione delle provvidenze di cui al precedente comma è
subordinata al rilascio di un apposito nulla-osta preventivo da
parte dell'Assessorato Agricoltura, Foreste ed Ambiente
Naturale.
PRESIDENTE
: Se nessuno chiede la parola, pongo in
votazione l'articolo 21, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 22:
ARTICOLO 22
(Copertura finanziaria)
1. Gli oneri derivanti dalla prima applicazione dell'art. 18
della presente legge sono previsti per l'anno 1987 in lire
130.000.000= e graveranno sul capitolo n. 35714 che viene istituito
sul bilancio di previsione della Regione per l'anno in corso.
2. Per l'applicazione dell'art. 21 è autorizzata per l'anno 1987
la spesa di lire 70.000.000= che graverà sul capitolo di nuova
istituzione n. 31210 del bilancio per l'esercizio 1987.
3. Alla copertura degli oneri di cui ai commi precedenti si
provvede mediante riduzione di pari importo dallo stanziamento
iscritto al capitolo n. 50150 del bilancio di previsione per
l'esercizio 1987 a valere sull'apposito accantonamento previsto
all'allegato n. 8 al bilancio stesso.
4. A decorrere dall'anno 1988 gli oneri derivanti
dall'applicazione degli articoli 18, 19, 20 e 21 saranno
determinati e finanziati con la legge finanziaria ai sensi
dell'articolo 19 della legge regionale 7 dicembre 1979, n. 68,
concernente norme di bilancio e di contabilità generale della
Regione.
PRESIDENTE
: Se nessuno chiede la parola, pongo in
votazione l'articolo 22, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 23:
ARTICOLO 23
(Variazioni di bilancio)
1. Al bilancio di previsione della Règione per l'esercizio
1987 sono apportate le seguenti variazioni:
Parte spesa
Variazione in diminuzione
CAP. 50150 "Fondo globale per il finanziamento di spese per
ulteriori programmi di sviluppo (spese di investimento)
£. 200.000.000=
Variazione in aumento
Settore 2.2.2.
Sviluppo economico
Programma 2.2.2.08.
Interventi a favore della cooperazione.
CAP. 35714 (di nuova istituzione)
codificazione:
2.1.2.1.03.10.10.04 "Spese per la costituzione dei Consorzi
di Miglioramento Fondiario per gli interventi di promozione e
sviluppo del riordino fondiario".
L.R. n.
articolo 18
£. 130.000.000=
Programma 2.2.2.01.
Strutture agricole
CAP. 31210 (di nuova istituzione)
codificazione:
2.1.1.6.3.2.10.10.04 "Spese per il rimborso, degli oneri
inerenti ai trasferimenti dei diritti di proprietà e di altri
diritti reali per arrotondamento di fondi da attuarsi mediante
permute, indipendentemente dall'approvazione del piano di riordino
fondiario.
L.R. n.
articolo 21
£. 70.000.000=
PRESIDENTE
: Se nessuno chiede la parola, pongo in
votazione l'articolo 23, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 24:
ARTICOLO 24
(Dichiarazione di urgenza)
1.
La
presente legge è dichiarata urgente ai
sensi del 3° comma dell'articolo 31 dello Statuto Speciale ed
entrerà in vigore il giorno successivo a quello della sua
pubblicazione nel Bollettino Ufficiale della Regione.
2.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE
: Se nessuno chiede la parola, pongo in
votazione l'articolo 24, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK