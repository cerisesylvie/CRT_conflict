Consiglio Regionale della Valle d'Aosta - Oggetto del Consiglio n. 621 del 13 maggio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Contributi, incentivi
Precedente
Successivo
Resoconto integrale del dibattito dell'aula
Oggetto del Consiglio n. 621 del 13 maggio 1999 - Resoconto
SÉANCE DU 13 MAI 1999 (MATIN)
OGGETTO N. 621/XI Concessione, ai sensi della legge regionale
31/1992, di un contributo a favore dell'Associazione Progetto
natura nelle spese per l'organizzazione del Festival Internazionale
del film naturalistico "IX Trofeo Stambecco d'Oro", in programma a
Cogne dal 21 al 29 agosto 1999. Impegno di spesa.
Deliberazione Il Consiglio
Premesso che:
"L'Associazione Progetto Natura ha presentato all'Assessorato
regionale del turismo, sport, commercio e trasporti una richiesta
tendente ad ottenere, ai sensi della legge regionale 24 giugno
1992, n. 31, e successive modificazioni, un contributo nelle spese
previste per l'organizzazione del Festival Internazionale del Film
Naturalistico "IX Trofeo Stambecco d'Oro", in programma a Cogne dal
21 al 29 agosto 1999;
Il Festival gode del patrocinio del Ministero dell'Ambiente e
della collaborazione degli enti locali interessati, del WWF, della
LIPU e dell'Ente Parco del Gran Paradiso;
I filmati proiettati durante il Festival sono prodotti dalle TV
e dalle case di produzione più prestigiose in campo mondiale; è
prevista la presentazione di circa 15 filmati per la sezione
internazionale e di 10 filmati per la sezione film italiani. Alla
manifestazione saranno abbinate altre iniziative culturali quali
mostre, incontri, dibattiti su argomenti di interesse
naturalistico;
Il bilancio preventivo della manifestazione ammonta a
complessive lire 260.000.000, così dettagliate:
USCITE
- spese amministrative (mailing - stampa
regolamenti trilingue) lire 10.000.000
- noleggio attrezzature proiezione e
doppiaggio/duplicazione film lire 65.000.000
- promozione e pubblicità (stampa materiale,
ufficio stampa, fotogr.) lire 55.000.000
- premi lire 19.000.000
- rimborsi spese viaggio ospiti lire 15.000.000
- ospitalità lire 70.000.000
- manifestazioni collaterali lire 19.000.000
- SIAE lire 3.000.000
- varie ed eventuali lire 5.000.000
TOTALE Lire 260.000.000
ENTRATE
- Regione Valle d'Aosta lire 130.000.000
- Comune di Cogne lire 20.000.000
- Azienda di Promozione Turistica lire 20.000.000
- WWF Italia lire 3.000.000
- Parco Nazionale Gran Paradiso lire 10.000.000
- sponsorizzazioni varie (Boiron, Baisefodof,
Federchimica, Lufthansa) lire 48.000.000
- organizzatori lire 29.000.000
TOTALE lire 260.000.000
Si dà atto che la Direzione Promozione e Sviluppo Attività
Turistiche e Sportive ritiene che le spese sopra esposte siano
ammissibili a contributo e che l'iniziativa di cui trattasi sia da
considerarsi di interesse turistico promozionale;
Si ritiene pertanto di aderire alla richiesta dell'Associazione
Progetto Natura mediante la concessione di un contributo massimo di
Lire 130.0000.000, pari al 50% delle spese preventivate per
l'organizzazione e lo svolgimento dell'iniziativa;
Si fa presente che il contributo in questione è riferito al
raggiungimento dell'obiettivo 141010 "Programmazione e gestione dei
contributi per l'organizzazione di manifestazioni promozionali" del
bilancio di gestione per l'anno 1999 e triennio 1999/2001;"
Vista la legge regionale 24 giugno 1992, n. 31, e successive
modificazioni;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
della Regione per l'anno 1999 e per il triennio 1999/2001, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 4 in data 29 gennaio 1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto l'articolo 3, lettera m) della legge regionale n. 66/1979,
in ordine alla competenza del Consiglio regionale;
Delibera
1) di concedere, ai sensi della legge regionale 24 giugno 1992,
n. 31, e successive modificazioni, un contributo fino ad un massimo
di Lire 130.000.000 (centotrentamilioni) a favore dell'Associazione
Progetto Natura, con sede legale nel Comune di Cogne, Rue Grand
Paradis, 66 - P.I. 006584800 - C.F. 07835790150, e comunque in
percentuale non superiore al 50% delle spese effettivamente
sostenute, ammissibili a contributo e regolarmente documentate per
l'organizzazione del Festival Internazionale del Film Naturalistico
"IX Trofeo Stambecco d'Oro", in programma a Cogne dal 21 al 29
agosto 1999;
2) di impegnare la spesa di Lire 130.000.000
(centotrentamilioni), con imputazione al cap. 64320 del bilancio
preventivo della Regione per l'anno 1999 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio 3016, che presenta la
necessaria disponibilità;
3) di stabilire che alla liquidazione si provveda, ai sensi
dell'art. 58 della legge regionale 27 dicembre 1989, n. 90, anche
ratealmente, salvo conguaglio da effettuarsi a manifestazione
conclusa e previa presentazione del bilancio consuntivo corredato
da idonei giustificativi di spesa.
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) La manifestazione oggetto della proposta si svolge
a Cogne dal 21 al 29 agosto 1999. Il festival si annovera fra i
primi tre festival al mondo per la qualità e la fama internazionale
che si è creata nel tempo. Dobbiamo sottolineare anche che questo
festival è patrocinato dal Ministero dell'ambiente e gode inoltre
della collaborazione di diversi enti locali interessati: il WWF, la
LIPU, l'Ente Parco Gran Paradiso oltre all'importante sostegno
finanziario della Regione.
I filmati proiettati durante questo festival sono prodotti dalla
tivù e dalle case di produzione più prestigiose in campo mondiale;
si prevede la presentazione di circa 15 filmati per la sezione
internazionale e di 10 filmati per la sezione film italiani. Tutti
questi filmati risultano aver superato una prima selezione fra gli
oltre 250 video pervenuti. Sono previste per l'organizzazione di
questa manifestazione tre giurie, una è una giuria del pubblico
composta di 50-80 persone scelte fra gli abitanti di Cogne e fra i
turisti presenti a tutte le proiezioni che vengono inserite nel
concorso e questa giuria assegnerà il primo premio della Regione
Valle d'Aosta per il miglior film in assoluto.
Vi è poi una giuria tecnica, composta da esperti di cinema e di
natura, alla quale spetta il compito di assegnare dei premi di
carattere più tecnico, quindi miglior fotografia, contenuto
innovativo, eccetera.
Poi vi è una giuria composta da bambini dagli 8 ai 13 anni che
assegneranno il Trofeo Stambecco junior.
Le spese previste, come ben specificato in delibera, sono di 260
milioni; la Regione concorre ad un impegno di spesa per il 50
percento, quindi per 130 milioni, le altre entrate sono
sufficientemente esplicitate nella delibera ma, al di là del fatto
indiscutibile che questa manifestazione sia una manifestazione di
alta qualità, noi con questo sostegno finanziario approfondiamo una
linea dell'Assessorato del turismo e della Giunta regionale di
sostenere iniziative che riescano ad abbinare gli aspetti culturali
alla natura della nostra Valle. Quindi questa manifestazione, il
Festival in noir a Courmayeur e il Festival Alpe a Cervinia sono
tre manifestazioni che stanno proiettando un'immagine della Valle
d'Aosta non solo a livello nazionale, ma anche a livello
internazionale e su queste manifestazioni vorremmo concentrare
maggiormente i nostri sforzi finanziari.
D'altro canto lo spirito della partecipazione dell'Assessorato
del turismo a sostegno di queste manifestazioni è prevalentemente
legato anche al risvolto promozionale indiretto che queste
concorrono a produrre a favore della nostra Regione.
Président Si personne ne souhaite intervenir, je soumets au vote
la délibération:
Conseillers présents et votants: 31
Pour: 31
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK