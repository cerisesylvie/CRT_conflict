Consiglio Regionale della Valle d'Aosta - Oggetto del Consiglio n. 1199 del 15 marzo 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 1199 del 15 marzo 2000 - Resoconto
OGGETTO N. 1199/XI Concessione, ai sensi della legge
regionale 20 agosto 1993, n. 69, di un contributo di lire
30.000.000 all'Associazione "Amici della Musica" di Gressoney per
l'organizzazione di una serie di concerti nell'anno 2000.
Deliberazione Il Consiglio
Premesso che il Sig. Angelo Silvestri, Presidente
dell'associazione "Amici della Musica" di Gressoney, ha presentato
all'Assessorato dell'Istruzione e della Cultura, con lettera in
data 30 settembre 1999, una richiesta tendente ad ottenere un
contributo per l'organizzazione di una serie di concerti da tenersi
nel 2000;
Preso atto del programma, presentato con lettera pervenuta in
data 13 gennaio 2000, che prevede l'organizzazione di 18 concerti
da tenersi dal 6 gennaio al 30 dicembre 2000 che culmineranno nel
periodo estivo nella XX° edizione della manifestazione
internazionale di musica da camera denominata "Estate Musicale di
Gressoney";
Rilevato che il costo dell'iniziativa ammonta a lire 156.000.000
così suddivise:
Compensi per artisti L. 113.000.000
Rimborsi spese, viaggi e soggiorni L. 16.000.000
Noleggio strumenti L. 6.000.000
Interessi passivi e spese bancarie L. 4.000.000
Tipografia, spedizioni e pubblicità L. 9.000.000
Telefono, posta e altre spese varie L. 8.000.000;
Preso atto che il Presidente dell'Associazione ha dichiarato di
poter fare fronte alle spese attraverso le seguenti entrate
ammontanti a lire 126.000.000:
Incassi per vendita biglietti L. 16.000.000
Contributo di Soci e privati L. 5.000.000
Contributo A.P.T. Monte Rosa Walser L. 20.000.000
Contributo Comune di Gressoney-Saint-Jean L. 20.000.000
Contributo Comune di Gressoney-La-Trinité L. 5.000.000
Contributo Comunità Montana Walser
Alta Valle del Lys L. 20.000.000
Presidenza del Consiglio dei Ministri
Dipartimento dello spettacolo L. 40.000.000;
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria e
alla valutazione della domanda, ritenendola ammissibile a
contributo, ai sensi dell'art. 3, comma 3 e dell'art. 8 comma 1
della legge regionale 20 agosto 1993, n. 69, in considerazione
dell'interesse culturale della manifestazione;
Tenuto conto che la Giunta, su proposta dell'Assessore
all'Istruzione e alla Cultura, ritiene pertanto opportuno aderire
alla richiesta mediante la concessione, ai sensi dell'art. 3 comma
1 della legge regionale n. 69/1993, di un contributo di lire
30.000.000, pari al 20 per cento circa della spesa
preventivata;
Richiamata la deliberazione della Giunta regionale n. 25 in data
13 gennaio 2000 concernente l'approvazione del bilancio di gestione
per l'anno 2000 e per il triennio 2000/2002, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto al
controllo;
Visto l'articolo 8, comma 2 della legge regionale n. 69/1993 e
l'articolo 3, comma 1, lettera m) della legge regionale 7 dicembre
1979, n. 66, in ordine alla competenza del Consiglio regionale;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare, ai sensi dell'art. 3 comma 1 della legge
regionale 20 agosto 1993, n. 69, la concessione all'Associazione
"Amici della Musica" di Gressoney (C.F.: 00179480074) di un
contributo di lire 30.000.000 (trentamilioni), pari al 20 per cento
circa delle spese preventivate ed effettivamente sostenute e
correttamente documentate, e comunque, in misura non superiore alla
differenza tra le entrate e le uscite effettive, per
l'organizzazione di diciotto concerti che si terranno dal 6 gennaio
al 30 dicembre 2000 e che culmineranno nel periodo estivo nella XX°
edizione della manifestazione internazionale di musica da camera
denominata "Estate Musicale di Gressoney";
2) di impegnare la spesa di lire 30.000.000 (trentamilioni) con
imputazione al capitolo 57260 ("Contributi ad Enti ed Associazioni
culturali ed educativi per manifestazioni ed iniziative culturali e
scientifiche"), richiesta n. 3510, del bilancio di previsione della
Regione per l'anno 2000 che presenta la necessaria
disponibilità;
3) di provvedere alla liquidazione della spesa, ai sensi
dell'art. 58 della legge regionale 27 dicembre 1989, n. 90 e
successive modificazioni, in due rate in applicazione dell'art. 9
della legge regionale 20 agosto 1993, n. 69;
4) di prendere atto che il contributo in questione è soggetto
alla ritenuta d'acconto del 4 per cento prevista dal D.P.R. n. 600
del 29 settembre 1973.
Président
Je soumets au vote la délibération:
Conseillers présents: 26
Votants: 23
Pour: 23
Abstentions: 3 (Beneforti, Curtaz, Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK