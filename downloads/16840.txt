Consiglio Regionale della Valle d'Aosta - Oggetto del Consiglio n. 136 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 136 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 136/XI Subconcessione, per la durata di anni trenta
decorrenti dalla data del decreto di subconcessione, al Comune di
Saint-Oyen, di derivazione d'acqua dal torrente Gran San Bernardo,
in Comune di Saint-Rhémy-en-Bosses, ad uso industriale (innevamento
artificiale).
Deliberazione Il Consiglio
Premesso che con domanda in data 20.06.1997 il Comune di
Saint-Oyen ha chiesto all'Amministrazione regionale la
subconcessione di derivare, nel periodo dal 1° novembre al 30
aprile di ogni anno, dal torrente Gran San Bernardo, a quota 1501
m.s.m., in comune di Saint-Rhémy-en-Bosses, moduli costanti e
continui 0,10 di acqua per il funzionamento dell'impianto di
innevamento artificiale, a servizio delle piste di discesa e di
fondo di Flassin nel comune di Saint-Oyen;
Precisato che la domanda corredata da progetto a firma Ing.
Renato Dannaz prevede la costruzione di un impianto del tipo ad
acqua fluente con opera di presa (consortile e già esistente),
pozzetto di carico, condotta forzata e canale di restituzione;
Tenuto presente che:
- il Magistrato per il Po, di Parma, con nota prot. n. 14649/97
in data 09.09.1997, ha rilasciato il proprio nulla-osta nei
riguardi idraulici per l'ammissione ad istruttoria della domanda di
cui si tratta;
- L'Autorità di Bacino del fiume Po, di Parma, con nota prot. n.
3873/97/MG in data 25.09.1997, ha dichiarato di non avere
osservazioni o rilievi da esprimere in merito, ai sensi
dell'articolo 3 del D.L. 12.07.1993 n. 275;
- l'avviso di presentazione della domanda 20.06.1997 del Comune
di Saint-Oyen è stato pubblicato sul Foglio Annunzi Legali della
Valle d'Aosta n. 29 in data 25.10.1997 e riprodotto nel n. 295
della Gazzetta Ufficiale della Repubblica Italiana (foglio
inserzioni) in data 19.12.1997 senza dar luogo alla presentazione
di domande incompatibili e concorrenti;
- con ordinanza n. 222 in data 27.01.1998 dell'Assessore ai
Lavori Pubblici, Infrastrutture e Assetto del Territorio è stato
disposto il deposito della domanda e del relativo progetto presso
l'Ufficio Concessioni Acque dell'Assessorato dei Lavori Pubblici,
Infrastrutture e Assetto del Territorio della Regione per 15 giorni
consecutivi, decorrenti dal 25.02.1998 a disposizione di chiunque
intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio dei comuni di Saint-Rhémy-en-Bosses
e Saint-Oyen e copia della medesima è stata inviata al Consorzio
per la Tutela, l'Incremento e l'Esercizio della Pesca in Valle
d'Aosta; al Magistrato per il Po di Parma; al Ministero dei LL.PP.,
Direzione Generale delle Acque ed Impianti Elettrici; alla Sezione
Idrografica del Po di Torino; all'Associazione d'Irrigazione
Est-Sesia di Novara; all'Associazione d'Irrigazione dell'Agro
all'Ovest del Sesia di Vercelli; all'Assessorato dell'Agricoltura e
Risorse Naturali, Coordinamento Risorse Naturali, Corpo Forestale
Valdostano e Direzione Bacini montani e Difesa del Suolo;
all'Assessorato dell'Ambiente, Direzione Ambiente e Direzione
Urbanistica e Tutela del Paesaggio; alla Prima Direzione del Genio
Militare di Torino - Comando Regione Militare Nord-Ovest;
all'E.N.E.L. - Compartimento di Torino; all'Autorità di Bacino del
fiume Po di Parma ed al Comune di Saint-Oyen;
- la pubblicazione presso i comuni di Saint-Rhémy-en-Bosses e
Saint-Oyen, come risulta dal referto in calce all'ordinanza è
avvenuta regolarmente e ha dato luogo alla presentazione, da parte
dell'Associazione Irrigua Ovest-Sesia di Vercelli, di un esposto,
datato 24.02.1998 con il quale, a salvaguardia delle dotazioni
idriche del Naviglio d'Ivrea, del Depretis e del Canale Farini
derivati dalla Dora Baltea, della quale il torrente Gran San
Bernardo, tramite il torrente Artanavaz e successivamente il
torrente Buthier, è tributario, la suddetta Associazione chiede che
nel disciplinare di subconcessione vengano inserite le seguenti
prescrizioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) il manufatto di derivazione dovrà essere dotato di apposito
edificio idoneo alla misurazione della portata assentita;
Visto altresì che la visita locale d'istruttoria è regolarmente
avvenuta il 08.04.1998 ed alla medesima oltre ai funzionari
dell'Ufficio Concessioni Acque dell'Assessorato Territorio,
Ambiente e Opere Pubbliche sono intervenuti i signori: Deffeyes
Mario, del Comune di Saint-Oyen assistito dal tecnico comunale
Gobbo Raffaella; Marguerettaz Chantal, tecnico comunale del Comune
di Saint-Rhémy-en-Bosses; Clos Silvio e Larosa Salvatore
rispettivamente maresciallo forestale e geometra dell'Assessorato
dell'Agricoltura e Risorse Naturali e Milani Sergio, geometra
dell'Assessorato dell'Ambiente, Urbanistica e Trasporti i quali di
comune accordo hanno effettuato il sopralluogo alle località
interessate dalla derivazione ed hanno constatato che le
rappresentazioni grafiche di progetto corrispondono, di massima,
alla situazione dei luoghi;
Tenuto presente che i rappresentanti dell'Assessorato
dell'Agricoltura e Risorse Naturali hanno ritenuto opportuna la
posa di idonea griglia onde impedire il passaggio della fauna
ittica nell'opera di presa contattando, per il dimensionamento
della stessa, il Consorzio regionale Pesca ed hanno inoltre
consigliato di verificare l'esistenza o meno del vincolo forestale
n. 3267/1923 richiedendo il nulla-osta all'Autorità competente, in
particolare per le opere eventualmente ancora da realizzare;
Tenuto conto che il geometra Milani ha chiesto che il progetto
dell'impianto venga integrato dal calcolo del minimo deflusso
vitale;
Precisato che il Sindaco Deffeyes Mario si è impegnato a fornire
nel termine di 30 (trenta) giorni, dalla data del presente verbale,
copia del verbale relativo all'autorizzazione da parte del C.M.F.
di Cerisey all'utilizzo, in comune, delle opere di derivazione;
Tenuto conto che in merito alle osservazioni formulate
dall'Associazione Irrigua Ovest-Sesia, il Sindaco del Comune di
Saint-Oyen ha precisato che trattasi di uso già praticato (irriguo)
e che comunque la derivazione ad uso innevamento artificiale è di
modesta entità (10 l/sec.) e viene praticata esclusivamente nel
periodo invernale (dal 1° novembre al 30 aprile) ed in modo non
continuativo. Inoltre vista la considerevole distanza tra il
suddetto punto di prelievo e le derivazioni dei canali demaniali,
la captazione del Comune non può interferire con le medesime. Non
si ritiene, pertanto, di dover imporre la sospensione della
derivazione nel caso in cui venissero a mancare le competenze del
Naviglio di Ivrea e dei canali Depretis e Farini. In riferimento
alla misurazione della portata, apposita clausola è stata inserita
nel disciplinare di subconcessione;
Tenuto inoltre presente che:
- la presa posta a quota 1501 m.s.m. in comune di
Saint-Rhémy-en-Bosses provvede all'alimentazione dell'impianto, per
la produzione di neve artificiale, a servizio delle piste di
discesa e di fondo di Flassin in comune di Saint-Oyen;
- la derivazione avviene mediante l'opera di presa, già
esistente, del C.M.F. di Cerisey, consistente in una paratoia
metallica delle dimensioni di cm 50x80 circa, posizionata sulla
sponda sinistra del torrente Gran San Bernardo;
- dall'opera di presa l'acqua viene in seguito convogliata nella
vasca di carico, anch'essa già esistente, delle dimensioni di mt.
2,50x1,50;
- dalla vasca parte la condotta consortile del diametro di mm.
150 già esistente fino al ponte sul torrente Artanavaz, mentre il
tratto finale, fino alla stazione di pompaggio, verrà realizzato
con una tubazione in PEAD del diametro di mm. 125;
- la stazione di pompaggio, delle dimensioni in pianta di mt.
5,60x4,00, sarà parzialmente interrata con rivestimento esterno in
pietra;
Rilevato, quindi, in considerazione di quanto sopra esposto
che:
1) la derivazione risponde allo scopo di provvedere alla
produzione di neve artificiale nell'impianto a servizio delle piste
di discesa e di fondo di Flassin in comune di Saint-Oyen;
2) la quantità d'acqua da derivare, nella misura di moduli 0,10
costanti e continui, nel periodo dal 1° novembre al 30 aprile di
ogni anno, si può subconcedere avendo riguardo delle condizioni
locali, delle utenze preesistenti e della specie di derivazione
realizzata;
3) la derivazione è razionale, le opere sono tecnicamente
approvabili e non sono di pregiudizio agli interessi pubblici ed a
quelli dei terzi.
4) il minimo deflusso vitale è stato correttamente calcolato
sulla base dei criteri fissati dalla deliberazione del Consiglio
regionale n. 1193/X in data 22.02.1995 ed ammonta a l/sec.
69,3;
Visto infine che il Magistrato per il Po di Parma, con nota n.
11253/98 del 01.07.1998 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sotto riportato schema
di disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione;
Vista la Legge regionale n. 4 dell'08.11.1956;
Vista la Legge n. 36 del 05.01.1994;
Viste le deliberazioni del Consiglio regionale n. 1193/X in data
22.02.1995 e n. 2333/X in data 18.12.1996 ed in esecuzione delle
medesime;
Richiamata la deliberazione della Giunta regionale n. 4853 in
data 30.12.1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15.01.1998 (prot. n. 861/5 FIN);
Richiamati i decreti legislativi n. 320/94 e n. 44/98;
Visto il parere favorevole rilasciato dal Direttore dell'Assetto
del Territorio e Infrastrutture di Rete dell'Assessorato
Territorio, Ambiente e Opere Pubbliche ai sensi del combinato
disposto degli artt. 13 comma l, lettera e) e 59, comma 2 della
L.R. 45/1995, in ordine alla legittimità della presente
deliberazione;
Visto il parere della III Commissione consiliare permanente;
Delibera
1) di subconcedere, per la durata di anni trenta, decorrenti
dalla data del decreto di subconcessione, al Comune di Saint-Oyen,
giusta la domanda presentata in data 20.06.1997, di derivare, dal
torrente Gran San Bernardo, in comune di Saint-Rhémy-en-Bosses, a
quota 1501 m.s.m., nel periodo dal 1° novembre al 30 aprile di ogni
anno, moduli costanti e continui 0,10 di acqua per otto ore
giornaliere pari ad un prelievo totale di 52.000 mc., che
corrispondono a 0,0173 moduli industriali
(52.000:3.000.000=0,0173), assumendosi ogni modulo industriale pari
a 3.000.000 di metri cubi annui;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del Comune di
Saint-Oyen;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 1.500.000 (unmilionecinquecentomila) pari a mezza
annualità del canone, a titolo di cauzione, ai sensi dell'articolo
11 del T.U. 11.12.1933 n. 1775;
b) lire 75.000 (settantacinquemila) pari ad un quarantesimo del
canone di cui all'articolo 7 del T.U. 11.12.1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Canoni per concessioni e subconcessioni di acque pubbliche e
miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato Territorio, Ambiente e Opere Pubbliche) per
spese di sorveglianza, esperimenti di portata, collaudo,
registrazioni di atti, eccetera somma da introitare al Capitolo
13500 della parte ENTRATE del bilancio preventivo della Regione per
il corrente anno finanziario (Gestione fondi per conto terzi per
istruttoria domande e pratiche varie);
5) di stabilire, come specificato nell'articolo 10 del
disciplinare di subconcessione, in lire 3.000.000 (tremilioni) il
canone che il Comune di Saint-Oyen dovrà versare, di anno in anno,
anticipatamente, all'Amministrazione regionale.
Disciplinare di subconcessione
(Omissis)
Président L'acte en question a reçu l'avis favorable à la
majorité de la IIIème Commission.
Y a-t-il des interventions? Les Conseillers sont invités à
voter:
Conseillers présents: 27
Votants: 22
Pour: 22
Abstentions: 5 (Beneforti, Curtaz, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK