Consiglio Regionale della Valle d'Aosta - Oggetto del Consiglio n. 2852 del 6 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2852 del 6 marzo 2013 - Resoconto
OGGETTO N. 2852/XIII - Interrogazione a risposta immediata:
"Definizione del progetto "Un tablet a tutti i cittadini
valdostani"".
Presidente -
La parola alla collega Fontana.
Fontana (PD)
- Grazie Presidente.
Appreso da notizie di stampa che il Presidente della Regione
avrebbe intenzione di dare un
tablet
a tutti i cittadini
valdostani, in modo che tutti possano usare la banda larga;
considerato che non si conoscono i beneficiari individuati, i costi
dell'operazione per le casse pubbliche e la tempistica preventivata
e i motivi che inducono il Presidente della Regione a cambiare le
decisioni assunte nel recente passato su buoni benzina, ferrovia e
costi dell'autostrada, volevamo sapere dal Presidente nel dettaglio
i contorni del progetto "Un tablet a tutti i cittadini
valdostani".
Président
- La parole au Président Rollandin.
Rollandin (UV)
- Grazie Presidente.
La Commissione europea alla fine dello scorso anno ha dato il
via libera al progetto "VDA BroadBusiness", che prevede in
particolare la copertura di tutto il territorio regionale con una
rete di fibra ottica, così da creare le condizioni per l'accesso
alla banda larga, ultra larga a tutti i soggetti che lo desiderano,
siano essi istituzionali, locali, cittadini residenti, pubblici
esercizi e imprese o turisti. Accanto alla copertura
infrastrutturale del territorio, grazie anche alla rapida
evoluzione tecnologica del settore e alla continua diminuzione dei
costi, il progetto è orientato anche verso la realizzazione dei
punti di accesso gratuito a tecnologia
wi-fi
per
l'applicazione di pubblica utilità, nonché all'estensione verso i
nuovi apparati di accesso a internet e i
tablet
appunto, che
sono la diretta conseguenza. Si tratta di un aspetto importante
considerando che le statistiche indicano che l'accesso ad internet
in modalità mobile, come il
tablet
, non più fissa, sono in
aumento del 15% ogni anno e l'accesso alle postazioni fisse invece
regredisce puntualmente. La priorità dell'intervento rimane
pertanto la copertura infrastrutturale della regione collegata con
l'obiettivo di intervenire sul
digital divide
anche dal
punto di vista della dotazione strumentale dei valdostani. Si
tratta di tener conto che già oggi noi stiamo allargando, col
sistema prima dei computer, adesso con i
tablet
, sia a
livello scolastico, sia a livello di applicazioni sanitarie...sia
per gli ultra sessantacinquenni. Questo tema quando
sarà...naturalmente alla fine di questo processo...ci sarà la
possibilità di avere accesso, appunto, a questi strumenti, che
della nuova generazione.
Vorrei dire che sia questo, che l'argomento precedente, che lei
ha richiamato sono stati detti in quel periodo non certo perché
campagna elettorale, ma perché sono argomenti che puntualmente sono
non solo di attualità, ma fanno parte di progetti che possono avere
una concretizzazione vera.
Président
- La parole à la collègue Fontana.
Fontana (PD)
- Presidente, non posso che associarmi a
questa sua affermazione, che è un servizio molto importante, anche
perché io ho fatto sempre diverse interpellanze che andavano in
quella direzione, però sono stupita quando lei dice, afferma che
non è una mossa elettorale. Tutti questi slogan in questo periodo:
"una ferrovia efficiente per la nostra regione"; "buoni benzina",
di cui anni fa avete raccolto anche le firme; "sconti sui pedaggi
autostradali"; "un
tablet
a tutti", ciò con le risorse
dell'assestamento di bilancio mi sembra di aver letto...è
incredibile come la politica, quando si avvicinano le competizioni
elettorali, riesca per incanto ad avere la bacchetta magica che
risolve tutti i problemi! Il Partito Democratico in questa
legislatura più volte ha posto questa attenzione su tali
problematiche, che andavano in questa direzione, senza aver avuto
grandi risultati. Penso che mai come in questo momento delicato che
sta attraversando la politica bisogna essere credibili, i cittadini
non ne possono più di promesse non mantenute, chiedono fatti
concreti. Se ci sono risorse disponibili, bisogna investirle sul
lavoro e sulle imprese che sono in ginocchio e da subito attivarsi
a mettere in atto sconti sui carburanti e sui pedaggi autostradali:
questo sarebbe un bel messaggio forte per i cittadini
valdostani.
Presidente
- Collega la invito...grazie.
Fontana (PD)
- Basta slogan, ma fatti!
Président
- Point 4 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK