Consiglio Regionale della Valle d'Aosta - Oggetto del Consiglio n. 621 del 26 maggio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 621 del 26 maggio 2021 - Resoconto
OGGETTO N. 621/XVI - Interpellanza: "Intendimenti in merito
all'organizzazione e gestione della dotazione organica di Finaosta
S.p.A.".
Bertin (Presidente)
- Punto n. 32 all'ordine del giorno.
Per l'illustrazione, ha chiesto la parola il consigliere Aggravi,
ne ha facoltà.
Aggravi (LEGA VDA) -
Questa interpellanza prende spunto
da una notizia apparsa sulla stampa locale relativamente a un
incontro che si sarebbe svolto tra il
management
di Finaosta
e l'Assessore competente in materia di società partecipate lo
scorso 23 aprile. In particolare la notizia di stampa cita quelle
che possono essere o che saranno le prospettive di riorganizzazione
o, meglio, anche di organizzazione, della nostra finanziaria
regionale. Non è la prima volta che citiamo e affrontiamo questo
tema e penso che sia ovvio e banale dire perché il ruolo svolto
dalla finanziaria regionale sia fondamentale non soltanto per la
Regione, ma in particolare per tutti i settori economici della
nostra Valle, ma soprattutto torniamo su un argomento che appunto
riguarda la sua dotazione organica e soprattutto il suo futuro.
Perché parlo di futuro? Perché, come spesso ricordiamo e lo citiamo
nelle premesse negli ultimi anni, nell'ultimo periodo soprattutto
ci sono stati dei passaggi generazionali dove soggetti di apice, o
comunque più che di apice di intermedia rilevanza all'interno
dell'organigramma sono andati in pensione. Questo ovviamente pone
oggi la finanziaria di fronte alla necessità di riorganizzarsi e
soprattutto di attingere a risorse nuove e soprattutto che possano
quanto prima essere messe in condizione di poter supportare i
colleghi e direi le attività che devono essere svolte.
In più all'interno di questa notizia ci sono - e questa è la
prima domanda dell'interpellanza - le indicazioni di alcune
problematiche relative a ritardi sulle pratiche di concessione del
credito, infatti chiediamo quale sia l'attuale stato dei ritardi di
queste pratiche, tra cui in particolare quelle relative al
cosiddetto "mutuo di consolidamento", che consente, a chi ne ha
diritto, di beneficiare di condizioni agevolate e soprattutto - lo
era già prima ma soprattutto poi successivamente - di un importante
aiuto. Si vuole capire a fronte anch'io direi delle prossime sfide,
perché spesso e volentieri non soltanto quando parliamo di aiuti
Covid, ma quando parliamo in generale di come poter supportare o,
meglio, sostenere - visto che adesso vanno di moda i sostegni e
quindi possiamo utilizzare questa famiglia di terminologie - la
nostra economia con prodotti più o meno innovativi... che appunto
possano non soltanto dare un supporto legato al credito agevolato o
al credito
tout court
, ma anche a forme innovative di
supporto all'economia. Non ultimo voglio ricordare soprattutto
anche uno dei
totem
nella nostra realtà che riguarda il
mutuo prima casa, che, oltre a essere una misura di sostegno forte
alla comunità valdostana, è anche un volano indiretto a un settore
particolarmente importante come quello delle costruzioni e che
comunque gira intorno al
business
della costruzione. Poi
soprattutto vorrei anche ricordare - perché sappiamo la finanziaria
è stata oggetto di un'ispezione da parte dell'Autorità di vigilanza
che avrà comportato sicuramente delle ovvie evidenze in materia
organizzativa - che sicuramente ci sarà un secondo
step
a
cui bisognerà essere pronti e di cui io immagino l'organizzazione
del personale e dei ruoli sarà particolarmente importante. A tale
riguardo appunto chiediamo quali siano le intenzioni del Governo
regionale, ovviamente indirettamente le intenzioni della
finanziaria regionale per risolvere l'attuale stato di carenze in
termini organizzativi e gestionali della dotazione organica direi
non soltanto in considerazione dei pensionamenti citati ma anche
delle necessità in termini di fabbisogno per poter rispondere alle
presenti e future necessità organizzative.
Presidente -
Per la risposta, ha chiesto la parola
l'assessore Caveri.
Caveri (VdA Unie) -
Vorrei anzitutto premettere che
rispondo io ma l'attività su Finaosta è in connessione con
l'assessore Marzi, che peraltro ha molta più competenza di me in
materia e devo dire che certi incontri che abbiamo avuto in sedi
istituzionali come la Banca d'Italia sono stati possibili anche
grazie anche al fatto che Carlo è in grado di parlare la stessa
lingua di chi dirige la Banca d'Italia, io avrei un altro tipo di
linguaggio, non con il medesimo spessore e la medesima
competenza.
Sulla prima domanda, che è una domanda abbastanza specifica che
riguarda la questione dei mutui di consolidamento, io le leggerò
che cosa risponde Finaosta e poi le farò qualche piccola
osservazione. Finaosta dice sostanzialmente che le tempistiche sono
fissate dalla normativa di riferimento e dalla convenzione in
essere con la Regione e queste tempistiche variano in funzione
della tipologia di investimento finanziato, nonché della natura
endoprocedimentale o meno delle attività di competenze di Finaosta
e infine sono derogabili al ricorrere di determinate
circostanze.
Poi dice: Finaosta quanti mutui in gestione ordinaria e in
particolare i mutui consolidamento, la società conferma un
rallentamento nelle relative istruttorie. Riguardo a ciò ha
precisato che le domande di accesso ai suddetti mutui pervenute
entro i termini assegnati hanno inizialmente superato il
plafond
disponibile. La società ha ricostituito il suddetto
plafond a copertura del fabbisogno nel luglio del 2020, sennonché
nel medesimo periodo l'emergenza sanitaria del Covid-19 ha
comportato per Finaosta S.p.A. un impegno straordinario, non
prevedibile, quindi non pianificabile nella gestione di diverse
misure anticrisi regionali per la cui efficacia si è reso
indispensabile darvi attuazione tempestivamente pena l'inutilità
delle stesse. L'ordinaria attività aziendale ha così subito, dice
Finaosta, un rallentamento non da ultimo anche a causa della
necessità di operare a distanza, poi mi precisano tra parentesi
"telefonicamente e per via telematica". Dato atto dunque di quanto
sopra, la società conferma che resta in ogni caso una priorità
sostenere le imprese valdostane anche con lo strumento in esame e
che a tal fine sono in corso di attuazione misure organizzative e
gestionali interne volte a rimediare i rallentamenti generatisi
nell'ultimo anno.
Ora, questa è la risposta di Finaosta, io aggiungerei la grande
serietà dimostrata dal Consiglio di amministrazione, che ha tenuto
conto effettivamente di una situazione un po' particolare, lei è
avvocato: la decapitazione di parti importanti della società dovuta
ai pensionamenti, al sopravvenire di un nuovo Direttore generale.
Il Consiglio di amministrazione ha con piglio affrontato tutto ciò,
anche tenendo conto del poco tempo che hanno avuto a disposizione,
e alcuni frutti si cominceranno a vedere con i concorsi famosi a
partire credo dalle prossime ore, perché credo che deliberino le
prime procedure concorsuali nel Consiglio di amministrazione di
questa settimana, esattamente di venerdì.
Per le altre questioni il Governo regionale è intervenuto, come
le ripeto naturalmente su mandato dalla Giunta e con il ruolo
capitale che ho citato all'inizio del collega Marzi, abbiamo avuto
due incontri specifici sulla questione con gli organi societari di
Finaosta per definire come superare queste criticità relative alla
carenza in termini organizzativi e gestionali della dotazione
organica di Finaosta.
Naturalmente questo poi è stato accompagnato da incontri
istituzionali che ho citato con la Banca d'Italia. Più precisamente
gli incontri con Finaosta si sono tenuti presso la sede della
società il 23 aprile e il 10 maggio. Si aggiunge che nella medesima
giornata del 23 è stata inviata a Finaosta una lettera, protocollo
n. 527, che reca la richiesta di chiarimenti in ordine alle azioni
intraprese e relative tempistiche di realizzazione per far fronte
alle criticità e anche alle eventuali segnalazioni compiute.
Era quindi necessario capire quali azioni attive erano state
svolte per avere un'operatività aziendale e per avere una struttura
all'altezza della situazione e anche di quelle che lei chiama
giustamente le nuove sfide, perché degli elementi interessanti con
il collega Marzi sono stati anche gli elementi comparativi con
l'evoluzione in questi anni delle finanziarie regionali delle altre
Regioni.
All'esito degli incontri e in risposta alla lettera è stato
chiarito che la società si impegnerà a far fronte alle criticità
emerse tramite, come dicevo, la selezione di nuovo personale anche
e non solo di carattere dirigenziale ma soprattutto con una nuova
organizzazione interna.
Devo dire che lo stesso CdA si è lamentato, con esame analitico
e molto circostanziato, proprio di questo rallentamento delle
pratiche di mutuo, che, tra l'altro, sono forse l'elemento più
importante rispetto alla visibilità che si ha all'esterno del
lavoro compiuto da Finaosta perché è il rapporto più importante sia
con i cittadini che con le imprese.
In questo momento quindi noi aspettiamo le azioni concrete, nel
frattempo noi presenteremo nella Giunta di lunedì una leggina
necessaria per dar corso ai nuovi organi, perché intanto è uscito
un decreto ministeriale che definisce in maniera più puntuale le
caratteristiche che debbono avere i rappresentanti nominati
all'interno del Consiglio di amministrazione e questa è una leggina
che porteremo in Consiglio proprio perché ci sarà un rinnovo nelle
settimane prossime dei vertici amministrativi della finanziaria
regionale.
Presidente -
Per la replica, ha chiesto la parola il
consigliere Aggravi.
Aggravi (LEGA VDA) -
Grazie Assessore, la ringrazio anche
per avere anticipato e accolgo come una buona notizia quella di
adeguare il quadro normativo regionale alle nuove disposizioni in
materia di nomina degli intermediari del settore finanziario, sul
discorso dei rallentamenti a questo punto mi viene il dubbio e
liquido la mia replica con una battuta: forse è l'articolo di
giornale che ha esagerato un po' ma dalla sua risposta o, meglio,
dalla risposta che ha letto possiamo dire che lo yogurt ha una data
di scadenza, ma io sono libero anche di mangiarmelo il giorno dopo
o i giorni successivi a mio rischio e pericolo. Io quindi mi auguro
che, al di là della battuta, i ritardi possano essere gestiti nella
maniera migliore, soprattutto nell'interesse delle imprese e delle
famiglie valdostane che aspettano.
Riguardo alla carenza del personale, vedremo cosa verrà fatto,
apprendo anche con piglio positivo il fatto dell'avvio delle
procedure concorsuali, perché speriamo che questa volta abbiano
fatto tesoro dell'esperienza passata perché non era quella la
strada proprio migliore per riuscire a rispondere a queste
necessità.
Quello che io mi auguro - e lei l'ha citato poi verso la
conclusione - è una nuova organizzazione interna, perché spesso e
volentieri, com'è già stato detto più volte, si cerca di risolvere
delle problematiche di inefficienza o di necessità del lavoro con
nuove assunzioni. In realtà, spesso e volentieri, e sinceramente io
penso un po' conoscendo la realtà e soprattutto anche la
considerazione riguardo a cui ci sono state delle problematiche,
lasciamo perdere il discorso Covid perché ormai è la scusa per
tutti per qualsiasi cosa... però il fatto della difficoltà di
operare a distanza un po' mi preoccupa perché qualche notizia nella
gestione, soprattutto dei rapporti diciamo per carta o comunque per
le richieste... sappiamo che le problematiche sono notevoli.
Io mi auguro che, al di là delle assunzioni, dei concorsi e di
nuovo personale, ci possa essere un salto di qualità per quello che
riguarda l'organizzazione interna e soprattutto uno snellimento di
procedure e di modalità, perché altrimenti, al di là del potenziale
che la finanziaria regionale può avere, rischia di essere
concorrenziale dal punto di vista dei prodotti, perché è comunque
una società di natura pubblica e
in house
, ma non
concorrenziale dal punto di vista del tempo, che sarà sempre più
importante, soprattutto in una fase diciamo di uscita o di
pre-uscita, perché l'uscita la vedo ancora lunga dal punto di vista
economico, ma almeno una pre-uscita, come si dice in inglese un
phasing out
rispetto all'attuale situazione. In quel momento
io penso che una concorrenza forte, o magari anche una migliore
risposta alle necessità delle imprese e della comunità valdostana
debba arrivare soprattutto da procedure più snelle e più rapide,
altrimenti ovviamente lo strumento della in house ovviamente viene
un po' meno e non è concorrenziale prima di tutto alle procedure
del suo controllante che per definizione ha una burocrazia molto
più impegnativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK