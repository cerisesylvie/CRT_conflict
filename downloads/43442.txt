Consiglio Regionale della Valle d'Aosta - Oggetto del Consiglio n. 813 del 21 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 813 del 21 luglio 2021 - Resoconto
OGGETTO N. 813/XVI - Interpellanza: "Ruolo del parere
formulato dall'Associazione Stampa Valdostana in sede di
assegnazione dei servizi di informazione giornalistica a mezzo
agenzia stampa in favore della Giunta regionale."
Bertin (Presidente) -
Passiamo adesso alle interpellanze
con il punto n. 17 dell'ordine del giorno. Per l'illustrazione
dell'interpellanza il consigliere Aggravi, ne ha facoltà.
Aggravi (LEGA VDA) -
Torniamo su una questione già
oggetto di un'iniziativa del nostro gruppo consiliare, che riguarda
la procedura per l'affidamento dei servizi di informazione
giornalistica a mezzo di agenzia di stampa in favore della Giunta
regionale, che è stata recentemente espletata. L'obiettivo
dell'interpellanza è quello di fare chiarezza su un aspetto
relativo al seguito che la risposta ricevuta a suo tempo dal
Presidente ha avuto con la reazione da parte dell'ASVA, riguardo ad
alcuni passaggi fatti nella risposta. In particolare c'è, anche con
toni abbastanza di disappunto, lo dicono loro stessi, il sindacato,
"Abbiamo ascoltato con non poco disappunto la discussione svoltasi
durante l'ultimo Consiglio", e soprattutto il disappunto vero e
proprio concentrato su una parte delle dichiarazioni, e cito
testualmente, "Il responsabile della procedura di gara ha ritenuto
altresì di richiedere un parere al sindacato unitario dei
giornalisti della Valle d'Aosta, Associazione stampa valdostana, al
fine di verificare la corretta applicazione del trattamento
economico minimo previsto dal contratto nazionale di lavoro
giornalistico e dalla risposta pervenuta dall'ASVA non sono emersi
elementi che depone esserlo per la non corretta applicazione del
trattamento economico minimo previsto dal contratto
giornalistico".
C'è questa nota, che riguarda poi la prima domanda che pone
l'interpellanza, che l'ASVA ha rilasciato a seguito della risposta
ricevuta in Consiglio, per puntualizzare quale è stato il suo
contributo a questa gara. In particolare, noi chiediamo al
Presidente della Regione, a fronte di questa nota, quale sia stato
il contenuto del parere a titolo gratuito formulato dall'ASVA, già
sollecitato dalle strutture della Presidenza della Regione, che
sostanzialmente è venuto in un minuto successivo all'avvio del
bando, e tra l'altro chiediamo perché un parere di tale entità non
sia stato richiesto preliminarmente alla stesura del bando e del
capitolato di gara e, al fine proprio di fare chiarezza a fronte
della nota ricevuta dall'ASVA, chiediamo quali siano state le
conclusioni formulate dai soggetti deputati alla gestione della
gara, anche a fronte del parere ricevuto ai fini dell'assegnazione
del servizio. Anche perché, andando a verificare sia quello che è
stato detto sia come sono andate le cose, il peso che ha avuto
questo parere è stato abbastanza importante ai fini delle
conclusioni che ha tirato il responsabile unico del procedimento.
Quindi, riteniamo opportuno non solo fare chiarezza su una risposta
a un'interpellanza già fatta in Consiglio, ma soprattutto anche
capire e puntualizzare questi tre aspetti che riguardano appunto
quello che è stato il contributo di questo parere.
Presidente -
Per la risposta il Presidente della Regione,
ne ha facoltà.
Lavevaz (UV) -
Spero di chiarire i quesiti di ordine
tecnico che sono stati posti. Faccio una premessa che è nota a
tutti, cioè che su questa procedura è stato presentato un ricorso
al TAR, ricorso per il quale c'è stata una udienza pochi giorni fa,
il 13 luglio, dopo la richiesta di sospensione cautelare che era
stata bocciata a metà giugno.
Per quanto riguarda invece la prima domanda, cioè quale sia
stato il contenuto del parere a titolo gratuito formulato
dall'ASVA, gli uffici regionali che hanno seguito la procedura
evidenziano che, a seguito dell'apertura delle buste tecniche ed
economiche, la commissione di gara, ai sensi di quanto previsto dal
codice dei contratti, ha dato mandato al responsabile della
procedura di gara di richiedere al concorrente primo classificato
la trasmissione delle giustificazioni relative alle voci di prezzo
che hanno concorso a formare l'importo offerto. Esaminata la
documentazione trasmessa e considerato che il codice dei contratti
non ammette giustificazioni in relazione a trattamenti salariali
minimi inderogabili stabiliti dalla legge o da fonti autorizzate
dalla legge, il responsabile della procedura ha ritenuto opportuno
verificare la corretta applicazione del trattamento economico
minimo previsto dal contratto di lavoro giornalistico. Questo era
il quesito per il quale è stata richiesta la collaborazione del
sindacato unitario dei giornalisti della Valle d'Aosta ASVA che,
precedentemente contattata per le vie brevi, si era resa
disponibile a esaminare la documentazione.
Come già comunicato in occasione della precedente interpellanza,
dalla risposta inviata dall'ASVA, gli uffici non hanno rilevato
elementi che deponessero per la non corretta applicazione del
trattamento economico. Pertanto, non si è mai parlato di avallo
formale da parte di ASVA, ma di valutazione da parte degli uffici
sul parere da questa inviato. Pareri che, come lei ha avuto modo di
conoscere, avendolo acquisito ai sensi dell'articolo 116 del
Regolamento rispetto al quesito posto, invita l'Amministrazione
regionale a far riferimento al tabellario contenuto nel contratto
nazionale.
Venendo poi alla seconda domanda, cioè perché un parere di tale
entità non sia stato richiesto preliminarmente, la risposta
sostanzialmente sta già nella prima: rispetto a questa domanda gli
uffici hanno seguito la procedura di gara, ricordando che la
collaborazione di ASVA è stata richiesta esclusivamente in
relazione al rispetto dei trattamenti salariali minimi stabiliti
dalla legge o dalla contrattazione collettiva; peraltro i documenti
di gara sono identici a quelli della procedura espletata per il
servizio precedente e nessuna perplessità è mai stata sollevata in
passato rispetto all'espletamento del servizio.
Sulla terza domanda, infine: quali siano state le conclusioni
formulate dai soggetti deputati dalla gestione della gara, anche a
fronte del parere ricevuto, ricordo nuovamente che la
collaborazione è stata richiesta soltanto nell'ambito delle
giustificazioni di prezzo e non di una procedura di verifica
dell'anomalia. Il responsabile unico del procedimento, dalle
giustificazioni prodotte dall'aggiudicatario e dalle ulteriori
verifiche, compreso il padre di ASVA, non ha rilevato elementi atti
a ritenete non rispettati i trattamenti contrattuali minimi
previsti per la categoria e più in generale a dubitare della
serietà dell'offerta, considerando che le giustificazioni prodotte
dall'aggiudicatario valide e plausibili, e di tale evidenza ha dato
atto nel verbale trasmesso alla centrale unica di committenza.
Presidente -
Per la replica consigliere Aggravi.
Aggravi (LEGA VDA) -
Una precisazione finale. Non
vogliamo assolutamente entrare su una considerazione relativamente
all'esito della gara, ma sicuramente la nota dell'ASVA è stata
utile - la seconda nota, quindi questa a seguito della sua prima
risposta - per fare anche chiarezza su un punto che era già stato a
suo tempo sottolineato nella presentazione o nella replica della
nostra interpellanza precedente, ovvero quello che poi viene
nuovamente precisato da ASVA relativamente al fatto che da un punto
di vista sindacale contrattuale appare evidente una sproporzione
tra l'inquadramento ex articolo 2 del contratto nazionale, che
norma i collaboratori fissi, e le caratteristiche del servizio
richiesto dal capitolato di gara, perché l'articolo 3 richiede ben
sei diverse tipologie di produzione editoriale. Stante tutto quello
che è stato evidenziato ovviamente, e lo avevo già detto, veniva
messo in evidenza da parte di ASVA il fatto che c'erano delle
considerazioni da fare riguardo alla retribuzione lorda. In
particolare, dicevano che non potrà che essere la retribuzione,
quella del redattore ordinario, ex articolo 1 del contratto, la cui
retribuzione lorda è pari a 38.500 euro e rammentano anche la
questione della sede.
Detto questo, comunque, chi ha fatto le considerazioni finali
sulla gara, ha fatto peso, ha fatto leva molto su questo parere,
pur considerando il fatto che comunque questo stesso parere
rilasciato aveva messo in evidenza il fatto che c'era la necessità,
o meglio, a parere ovviamente di un organismo sindacale, c'era la
necessità di allineare le retribuzioni. Quindi forse è stato
corretto presentare questa iniziativa per comprendere fino in fondo
quale fosse appunto, più che il fine della gara, quelle che erano
le considerazioni fatte, ovvero il sindacato sottolinea la
necessità di pagare in un certo modo i soggetti in forza al nuovo
aggiudicatario, però dall'altro lato le considerazioni fatte -
cerco di sintetizzare - da chi ha gestito la gara, ha ritenuto che
quanto offerto dall'aggiudicatario fosse corretto. Non so se l'ASVA
farà una ulteriore nota rispetto ad oggi, lo vedremo. Se ci sarà la
necessità presenteremo un'altra iniziativa.
Presidente -
Consiglieri, considerata l'ora, propongo di
sospendere i lavori della mattinata per aggiornarli alle ore 15:00.
Buon appetito a tutti.
---
La seduta termina alle ore 12:50.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK