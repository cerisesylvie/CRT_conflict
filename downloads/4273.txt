Consiglio Regionale della Valle d'Aosta - Oggetto del Consiglio n. 615 del 26 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 615 del 26 novembre 1981 - Resoconto
OGGETTO N. 615/81 - COMUNICAZIONE SUL RINVIO ALLE CAMERE DELLA
LEGGE SULL'ORDINAMENTO FINANZIARIO DELLA VALLE D'AOSTA.
Presidente
- La proposta della Presidenza è di procedere
stasera con l'esame degli oggetti nn. 26 e 28 e di rinviare a
domani la continuazione dell'esame dell'oggetto n. 22 bis.
La Presidenza aveva promesso d'informarvi, dopo avervi dato
lettura del comunicato A.N.S.A., della situazione venutasi a creare
con il rinvio - con messaggio alle Camere - della legge concernente
la revisione dell'ordinamento finanziario della Regione Valle
d'Aosta.
Il Presidente della Repubblica, con esplicito richiamo all'art.
74 della Costituzione, dice che prima di promulgare la legge, può
chiedere una nuova deliberazione; se le Camere approvano nuovamente
la legge, questa deve essere promulgata.
Il messaggio del Presidente della Repubblica entra ampiamente
nel merito della legge, è lungo e motivato e soprattutto - a quanto
ho potuto capire da una rapida lettura che mi è stata fatta
telefonicamente - insiste sul fatto che il provvedimento a favore
della Valle d'Aosta, una Regione che ha un reddito pro-capite molto
elevato, in un momento in cui sono dissestate le finanze nazionali,
creerebbe uno squilibrio fra zone diverse del Paese. Si parla di
cifre, da 90 a oltre 200 miliardi, e soprattutto di principi di
uguaglianza che verrebbero messi in discussione nell'ambito del
nostro Paese, sotto l'aspetto economico, finanziario e quindi di
partecipazione dello Stato. Dice anche che la quota che resta, non
basterebbe allo Stato per sopperire alle spese che sostiene in
Valle d'Aosta per il mantenimento dei servizi che gli competono.
Non anticipo altro se non l'impegno, per quanto i mezzi moderni di
comunicazione me lo permetteranno, di fornirvi domani mattina il
testo integrale del messaggio del Presidente della Repubblica, che
ha rinviato alle Camere la legge di revisione dell'ordinamento
finanziario, di cui vi ho dato adesso un brevissimo riassunto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK