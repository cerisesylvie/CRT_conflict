Consiglio Regionale della Valle d'Aosta - Oggetto del Consiglio n. 3551 del 8 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3551 del 8 luglio 1992 - Resoconto
OGGETTO N. 3551/IX Motivo del ritiro del disegno di legge n.
393: "Accertamento della piena conoscenza della lingua francese per
il personale ispettivo, direttivo, docente ed educativo delle
istituzioni scolastiche dipendenti dalla Regione".
(Interrogazione)
Presidente
Do lettura dell'interrogazione presentata dal
Consigliere Riccarand:
Interrogazione Constatato che nell'ordine del giorno dei
lavori del Consiglio regionale del 29-30 giugno 1992 non compare
più il disegno di legge n. 393, presentato dalla Giunta regionale
in data 27 febbraio 1992 e concernente: "Accertamento della piena
conoscenza della lingua francese per il personale ispettivo,
direttivo, docente ed educativo delle istituzioni scolastiche
dipendenti dalla Regione";
Appreso che tale "scomparsa" sarebbe stata determinata dalla
decisione della nuova Giunta regionale di ritirare il disegno di
legge n. 393;
ricordato che il disegno di legge n. 393 aveva ricevuto parere
favorevole dalle competenti commissioni consiliari ed era giudicato
molto positivamente da tutte le organizzazioni sindacali della
scuola;
Rilevato che il ritiro del citato disegno di legge comporterebbe
un grave ritardo nell'applicazione di una normativa di
razionalizzazione degli esami sulla piena conoscenza della lingua
francese, che è necessaria ed urgente;
il sottoscritto consigliere regionale del Gruppo Verde
alternativo
interroga
l'Assessore regionale alla Pubblica Istruzione per
conoscere:
1) se è vero che il Disegno di legge n. 393 è stato ritirato
dalla Giunta regionale;
2) se le decisioni della Giunta in merito al disegno di legge n.
393 sono state assunte dopo aver preventivamente sentito le
organizzazioni sindacali della scuola;
3) quali sono i motivi delle decisioni assunte dalla Giunta
regionale sul disegno di legge n. 393 e quali scelte sono state
operate.
Presidente
Ha chiesto di parlare l'Assessore alla
Pubblica Istruzione Faval, ne ha facoltà.
Faval (UV)
Je veux dire au Conseiller Riccarand et au
Conseil que j'ai demandé de suspendre la discussion de cet objet
qui avait déjà été inséré à l'ordre du jour du précédant Conseil
pour la simple raison de pouvoir lire le texte, le connaître, en
connaissant l'iter que ce projet de loi avait fait avec le
responsable du service, qui est actuellement en congé. J'ai
consulté, avant de proposer la suspension de la discussion, les
syndicats qui ont compris la nécessité que l'Assesseur puisse venir
au Conseil régional, en connaissant les arguments dont il doit
discuter et qu'il doit illustrer.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Non sono soddisfatto della risposta
dell'Assessore, perché mi sembra molto laconica e non chiarisce
soprattutto quali sono le intenzioni della Giunta regionale nei
confronti di questo disegno di legge.
Disegno che non era piombato improvvisamente in Consiglio, né
era sconosciuto all'Assessore Faval e al Consigliere Faval.
Era un disegno di legge che era stato depositato sin dal 27
febbraio 1992 e credo che tutti i consiglieri l'avessero visto,
esaminato e valutato.
Era stato esaminato da due commissioni consiliari, ricevendone
il parere favorevole. E' vero, con il voto contrario dei
rappresentanti dell'Union Valdôtaine, però le maggioranze delle
commissioni si erano espresse favorevolmente e c'era stato un
pronunciamento favorevole, da parte di tutte le organizzazioni
sindacali della scuola. Organizzazioni sindacali che ieri, fra
l'altro, hanno espresso il loro disappunto.
C'è un comunicato CGIL-scuola, CISL, SINASCEL, SISM, SAVT Ecole
e SNALS in cui si esprime il disappunto per questo ritiro e c'è una
richiesta perché venga riportato in discussione in Consiglio e
venga approvato al più presto, anche perché in autunno ci saranno
delle prove di esame di accertamento della conoscenza della lingua
francese.
Ci sono delle scadenze abbastanza precise che devono essere
rispettate. Se si fosse trattato di un semplice approfondimento, di
una rilettura del testo da parte del nuovo Assessore, sarebbe stato
più che sufficiente un rinvio della discussione, che poteva
tranquillamente essere richiesta e che non poteva essere respinta
da nessuno.
Il ritiro di un disegno di legge comporta il riavvio ex novo
della procedura, cioè il testo deve essere ripresentato
ufficialmente, riassegnato alle commissioni, deve nuovamente avere
il parere da parte delle finanze, per quanto riguarda eventuali
coperture finanziarie, deve esserci il parere delle commissioni,
devono essere di nuovo sentite le organizzazioni sindacali.
Dobbiamo di nuovo avviare un iter che sarà di mesi,
sicuramente.
Noi diamo un giudizio negativo sul ritiro di questo disegno di
legge, che ci sembra privo di motivazioni. Oltretutto ci si viene a
dire che l'Assessore doveva leggere il testo con il
funzionario.
E' un testo depositato dal 27 febbraio; per una rilettura era
sufficiente comunque un rinvio. Un ritiro non è giustificato da un
punto di vista né tecnico, né politico.
Non credo che in realtà possa essere giustificato da un aspetto
tecnico; probabilmente ci saranno altri problemi, però bisognerebbe
avere la chiarezza di dire quali sono i problemi e gli orientamenti
che la Giunta intende assumere in merito.
Dalle dichiarazioni dell'Assessore non emerge nessuna
indicazione rispetto ai tempi e a quando verrà ripresentato questo
o un altro testo e con quale scadenza. Sarebbe opportuno dare una
risposta non solo al Consiglio, ma anche ai lavoratori della
scuola.
Esprimo un'insoddisfazione rispetto alla risposta avuta dalla
Giunta regionale, in particolare dall'Assessore alla Pubblica
Istruzione, su questo argomento, che comunque sarà riproposto
all'interno del Consiglio, perché esigiamo delle risposte in
merito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK