Consiglio Regionale della Valle d'Aosta - Oggetto del Consiglio n. 904 del 18 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Urbanistica e pianificazione territoriale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 904 del 18 settembre 2019 - Resoconto
OGGETTO N. 904/XV - Interrogazione: "Realizzazione di nuove
strutture ricettive in attuazione dei piani urbanistici di
dettaglio dal 2000 ad oggi".
Rini (Presidente) -
Punto n. 13 all'ordine del giorno. La
parola all'Assessore Borrello per la risposta.
Borrello (SA)
- Ho già avuto modo di confrontarmi con il
proponente in merito a un'interrogazione sicuramente giusta dal
punto di vista dei dettami all'interno della legge n. 11 del 1998
che, proprio per la sua complessità e articolazione, comporterebbe
una lettura di un documento di 7 pagine; di conseguenza, se il
proponente è d'accordo, o gli fornisco la copia della
documentazione oppure la trasformiamo in un'interrogazione a
risposta scritta. Ripeto solo che è veramente opportuna, perché già
all'interno della legge 11/1998 è previsto - alla fine del
compimento di tutte le azioni di definizione della programmazione
territoriale, quindi dell'approvazione dei piani regolatori - un
monitoraggio rispetto alla tematica in oggetto. Parallelamente
abbiamo anche fatto richiesta a tutti i Comuni che hanno delle aree
interessate dalla questione da lei posta e abbiamo anche avuto
copia della risposta, per cui le fornisco anche questa copia. Se
lei è d'accordo, io procederei in questa direzione.
Presidente -
La parola al collega Mossa per la
replica.
Mossa (M5S)
- Grazie, Assessore, ovviamente va bene per
la copia dei dati che mi sta fornendo, però permettetemi di dire
due parole.
Premetto che il nostro Statuto ci attribuisce competenza
primaria sull'urbanistica e sull'industria del turismo e che tutte
le scelte fatte in futuro e nel presente non sono state imposte
dallo Stato, ma sono scelte solo ed esclusivamente nostre. Nelle
valutazioni urbanistiche dell'epoca in cui è stato approvato il
piano territoriale paesaggistico con legge regionale n. 13 del
1998, il cui paradosso è che ancora diversi Comuni non hanno
adeguato i propri piani regolatori dopo ben 21 anni, gli equilibri
funzionali premiano lo sviluppo delle seconde case con il doppio o
il triplo dei metri cubi in rapporto a quelli alberghieri a
seconda. Mai è stato tenuto conto di aspetti economici, andamenti
turistici, valutazione del mercato immobiliare. Appellandosi al
piano territoriale paesaggistico è sempre possibile fare un albergo
o strutture ricettive affini come
escamotage
per costruire
seconde case; case che poi finiscono spesso a fare concorrenza agli
alberghi stessi in quanto prive di regole, semplicemente perché non
sono ancora state normate. Come indicato, l'unica vera
ratio
è stata lo sviluppo funiviario. Sintetizzando potremmo dire che
servono maggiori posti letto per alimentare impianti sempre più
grandi che si tratti di vecchi o da progettare. Questo a
prescindere anche dai bilanci regionali. Ancora oggi, settembre
2019, come Regione, come ufficio del turismo non conosciamo il
tasso di occupazione netto alberghiero e meno che mai la
redditività degli alberghi, in quanto non chiediamo agli operatori
i giorni effettivi di apertura. Ragioniamo dunque su un dato
falsato, quello lordo, che non tiene conto se le strutture sono
aperte 120, 150 o 365 giorni l'anno. Tuttavia, come esempio,
nell'adeguamento del piano regolatore del Comune di Valtournenche a
Cervinia sono stati autorizzati ulteriori 6.000 posti letto nuovi
oltre a quelli già esistenti; di questi, circa 800 posti letto in
un solo piano urbanistico di dettaglio sui terreni di proprietà
della Cervino S.p.A., società agli onori delle cronache
investigative.
Questa interrogazione, che mi rendo conto sia complessa e chiedo
venia a chi sta lavorando per mettere insieme i dati - e devo dire
anche in maniera efficiente, visto il tempo ridotto e la mole -, è
necessaria, a mio avviso personale, per avere la base dati in modo
da ripensare la visione di insieme, sia per quanto concerne i posti
letto ricettivi turistici, sia per le seconde case, piuttosto che
per valutare meglio l'esigenza di prime case per persone che
lavorano, vivono in località ad alto valore immobiliare e non
possono permettersi affitti faraonici. Grazie per la
documentazione, Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK