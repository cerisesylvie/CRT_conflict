Consiglio Regionale della Valle d'Aosta - Oggetto del Consiglio n. 2327 del 28 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula
Oggetto del Consiglio n. 2327 del 28 novembre 2001 - Resoconto
OGGETTO N. 2327/XI Proposta di regolamento: "Istruzioni
generali sulla gestione amministrativo-contabile delle istituzioni
scolastiche. Abrogazione dei regolamenti regionali 5 giugno 1978 e
28 novembre 1978".
TITOLO I GESTIONE FINANZIARIA
CAPO I PRINCIPI E PROGRAMMA ANNUALE
Articolo 1 (Oggetto e principi)
1. In attuazione dell'articolo 15 della legge regionale 26
luglio 2000, n. 19 (Autonomia delle istituzioni scolastiche), il
presente regolamento detta le istruzioni generali sulla gestione
amministrativo-contabile delle istituzioni scolastiche cui è stata
attribuita personalità giuridica ed autonomia a norma dell'articolo
2 della medesima legge.
2. Le risorse assegnate dalla Regione, costituenti la dotazione
finanziaria di istituto, sono utilizzate, a norma dell'articolo 13,
comma 3, della l.r. 19/2000, senza altro vincolo di destinazione
che quello dell'utilizzazione per lo svolgimento delle attività di
istruzione, di formazione e di orientamento, come previste ed
organizzate nel Piano dell'offerta formativa (POF), nel rispetto
delle competenze della Regione e degli enti locali. Le istituzioni
scolastiche provvedono altresì all'autonoma allocazione delle
risorse finanziarie derivanti da entrate proprie o da altri
finanziamenti dello Stato, della Regione, degli enti locali o di
altri enti, pubblici e privati, sempre che tali finanziamenti non
siano vincolati a specifiche destinazioni.
3. La copertura delle spese varie d'ufficio, delle spese di
arredamento e delle spese di gestione, in particolare le utenze
elettriche e telefoniche, la provvista dell'acqua e del gas, il
riscaldamento ed i relativi impianti, i rifiuti, viene assicurata
dall'ente obbligato in base alla normativa vigente.
4. La copertura delle spese di cui al comma 3, nonché di quelle
relative alla manutenzione ordinaria, può essere altresì
soddisfatta mediante il trasferimento di fondi alle istituzioni
scolastiche da parte dell'ente obbligato.
Articolo 2 (Anno finanziario e programma annuale)
1. L'esercizio finanziario ha inizio il 1° gennaio e termina il
31 dicembre; dopo tale termine non possono essere effettuati
accertamenti di entrate ed impegni di spesa in conto dell'esercizio
scaduto.
2. La gestione finanziaria delle istituzioni scolastiche si
esprime in termini di competenza ed è improntata a criteri di
efficacia, efficienza ed economicità e si conforma ai principi
della trasparenza, annualità, universalità, integrità, unità,
veridicità. È vietata la gestione di fondi al di fuori del
programma annuale fatte salve le previsioni di cui all'articolo
20.
3. L'attività finanziaria delle istituzioni scolastiche si
svolge sulla base di un unico documento contabile annuale, di
seguito denominato programma, predisposto dal dirigente scolastico,
di seguito denominato dirigente, e proposto dalla Giunta esecutiva
con apposita relazione e con il parere di regolarità contabile del
Collegio dei revisori dei conti che deve essere acquisito entro i
cinque giorni antecedenti la data fissata per la deliberazione del
Consiglio di istituto. Entro il 20 novembre, il dirigente illustra
il programma al Consiglio di istituto che deve adottare la relativa
delibera di approvazione entro il 15 dicembre dell'anno precedente
quello di riferimento, anche nel caso di mancata acquisizione del
predetto parere del Collegio dei revisori dei conti.
4. Nei casi di comprovata necessità, la Giunta regionale può,
con propria deliberazione, prorogare i termini di cui al comma
3.
5. Nella relazione sono illustrati gli obiettivi da realizzare e
la destinazione delle risorse in coerenza con le previsioni del POF
e sono sinteticamente illustrati i risultati della gestione in
corso alla data di presentazione del programma, rilevati dalle
schede di cui al comma 7, e quelli del precedente esercizio
finanziario.
6. Nel programma sono indicate tutte le entrate, aggregate
secondo la loro provenienza, nonché gli stanziamenti di spesa
aggregati per le esigenze del funzionamento amministrativo e
didattico generale, per i compensi spettanti al personale
dipendente per effetto di norme contrattuali o di disposizioni di
legge, per le spese di investimento e per i singoli progetti da
realizzare. Le spese non possono superare, nel loro complessivo
importo, le entrate. Nel caso in cui in istituti di istruzione
secondaria superiore funzionino, unitamente ad altri corsi di
studio di istruzione secondaria superiore, corsi di studio che
richiedano beni strumentali, laboratori ed officine d'alto valore
artistico o tecnologico, le maggiori risorse per il raggiungimento
degli obiettivi di tali corsi, purché coerenti con il POF,
confluiscono in uno specifico progetto.
7. Ad ogni singolo progetto compreso nel programma e predisposto
dal dirigente per l'attuazione del POF è allegata una scheda
illustrativa finanziaria, redatta dal responsabile amministrativo,
nella quale sono riportati l'arco temporale in cui l'iniziativa
deve essere realizzata, nonché i beni e i servizi da acquistare.
Per ogni progetto, annuale o pluriennale, deve essere indicata la
fonte di finanziamento, la spesa complessiva prevista per la sua
realizzazione e le quote di spesa attribuite a ciascun anno
finanziario, fatta salva la possibilità di rimodulare queste ultime
in relazione all'andamento attuativo del progetto, mediante il
riporto nella competenza dell'esercizio successivo delle somme non
impegnate al 31 dicembre dell'esercizio di riferimento, anche prima
dell'approvazione del conto consuntivo.
8. Ai fini della tempestiva elaborazione del programma,
l'amministrazione scolastica regionale provvede a comunicare alle
istituzioni scolastiche, anche sulla base dei parametri adottati
nei precedenti esercizi, la dotazione finanziaria ordinaria, fatte
salve le eventuali variazioni in sede di approvazione del bilancio
regionale ed in sede di valutazione dei competenti organi
collegiali.
9. L'approvazione del programma comporta l'autorizzazione
all'accertamento delle entrate ed all'assunzione degli impegni
delle spese ivi previste. Le entrate accertate ma non riscosse
durante l'esercizio e le spese impegnate e non pagate entro la fine
dell'esercizio costituiscono, rispettivamente, residui attivi e
passivi.
10. Il programma è affisso all'albo dell'istituzione scolastica
entro quindici giorni dall'approvazione ed inserito, ove possibile,
nell'apposito sito informatico dell'istituzione medesima.
Articolo 3 (Avanzo di amministrazione)
1. Nel programma è iscritto, come prima posta di entrata,
l'avanzo di amministrazione presunto al 31 dicembre dell'esercizio
che precede quello di riferimento.
2. Al programma è allegata una tabella dimostrativa dell'avanzo
di amministrazione di cui al comma 1.
3. In apposito prospetto sono indicati i singoli stanziamenti di
spesa correlati all'utilizzazione del presunto avanzo di
amministrazione. Detti stanziamenti possono essere impegnati solo
dopo la realizzazione dell'effettiva disponibilità finanziaria e
nei limiti dell'avanzo effettivamente realizzato.
Articolo 4 (Fondo di riserva)
1. Nel programma deve essere iscritto, tra le spese, un fondo di
riserva, da determinarsi in misura non superiore al 5 per cento
della dotazione finanziaria ordinaria.
2. Il fondo di riserva può essere utilizzato esclusivamente per
aumentare gli stanziamenti la cui entità si dimostri insufficiente
per spese impreviste e per eventuali maggiori spese, conformemente
a quanto previsto dall'articolo 7, comma 3.
3. Non è consentita l'emissione di mandati di pagamento a valere
sul fondo di riserva.
4. I prelievi dal fondo di riserva sono disposti con
provvedimento del dirigente, salva ratifica del Consiglio di
istituto per la conseguente modifica del programma, da adottare
nella prima seduta utile.
Articolo 5 (Partite di giro)
1. Le partite di giro comprendono sia le entrate e le spese che
si effettuano per conto di terzi le quali, costituendo al tempo
stesso un debito ed un credito per l'istituzione scolastica, non
incidono sulle risultanze economiche del bilancio, sia la dotazione
del fondo di cui all'articolo 17.
Articolo 6 (Verifiche e modifiche al programma)
1. Il Consiglio di istituto verifica, entro il 30 giugno, le
disponibilità finanziarie dell'istituzione scolastica, nonché lo
stato di attuazione del programma, al fine delle modifiche che si
rendano necessarie, sulla base di apposito documento predisposto
dal dirigente.
2. Il Consiglio di istituto può altresì apportare, con
deliberazione motivata, su proposta della Giunta esecutiva o del
dirigente, modifiche parziali al programma in relazione anche
all'andamento del funzionamento amministrativo e didattico generale
ed a quello attuativo dei singoli progetti.
3. Sono vietati gli storni nella gestione dei residui nonché tra
gestione dei residui e quella di competenza e viceversa.
4. Le variazioni del programma, di entrata e di spesa, relative
ad entrate finalizzate, e gli storni, conseguenti a deliberazioni
del Consiglio di istituto, possono essere disposte con
provvedimento del dirigente, da trasmettere per conoscenza al
Consiglio di istituto.
5. Durante l'ultimo mese dell'esercizio finanziario non possono
essere apportate variazioni al programma, salvo casi eccezionali da
motivare.
6. Il responsabile amministrativo, al fine di rendere possibili
le verifiche di cui al comma 1, predispone apposita relazione sulle
entrate accertate e sulla consistenza degli impegni assunti, nonché
dei pagamenti eseguiti.
CAPO II REALIZZAZIONE DEL PROGRAMMA ANNUALE
Articolo 7 (Attività gestionale)
1. Spetta al dirigente la realizzazione del programma
nell'esercizio dei compiti e della responsabilità di gestione di
cui agli articoli 22 e 23 della l.r. 19/2000, secondo le modalità
ivi indicate.
2. Il dirigente, sulla base delle codifiche stabilite nella
modulistica di cui all'articolo 29, imputa le spese al
funzionamento amministrativo e didattico generale, ai compensi
spettanti al personale dipendente per effetto di norme contrattuali
o di disposizioni di legge, alle spese di investimento ed ai
progetti, nei limiti della rispettiva dotazione finanziaria
stabilita nel programma annuale e delle disponibilità riferite ai
singoli progetti. A tal fine, le schede di cui all'articolo 2,
comma 7, sono costantemente aggiornate a cura del responsabile
amministrativo, con riferimento alle spese sostenute.
3. Nel caso in cui la realizzazione di un progetto richieda
l'impiego di risorse eccedenti la relativa dotazione finanziaria,
il dirigente può ordinare la spesa eccedente nel limite massimo del
10 per cento della dotazione originaria del progetto, mediante
l'utilizzo del fondo di riserva, ai sensi dell'articolo 4.
Articolo 8 (Esercizio provvisorio)
1. Nei casi in cui il programma annuale non sia stato approvato
dal Consiglio di istituto prima dell'inizio dell'esercizio cui lo
stesso si riferisce, il dirigente provvede alla gestione
provvisoria nel limite di un dodicesimo, per ciascun mese, degli
stanziamenti di spesa definitivi del programma relativo al
precedente esercizio, per la prosecuzione dei progetti già
approvati e per il funzionamento didattico e amministrativo
generale. Qualora il programma non sia stato approvato entro
quarantacinque giorni dall'inizio dell'esercizio o dal diverso
termine stabilito dalla Giunta regionale con propria deliberazione,
il dirigente ne dà immediata comunicazione all'amministrazione
scolastica regionale, cui è demandato il compito di nominare, entro
i successivi quindici giorni, un commissario ad acta che provvede
agli adempimenti necessari entro il termine prestabilito nell'atto
di nomina.
Articolo 9 (Riscossione delle entrate)
1. Le entrate sono riscosse dall'istituto di credito che
gestisce il servizio di cassa a norma dell'articolo 16, a fronte
dell'emissione di reversali d'incasso da parte dell'istituzione
scolastica.
2. L'istituto cassiere, conformemente a quanto previsto nella
convenzione di cui all'articolo 16, non può rifiutare la
riscossione di somme destinate all'istituzione scolastica, ancorché
non siano state emesse le relative reversali, salvo richiedere,
subito dopo la riscossione, la regolarizzazione contabile
all'istituzione scolastica.
3. La riscossione delle rette, delle tasse, dei contributi e dei
depositi di qualsiasi natura posti a carico degli alunni è
effettuata anche mediante il servizio dei conti correnti
postali.
4. Le somme versate sul conto corrente postale sono trasferite,
con frequenza non superiore al trimestre, sul conto corrente
bancario presso l'istituto cassiere. Sul predetto conto corrente
postale non possono essere ordinati pagamenti.
Articolo 10 (Reversali di incasso)
1. Le reversali sono firmate dal dirigente e dal responsabile
amministrativo. Il loro contenuto è il seguente:
a) l'ordine rivolto all'istituto cassiere di incassare una certa
somma di denaro;
b) il numero progressivo, l'esercizio finanziario e la data di
emissione, l'importo in cifre e lettere della somma da riscuotere e
la sua provenienza contraddistinta da apposito codice, la causale
della riscossione, il nome ed il cognome o la denominazione del
debitore.
Articolo 11 (Impegni, liquidazione delle spese ed ordinazione
dei pagamenti)
1. Formano impegni sugli stanziamenti di competenza le sole
somme dovute dall'istituzione scolastica a seguito di obbligazioni
giuridicamente perfezionate. Gli impegni assunti possono riferirsi
soltanto all'esercizio in corso; essi non possono eccedere lo
stanziamento dello specifico aggregato di cui all'articolo 2, comma
6.
2. Per le spese correnti e per quelle connesse ai progetti di
cui all'articolo 2, comma 7, possono essere assunti impegni a
carico dell'esercizio successivo ove ciò sia indispensabile per
assicurare la continuità dei servizi e dell'esecuzione dei
progetti.
3. L'impegno delle spese è assunto dal dirigente.
4. La liquidazione della spesa, consistente nella determinazione
dell'esatto importo dovuto e del soggetto creditore, è effettuata
dal responsabile amministrativo, previo accertamento, nel caso di
acquisto di beni e servizi o di esecuzione di lavori, della
regolarità della relativa fornitura o esecuzione, sulla base dei
titoli e dei documenti giustificativi comprovanti il diritto dei
creditori.
5. I pagamenti sono ordinati mediante mandati tratti
sull'istituto cassiere o effettuati a mezzo di carta di credito,
con immediata contabilizzazione.
Articolo 12 (Mandati di pagamento)
1. I mandati sono firmati dal dirigente e dal responsabile
amministrativo. Il loro contenuto è il seguente:
a) l'ordine rivolto all'istituto cassiere di pagare una
determinata somma di denaro ad una persona o ente;
b) il numero progressivo e la data di emissione, l'importo in
cifre e in lettere della somma da pagare, la causale del pagamento,
i dati anagrafici o identificativi e i dati fiscali del creditore o
della persona abilitata a rilasciare quietanza, l'atto dirigenziale
al quale l'impegno di spesa si riferisce, la codifica della spesa
come prevista nella modulistica di cui all'articolo 29;
c) nel caso in cui riguardi il pagamento delle retribuzioni
fondamentali e accessorie, l'indicazione delle ritenute che su di
esse gravano.
2. Ogni mandato di pagamento è corredato dei documenti
giustificativi relativi alla causale. In caso di lavori, forniture
e servizi, il mandato è corredato, altresì, dei documenti
comprovanti la regolare esecuzione degli stessi e delle relative
fatture.
3. Sulle fatture riguardanti l'acquisto di beni soggetti ad
inventario è annotata l'avvenuta presa in carico con il numero
d'ordine sotto il quale i beni sono registrati. Ad esse è, inoltre,
allegato il verbale di collaudo redatto a norma dell'articolo
35.
Articolo 13 (Modalità di estinzione dei mandati)
1. I mandati sono estinti mediante:
a) accreditamento in conto corrente bancario, intestato al
creditore;
b) accreditamento o versamento su conto corrente postale,
intestato al creditore;
c) vaglia postale, la cui ricevuta di versamento rilasciata
dall'agenzia postale deve essere allegata al titolo;
d) su richiesta del creditore, mediante pagamento in contanti da
parte dell'istituto cassiere, ovvero con assegno circolare.
2. Le dichiarazioni di accreditamento, che sostituiscono la
quietanza del creditore, devono risultare sul mandato di pagamento
da annotazione recante gli estremi relativi alle operazioni ed il
timbro e la firma dell'istituto cassiere.
Articolo 14 (Pagamento con carta di credito)
1. L'utilizzazione della carta di credito, nel limite
dell'assegnazione allo scopo disposta nel programma annuale e con
l'osservanza delle vigenti disposizioni in materia di
autorizzazione alla spesa, è consentita per l'esecuzione, in
particolare, delle spese relative:
a) all'organizzazione di viaggi di istruzione;
b) alla rappresentanza dell'istituzione scolastica;
c) all'organizzazione e partecipazione a seminari e
convegni.
2. Titolare della carta di credito è il dirigente, il quale ne
può autorizzare l'uso da parte del responsabile amministrativo o di
docenti in servizio presso l'istituzione scolastica.
3. Per i pagamenti così effettuati, il responsabile
amministrativo provvede al riscontro contabile entro cinque giorni
dal ricevimento dei relativi estratti conto.
4. I rapporti con gli istituti di credito o con altri enti
emittenti le carte di credito sono disciplinati con apposita
convenzione, da inserirsi eventualmente nell'atto di affidamento di
cui all'articolo 16.
Articolo 15 (Conservazione dei mandati e delle reversali)
1. Gli originali delle reversali e dei mandati, corredati dei
documenti giustificativi, sono conservati e ordinati secondo gli
aggregati di cui all'articolo 2, comma 6, ed in relazione ai
singoli progetti, presso l'ufficio di segreteria delle singole
istituzioni e conservati agli atti per non meno di dieci anni.
CAPO III SERVIZI DI CASSA
Articolo 16 (Affidamento del servizio)
1. Il servizio di cassa e quello di custodia e amministrazione
di titoli pubblici, anche esteri e privati, di proprietà
dell'istituzione scolastica, è affidato ad un unico istituto di
credito ovvero ad altri soggetti abilitati per legge, mediante
apposita convenzione, stipulata dal dirigente alle migliori
condizioni del mercato per quanto concerne i tassi attivi e passivi
e le spese di tenuta conto, comparate, in caso di sostanziale
parità, con altri benefici concessi dal predetto istituto, sulla
base di uno schema tipo predisposto dall'amministrazione scolastica
regionale.
2. L'affidamento del servizio è effettuato mediante le procedure
ad evidenza pubblica con modalità che rispettino i principi della
concorrenza.
3. Resta salva la possibilità di stipulare contratti di gestione
finalizzata delle risorse finanziarie a norma dell'articolo 47.
Articolo 17 (Fondo per le minute spese)
1. Alle minute spese si provvede col fondo che, a tal fine,
viene anticipato, con apposito mandato in conto partite di giro,
dal dirigente al responsabile amministrativo, nel limite stabilito
dal Consiglio di istituto in sede di approvazione del programma
annuale.
2. Ogni volta che la somma anticipata sia prossima ad esaurirsi,
il responsabile amministrativo presenta le note documentate delle
spese sostenute, che sono a lui rimborsate con mandati emessi a suo
favore, imputati al funzionamento amministrativo e didattico
generale e ai progetti. Il rimborso deve comunque essere chiesto e
disposto prima della chiusura dell'esercizio finanziario.
3. Il responsabile amministrativo contabilizza cronologicamente
tutte le operazioni di cassa da lui eseguite nell'apposito registro
di cui all'articolo 28, comma 1, lettera f).
CAPO IV CONTO CONSUNTIVO
Articolo 18 (Conto consuntivo)
1. Il conto consuntivo si compone del conto finanziario e del
conto del patrimonio; allo stesso sono allegati:
a) l'elenco dei residui attivi e passivi, con l'indicazione del
nome del debitore o del creditore, della causale del credito o del
debito e del loro ammontare;
b) il riepilogo delle risultanze finali che dimostri:
1) il fondo di cassa all'inizio dell'esercizio;
2) le somme riscosse e quelle pagate, tanto in conto competenza
quanto in conto residui;
3) il fondo di cassa alla chiusura dell'esercizio, l'avanzo o il
disavanzo di amministrazione;
c) il prospetto delle spese per il personale e per i contratti
d'opera;
d) il rendiconto dei singoli progetti.
2. Il conto finanziario, in relazione all'aggregazione delle
entrate e delle spese contenute nel programma di cui all'articolo
2, comma 3, comprende le entrate di competenza dell'anno accertate,
riscosse o rimaste da riscuotere, e le spese di competenza
dell'anno, impegnate, pagate o rimaste da pagare.
3. Il conto del patrimonio indica la consistenza degli elementi
patrimoniali attivi e passivi all'inizio ed al termine
dell'esercizio, e le relative variazioni, nonché il totale
complessivo dei crediti e dei debiti risultanti alla fine
dell'esercizio.
4. Il prospetto delle spese per il personale e per i contratti
d'opera, conseguenti allo svolgimento ed alla realizzazione dei
progetti, evidenzia la consistenza numerica del personale e dei
contratti d'opera, l'entità complessiva della spesa e la sua
articolazione, in relazione agli istituti retributivi vigenti ed ai
corrispettivi dovuti.
5. Il conto consuntivo è predisposto dal responsabile
amministrativo entro il 20 febbraio ed è sottoposto dal dirigente
all'esame del Collegio dei revisori dei conti, unitamente ad una
dettagliata relazione che illustra l'andamento della gestione
dell'istituzione scolastica e i risultati conseguiti in relazione
agli obiettivi programmati. Esso, corredato della relazione del
Collegio dei revisori dei conti, è sottoposto al Consiglio di
istituto che deve approvarlo entro il 31 marzo.
6. Il conto consuntivo approvato dal Consiglio di istituto in
difformità dal parere espresso dal Collegio dei revisori dei conti
è trasmesso, entro il 15 aprile, all'amministrazione scolastica
regionale, corredato di tutti gli allegati, del programma annuale,
con relative variazioni e delibere, nonché di una dettagliata e
motivata relazione, ai fini dell'adozione dei provvedimenti di
competenza.
7. Nel caso in cui il Consiglio di istituto non deliberi sul
conto consuntivo entro quarantacinque giorni dalla sua
presentazione, il dirigente ne dà comunicazione al Collegio dei
revisori dei conti e al dirigente competente dell'amministrazione
scolastica regionale, che nomina un commissario ad acta per il
relativo adempimento.
8. Il conto consuntivo, corredato degli allegati e della
delibera di approvazione, è conservato agli atti dell'istituzione
scolastica.
9. Tale conto è affisso all'albo dell'istituzione scolastica
entro quindici giorni dall'approvazione ed inserito, ove possibile,
nell'apposito sito informatico dell'istituzione medesima.
Articolo 19 (Armonizzazione dei flussi informativi)
1. Le istituzioni scolastiche adottano le misure organizzative
necessarie per la rilevazione e l'analisi dei costi e dei
rendimenti dell'attività amministrativa, collegando le risorse
umane, finanziarie e strumentali impiegate con i risultati
conseguiti e le connesse responsabilità dirigenziali.
2. Le rilevazioni e le risultanze delle attività di cui al comma
1 sono utilizzate dall'istituzione scolastica interessata e
comunicate all'amministrazione scolastica regionale.
CAPO V GESTIONI ECONOMICHE SEPARATE
Articolo 20 (Proventi derivanti dalla vendita di beni e di
servizi a favore di terzi)
1. Le istituzioni scolastiche, organizzate per la vendita di
beni o servizi a favore di terzi, di cui all'articolo 32, comma 2,
lettera e), prevedono espressamente, nel programma annuale, uno
specifico progetto la cui scheda finanziaria indica le voci che
compongono le entrate e le spese. La relazione di cui all'articolo
2, comma 5, deve indicare i criteri di amministrazione e le
modalità della gestione del progetto. Tale gestione deve essere
improntata al rispetto del principio secondo il quale le spese non
possono superare, nel loro complessivo importo, le entrate.
2. Le attività e i servizi di cui al comma 1 sono oggetto di
contabilità separata da quella dell'istituzione scolastica. Nella
scheda finanziaria deve essere prevista, a favore dell'istituzione
scolastica, una quota di spese generali, di ammortamento e
deperimento delle attrezzature, nonché l'eventuale eccedenza di
entrate, rispetto alle spese, che costituisce incremento
dell'avanzo di amministrazione dell'istituzione scolastica. I
relativi movimenti finanziari sono rilevati, nella contabilità
della medesima istituzione, in specifiche voci di entrata e di
spesa classificate come attività per conto terzi.
3. Qualora i proventi non coprano tutti i costi previsti, il
Consiglio di istituto dispone l'immediata cessazione della vendita
di beni e delle attività a favore di terzi.
4. Per le attività previste dal presente articolo, sono dovuti i
tributi nella misura e con le modalità previste dall'ordinamento
tributario.
Articolo 21 (Gestione dei convitti annessi alle istituzioni
scolastiche)
1. La gestione delle attività convittuali costituisce specifico
progetto del programma annuale da realizzare, di norma, con le
entrate ad esso finalizzate. Il programma annuale è corredato di
una scheda finanziaria illustrativa delle varie entrate e spese
relative al funzionamento delle attività.
2. La gestione delle attività convittuali è improntata al
principio della economicità e dell'utilizzo ottimale delle
strutture, al fine di ridurre i costi a carico dei convittori.
3. In caso di squilibri finanziari della gestione dell'attività
convittuale che persistano per più di tre esercizi finanziari,
l'istituzione scolastica, previa consultazione con l'ente locale di
riferimento e con delibera del Consiglio di istituto, dispone la
cessazione dell'attività, destinando le strutture ad un utilizzo
economico produttivo.
4. Al fine della gestione ottimale delle strutture e di una
maggiore valorizzazione delle risorse professionali, fatto salvo il
normale funzionamento delle attività istituzionali, l'istituzione
può svolgere attività e servizi a favore di terzi con le modalità
ed i limiti previsti dall'articolo 20. Gli utili di gestione sono
destinati a ridurre la retta dei convittori, nonché a coprire la
quota di spese generali imputabile a dette attività e servizi,
comprensiva della quota di ammortamento delle attrezzature.
TITOLO II GESTIONE PATRIMONIALE, BENI E INVENTARI
Articolo 22 (Beni)
1. I beni che costituiscono il patrimonio delle istituzioni
scolastiche si distinguono in immobili e mobili secondo le norme
del codice civile. I beni sono descritti negli inventari in
conformità alle disposizioni contenute negli articoli 23, 24 e
25.
2. Per i beni appartenenti al patrimonio dello Stato, della
Regione o degli enti locali che sono concessi in uso alle
istituzioni scolastiche e iscritti in distinti inventari, si
osservano le disposizioni impartite dagli enti medesimi.
Articolo 23 (Inventari)
1. I beni mobili si iscrivono nel relativo inventario, in ordine
cronologico, con numerazione progressiva ed ininterrotta e con
l'indicazione di tutti gli elementi che valgano a stabilirne la
provenienza, il luogo in cui si trovano, la quantità o il numero,
lo stato di conservazione, il valore e l'eventuale rendita.
2. Ogni oggetto è contrassegnato col numero progressivo col
quale è stato iscritto in inventario.
3. Sono descritti in distinti inventari i beni immobili, i beni
di valore storico-artistico, i libri ed il materiale bibliografico,
i valori mobiliari.
4. Non si iscrivono in inventario gli oggetti fragili e di
facile consumo, cioè tutti quei materiali che, per l'uso continuo,
sono destinati a deteriorarsi rapidamente ed i beni di modico
valore.
5. Non si inventariano altresì, pur dovendo essere conservati
nei modi di uso o con le modalità previste dal regolamento
dell'istituzione, i bollettini ufficiali, le riviste ed altre
pubblicazioni periodiche di qualsiasi genere, i libri destinati
alle biblioteche di classe.
6. Qualsiasi variazione, in aumento o in diminuzione, dei beni
soggetti ad inventario è annotata, in ordine cronologico,
nell'inventario di riferimento.
7. L'inventario è tenuto e curato dal responsabile
amministrativo, che assume le responsabilità del consegnatario,
fatto salvo quanto previsto dall'articolo 26.
8. Quando il responsabile amministrativo cessa dal suo ufficio,
il passaggio di consegne avviene mediante ricognizione materiale
dei beni in contraddittorio con il consegnatario subentrante, in
presenza del dirigente e del presidente del Consiglio di istituto.
L'operazione deve risultare da apposito verbale.
9. Si provvede alla ricognizione dei beni almeno ogni cinque
anni a decorrere da ogni passaggio di consegne ed almeno ogni dieci
anni al rinnovo degli inventari e alla rivalutazione dei beni.
Articolo 24 (Valore dei beni inventariati)
1. Ad ogni bene iscritto in inventario è attribuito un valore
che corrisponde:
a) al prezzo di fattura, per i beni acquistati, ivi compresi
quelli acquisiti dall'istituzione scolastica al termine di
eventuali operazioni di locazione finanziaria o di noleggio con
riscatto;
b) al prezzo di costo, per quelli prodotti nell'istituto;
c) al prezzo di stima, per quelli ricevuti in dono.
2. I titoli del debito pubblico, quelli garantiti dallo Stato e
gli altri valori mobiliari pubblici e privati si iscrivono al
prezzo di borsa del giorno precedente quello della compilazione o
revisione dell'inventario, se il prezzo è inferiore al valore
nominale, o al loro valore nominale, qualora il prezzo sia
superiore, con l'indicazione, in ogni caso, della rendita e della
relativa scadenza.
Articolo 25 (Eliminazione dei beni inventariati)
1. Il materiale reso inservibile all'uso, o mancante per furto o
per causa di forza maggiore, è eliminato dall'inventario con
provvedimento del dirigente, nel quale deve essere indicato, a
carico degli eventuali responsabili, l'obbligo di reintegro o di
risarcimento.
2. Al provvedimento di cui al comma 1 è allegata copia della
denuncia presentata alla locale autorità di pubblica sicurezza,
qualora trattasi di materiale mancante per furto, o il verbale
redatto dalla commissione di cui all'articolo 51, comma 1, nel caso
di materiale reso inservibile all'uso.
Articolo 26 (Custodia del materiale didattico, tecnico e
scientifico, dei laboratori e delle officine)
1. La custodia del materiale didattico, tecnico e scientifico
dei gabinetti, dei laboratori e delle officine è affidata dal
responsabile amministrativo, su indicazione vincolante del
dirigente, ai rispettivi docenti, mediante elenchi descrittivi
compilati in doppio esemplare, sottoscritti dal responsabile
amministrativo e dal docente interessato, che risponde della
conservazione del materiale affidatogli. L'operazione deve
risultare da apposito verbale.
2. Qualora più docenti debbano avvalersi delle stesse collezioni
o dei vari laboratori, la responsabilità è attribuita ad un docente
indicato dal dirigente. Il predetto docente, quando cessa
dall'incarico, provvede alla riconsegna al responsabile
amministrativo del materiale didattico, tecnico e scientifico avuto
in custodia.
Articolo 27 (Opere dell'ingegno)
1. Spetta all'istituzione scolastica il diritto d'autore sulle
opere dell'ingegno prodotte nello svolgimento delle attività
scolastiche rientranti nelle finalità formative istituzionali.
2. È sempre riconosciuto agli autori il diritto morale alla
paternità dell'opera, nei limiti della sezione seconda del capo
terzo del titolo primo della legge 22 aprile 1941, n. 633
(Protezione del diritto d'autore e di altri diritti connessi al suo
esercizio), e successive modificazioni.
3. Lo sfruttamento delle opere dell'ingegno prodotte nel corso
delle attività curriculari è deliberato dal Consiglio di
istituto.
4. Lo sfruttamento delle opere dell'ingegno prodotte nel corso
delle attività non curriculari è egualmente deliberato dal
Consiglio di istituto. Tuttavia, i coautori possono autonomamente
intraprendere le iniziative dirette allo sfruttamento economico,
qualora il Consiglio di istituto non abbia intrapreso le iniziative
in tal senso nel termine di novanta giorni dall'invito rivolto
dagli autori dell'opera.
5. È riconosciuto ai coautori e alle istituzioni scolastiche la
partecipazione paritaria ai proventi dello sfruttamento economico
dell'opera.
6. Previa deliberazione del Consiglio di istituto, il dirigente
dell'istituzione scolastica provvede agli adempimenti prescritti
dalla legge per il riconoscimento del diritto dell'istituzione
medesima, nonché per il suo esercizio.
7. Nel caso della redazione di programmi per elaboratore che si
distinguano per originalità, il dirigente dell'istituzione
scolastica sottopone all'esame del Consiglio di istituto proposte
per l'eventuale utilizzazione economica della creazione, anche
attraverso la distribuzione in rete del programma.
TITOLO III SCRITTURE CONTABILI E CONTABILITÀ INFORMATIZZATA
Articolo 28 (Scritture contabili)
1. I documenti contabili obbligatori sono:
a) il programma annuale;
b) il giornale di cassa;
c) i registri dei partitari delle entrate e delle spese;
d) il registro del conto corrente postale;
e) gli inventari;
f) il registro delle minute spese;
g) il registro dei contratti stipulati a norma dell'articolo 30,
comma 3;
h) il conto consuntivo.
2. Nel giornale di cassa si trascrivono tutte le operazioni di
pagamento e di riscossione, nel giorno in cui sono emessi i
relativi mandati e reversali.
3. Nei registri partitari si aprono tanti conti quante sono le
aggregazioni individuate sulla base di quanto previsto
dall'articolo 2, comma 6, e si annotano le operazioni di
accertamento o di impegno e quelle di incasso o di pagamento.
4. I documenti di cui al comma 1, anche se tenuti con sistemi
automatizzati od a fogli mobili, devono essere composti da pagine
numerate, munite del timbro dell'istituzione e siglate dal
responsabile amministrativo. A chiusura dell'esercizio il
responsabile amministrativo attesta il numero delle pagine di cui i
documenti sono composti.
5. La responsabilità della tenuta della contabilità, delle
necessarie registrazioni e degli adempimenti fiscali è del
responsabile amministrativo.
Articolo 29 (Modulistica e contabilità informatizzata)
1. La struttura regionale competente stabilisce i modelli
necessari per assicurare l'omogeneità dei documenti contabili di
cui all'articolo 28, nonché dei sistemi di gestione
amministrativo-contabile, finanziaria e patrimoniale, di
rendicontazione e di riscontro, di monitoraggio dei dati relativi
alla gestione e all'andamento dei flussi finanziari e di
rilevazione dei costi.
2. La struttura regionale competente predispone un pacchetto
applicativo, coerente con la modulistica di cui al comma 1, per la
tenuta con tecnologie informatiche della contabilità delle
istituzioni scolastiche.
TITOLO IV ATTIVITÀ NEGOZIALE
CAPO I PRINCIPI GENERALI
Articolo 30 (Capacità negoziale)
1. Le istituzioni scolastiche, anche attraverso gli accordi di
rete di cui all'articolo 12 della l.r. 19/2000, hanno piena
autonomia negoziale per il raggiungimento e nell'ambito dei propri
fini istituzionali, fatte salve le limitazioni specifiche poste da
leggi e regolamenti, nonché dalle presenti disposizioni.
2. Nell'ambito dell'autonomia negoziale di cui al comma 1, le
istituzioni scolastiche possono stipulare convenzioni e contratti
con esclusione dei contratti aleatori, fatti salvi i contratti
assicurativi. Sono, altresì, escluse le operazioni speculative in
genere nonché le partecipazioni a società di persone e società di
capitali, fatta salva la costituzione e la partecipazione a
consorzi anche costituiti nella forma di società a responsabilità
limitata.
3. I contratti sono stipulati nelle forme previste dalle
relative disposizioni di legge e, nel caso vi sia libertà di forma,
mediante scambio di corrispondenza secondo l'uso del commercio. Il
presente comma non si applica alle spese di cui all'articolo
17.
4. È fatto divieto alle istituzioni scolastiche di acquistare
servizi per lo svolgimento di attività che rientrano nelle
ordinarie funzioni o mansioni proprie del personale in servizio
nella scuola, fatto salvo quanto previsto dall'articolo 32, comma
2, lettera g) e dall'articolo 39.
Articolo 31 (Funzioni e poteri del dirigente nell'attività
negoziale)
1. Il dirigente, quale rappresentante legale dell'istituzione
scolastica, svolge l'attività negoziale necessaria all'attuazione
del programma annuale, nel rispetto delle deliberazioni del
Consiglio di istituto assunte ai sensi dell'articolo 32.
2. Il dirigente può delegare lo svolgimento di singole attività
negoziali al responsabile amministrativo o ad uno dei collaboratori
individuati a norma dell'articolo 22, comma 4, della l.r. 19/2000.
Al responsabile amministrativo compete, comunque, l'attività
negoziale connessa alle minute spese di cui all'articolo 17.
3. Il dirigente, nello svolgimento dell'attività negoziale, si
avvale dell'attività istruttoria del responsabile
amministrativo.
4. Nel caso in cui non siano reperibili tra il personale
dell'istituzione scolastica specifiche competenze professionali
indispensabili al concreto svolgimento di particolari attività
negoziali, il dirigente, nei limiti di spesa del relativo progetto
e sulla base dei criteri fissati dal Consiglio di istituto ai sensi
dell'articolo 32, comma 2, lettera g), può avvalersi dell'opera di
esperti esterni.
Articolo 32 (Interventi del Consiglio di istituto nell'attività
negoziale)
1. Il Consiglio di istituto delibera in ordine:
a) all'accettazione e alla rinuncia di legati, eredità e
donazioni;
b) alla costituzione o compartecipazione a fondazioni;
c) all'istituzione o compartecipazione a borse di studio;
d) all'accensione di mutui e in genere ai contratti di durata
pluriennale;
e) ai contratti di alienazione, trasferimento, costituzione,
modificazione di diritti reali su beni immobili appartenenti alla
istituzione scolastica, previa verifica, in caso di alienazione di
beni pervenuti per effetto di successioni a causa di morte e
donazioni, della mancanza di condizioni ostative o disposizioni
modali che ostino alla dismissione del bene;
f) all'adesione a reti di scuole e consorzi;
g) all'utilizzazione economica delle opere dell'ingegno;
h) alla partecipazione dell'istituzione scolastica ad iniziative
che comportino il coinvolgimento di agenzie, enti, università,
soggetti pubblici o privati;
i) all'eventuale individuazione del superiore limite di spesa di
cui all'articolo 33, comma 1;
l) all'acquisto di immobili.
2. Al Consiglio di istituto spettano le deliberazioni relative
alla determinazione dei criteri e dei limiti per lo svolgimento, da
parte del dirigente, delle seguenti attività negoziali:
a) contratti di sponsorizzazione;
b) contratti di locazione di immobili;
c) utilizzazione di locali, beni o siti informatici,
appartenenti all'istituzione scolastica, da parte di soggetti
terzi;
d) convenzioni relative a prestazioni del personale della scuola
e degli alunni per conto terzi;
e) alienazione di beni e servizi prodotti nell'esercizio di
attività didattiche o programmate a favore di terzi;
f) acquisto ed alienazione di titoli del debito pubblico;
g) contratti di prestazione d'opera con esperti per particolari
attività ed insegnamenti;
h) partecipazione a progetti internazionali.
3. Nei casi di cui al comma 1, l'attività negoziale è
subordinata alla previa deliberazione del Consiglio di istituto. In
tali casi, il dirigente non può inoltre recedere, rinunciare o
transigere se non previamente autorizzato dal Consiglio di
istituto. In tutti gli altri casi, il dirigente ha il potere di
recedere, rinunciare e transigere, qualora lo richieda l'interesse
dell'istituzione scolastica.
Articolo 33 (Procedura ordinaria di contrattazione)
1. Per le attività di contrattazione riguardanti lavori,
provviste e servizi il cui valore complessivo ecceda il limite di
spesa di 2.000 euro oppure il limite preventivamente fissato dal
Consiglio di istituto, quando non risulti altrimenti disposto dalle
norme di cui al capo II del presente titolo, il dirigente procede
alla scelta del contraente, previa comparazione delle offerte di
almeno tre ditte direttamente interpellate, fermo restando quanto
previsto dal comma 5.
2. L'invito a presentare un'offerta deve contenere, oltre ai
criteri di aggiudicazione, l'esatta indicazione delle prestazioni
contrattuali, nonché i termini e le modalità di esecuzione e di
pagamento.
3. L'osservanza dell'obbligo di cui al comma 1 è esclusa quando
i lavori, le provviste e i servizi non possono essere acquisiti da
altri operatori sul mercato di riferimento dell'istituzione
scolastica.
4. È sempre possibile il ricorso alle procedure di gara
disciplinate dalle norme generali di contabilità dello Stato.
5. Le istituzioni scolastiche sono tenute ad osservare le norme
dell'Unione europea in materia di appalti di lavori e di fornitura
di beni e servizi.
6. Le funzioni di ufficiale rogante, per la stipula degli atti
che richiedono la forma pubblica, sono esercitate dal responsabile
amministrativo o da altro dipendente appositamente da lui
delegato.
Articolo 34 (Pubblicità, attività informative e trasparenza
dell'attività contrattuale)
1. Copia dei contratti e delle convenzioni conclusi con
l'ordinaria contrattazione è messa a disposizione del Consiglio di
istituto nella prima riunione utile ed affissa all'albo
dell'istituzione scolastica.
2. Una relazione sull'attività negoziale svolta dal dirigente
dell'istituzione scolastica è presentata alla prima riunione
successiva del Consiglio di istituto. Il dirigente riferisce, nella
stessa sede, sull'attuazione dei contratti e delle convenzioni.
3. È assicurato l'esercizio del diritto di accesso degli
interessati alla documentazione inerente l'attività contrattuale
svolta o programmata, ai sensi della normativa vigente in
materia.
4. Il responsabile amministrativo provvede alla tenuta della
documentazione di cui al comma 3.
5. Il rilascio delle copie della documentazione in favore dei
membri del Consiglio di istituto e degli altri organi
dell'istituzione scolastica è gratuito ed è subordinato ad una
richiesta nominativa e motivata.
Articolo 35 (Collaudo)
1. I lavori, le forniture e i servizi sono soggetti a collaudo
finale, da eseguirsi entro sessanta giorni dalla loro ultimazione,
consegna o esecuzione ad opera del personale dell'istituzione
scolastica, se munito di adeguata competenza tecnica. A tal fine,
il dirigente nomina un collaudatore singolo o apposite commissioni
interne. Del collaudo è redatto apposito verbale.
2. Per le forniture di valore inferiore a 2.000 euro, l'atto
formale di collaudo è sostituito da un certificato che attesta la
regolarità della fornitura, rilasciato dal dirigente o, su sua
delega, dal responsabile amministrativo o da un verificatore
all'uopo nominato.
3. Per i contratti inerenti alla fornitura di servizi periodici,
è redatto dal responsabile amministrativo apposito certificato di
regolare prestazione.
4. Il saldo del pagamento dei lavori può essere disposto solo
dopo l'emissione del certificato di collaudo o del certificato di
cui al comma 2. Alla stessa data il dirigente può procedere allo
svincolo delle garanzie eventualmente prestate.
5. Per il collaudo di opere pubbliche, si procede secondo quanto
previsto, al riguardo, dalla normativa sui lavori pubblici, salvo
quanto previsto dal comma 1.
CAPO II SINGOLE FIGURE CONTRATTUALI
Articolo 36 (Disposizione generale)
1. Le istituzioni scolastiche applicano le norme del presente
capo nei casi espressamente contemplati, nonché in quelli che, pur
non rientrando nelle singole previsioni, sono assimilabili al caso
regolato.
Articolo 37 (Alienazione di beni e fornitura di servizi prodotti
dall'istituzione scolastica)
1. Le istituzioni scolastiche, nell'esercizio dei compiti di
formazione ed educativi, hanno facoltà di svolgere attività di
servizi per conto terzi, nonché di alienare i beni prodotti
nell'esercizio di attività didattiche o di attività
programmate.
2. La vendita avviene con le modalità stabilite dal Consiglio di
istituto, che provvede a determinare le condizioni contrattuali di
fornitura e le garanzie richieste ai terzi per l'adempimento delle
obbligazioni assunte verso l'istituzione scolastica.
Articolo 38 (Concessione di beni in uso gratuito)
1. L'istituzione scolastica, per assicurare il diritto allo
studio, su richiesta degli esercenti la potestà genitoriale e degli
alunni maggiorenni, può concedere, in uso gratuito, beni mobili e
libri, nonché programmi software, di cui sia licenziataria con
autorizzazione alla cessione d'uso.
2. L'istituzione scolastica provvede a pubblicizzare, mediante
affissione all'albo, l'elenco dei beni che possono essere concessi
in uso gratuito ed i criteri di assegnazione e preferenza
deliberati dal Consiglio di istituto.
3. La concessione in uso non può determinare, per l'istituzione
scolastica, l'assunzione di oneri eccedenti il valore di mercato
del bene ed è subordinata all'assunzione di responsabilità per
l'utilizzazione del bene da parte del beneficiario ovvero, se
minore o interdetto, degli esercenti la rappresentanza legale.
4. La concessione è sempre revocabile e non può mai estendersi
oltre periodi di tempo predeterminati.
Articolo 39 (Contratti di prestazione d'opera per
l'arricchimento dell'offerta formativa)
1. L'istituzione scolastica può stipulare contratti di
prestazione d'opera con esperti per particolari attività ed
insegnamenti, al fine di garantire l'arricchimento dell'offerta
formativa, nonché la realizzazione di specifici programmi di
ricerca e di sperimentazione.
2. Il Consiglio di istituto, sentito il collegio dei docenti,
disciplina nel regolamento di istituto le procedure e i criteri di
scelta del contraente, al fine di garantire la qualità della
prestazione, nonché il limite massimo dei compensi attribuibili in
relazione al tipo di attività e all'impegno professionale
richiesto.
Articolo 40 (Contratti di sponsorizzazione)
1. Le istituzioni scolastiche possono concludere accordi di
sponsorizzazione con soggetti pubblici o privati.
2. È accordata la preferenza a soggetti che, per finalità
statutarie, per le attività svolte, ovvero per altre circostanze
abbiano in concreto dimostrato particolare attenzione e sensibilità
nei confronti dei problemi dell'infanzia e dell'adolescenza.
3. È fatto divieto di concludere accordi di sponsorizzazione con
soggetti le cui finalità ed attività siano in contrasto, anche di
fatto, con la funzione educativa e culturale della scuola.
Articolo 41 (Contratti di fornitura di siti informatici)
1. Nella stipulazione dei contratti di fornitura di siti
informatici si deve tenere conto, ai fini della valutazione di
convenienza, anche del costo della fornitura del servizio di utenza
telefonica.
2. Possono essere stipulate convenzioni con operatori che
assicurino la fruizione di accessi individuali agli studenti. In
tal caso, la valutazione di convenienza è operata tenendo conto di
tale possibilità.
Articolo 42 (Contratti di concessione in uso dei siti
informatici)
1. È in facoltà della istituzione scolastica ospitare sul
proprio sito informatico istituzioni di volontariato, associazioni
tra studenti, collegamenti verso altre istituzioni scolastiche, o
enti di interesse culturale.
2. Nella domanda di ammissione deve essere individuato un
soggetto responsabile dell'attività e dei contenuti immessi sul
sito gestito dalla istituzione scolastica.
3. Possono essere stipulati contratti di sponsorizzazione del
sito, nel rispetto delle condizioni di cui all'articolo 40.
4. Nella stipulazione dei contratti, delle convenzioni e degli
accordi di cui al presente articolo, deve essere sempre riservata
al dirigente la facoltà di disattivare il collegamento quando le
attività siano in contrasto, anche di fatto, con la funzione
educativa e culturale della scuola.
Articolo 43 (Contratti di comodato)
1. L'istituzione scolastica può ricevere in comodato, da enti ed
istituzioni, soggetti pubblici o privati, beni da utilizzare nello
svolgimento dell'attività educativa e formativa.
2. Qualora il bene non sia immediatamente fruibile per gli scopi
di cui al comma 1, e necessiti di lavori di adeguamento o di
particolari condizioni od impieghi di personale, la durata del
comodato deve essere tale da rendere economicamente conveniente
l'impiego delle risorse dell'istituzione scolastica.
Articolo 44 (Contratti di mutuo)
1. L'impegno complessivo annuale per il rimborso dei mutui non
può eccedere, sommato all'impegno per canoni di contratti di
locazione finanziaria, il quinto della media dei trasferimenti
ordinari della Regione nell'ultimo triennio.
2. La durata massima dei mutui è quinquennale.
3. In relazione agli assegnati finanziamenti di progetti
comunitari e di formazione integrata superiore, dei quali sia
pervenuta formale comunicazione, le istituzioni scolastiche possono
chiedere, in attesa della materiale erogazione dei fondi,
anticipazioni bancarie alle condizioni stabilite da apposita
convenzione.
Articolo 45 (Manutenzione degli edifici scolastici)
1. Nei casi in cui la manutenzione ordinaria degli edifici
scolastici e delle loro pertinenze è delegata alle istituzioni
scolastiche dall'ente obbligato, ai sensi dell'articolo 3, comma 4,
della legge 11 gennaio 1996, n. 23 (Norme per l'edilizia
scolastica), per l'affidamento dei relativi lavori si applicano le
norme del presente regolamento.
Articolo 46 (Contratti di locazione finanziaria)
1. Le istituzioni scolastiche, previa valutazione di convenienza
da operarsi a cura del dirigente, hanno facoltà di stipulare
contratti di locazione finanziaria per la realizzazione di finalità
istituzionali, con esclusione dell'acquisizione della disponibilità
di beni immobili.
2. È sempre vietata la stipulazione di contratti di locazione
finanziaria su beni precedentemente alienati al concedente
dall'istituzione scolastica o da terzi.
3. Quando l'istituzione scolastica non abbia interesse ad
esercitare il potere di riscatto del bene, può determinarsi ad
esercitarlo allorché, a seguito di richieste provenienti dal
personale dell'istituzione stessa o da studenti, vi sia la
possibilità di trasferirlo ai predetti soggetti, previa
applicazione delle procedure di cui all'articolo 51 ad un prezzo
non inferiore a quello di riscatto. In tal caso le procedure di cui
al predetto articolo sono espletate prima dell'esercizio del potere
di riscatto.
Articolo 47 (Contratti di gestione finalizzata delle risorse
finanziarie)
1. L'istituzione scolastica, nell'ambito delle risorse
finanziarie disponibili, e con esclusione di quelle trasferite
dallo Stato, dalla Regione, dagli enti locali e dall'Unione
europea, compatibilmente con la continuità dell'erogazione del
servizio educativo e formativo, può stipulare contratti di gestione
finanziaria finalizzata.
2. I contratti di cui al comma 1 possono essere stipulati
unicamente con istituzioni professionali di settore, abilitate
all'esercizio delle attività bancarie e finanziarie.
3. L'attività contrattuale di cui al comma 1 deve essere
finalizzata alla conservazione e all'incremento di risorse
finanziarie non immediatamente impiegabili, da destinarsi ad una
specifica opera di interesse dell'istituzione scolastica.
4. I contratti di gestione devono sempre assicurare la
conservazione del capitale impegnato ed un rendimento non inferiore
a quello dei titoli di Stato con scadenza semestrale, al netto
delle commissioni medie praticate dagli istituti bancari.
5. I contratti di gestione devono prevedere forme di riscatto
anticipato, a condizione che sia sempre garantita la conservazione
del capitale e degli interessi medio tempore maturati, decurtati
degli importi dovuti a titolo di commissione.
Articolo 48 (Compravendita di beni immobili)
1. Previa deliberazione del Consiglio di istituto, l'alienazione
di beni immobili di proprietà dell'istituzione scolastica è sempre
disposta con le procedure di gara disciplinate dalle norme generali
di contabilità dello Stato.
2. L'aggiudicazione definitiva è subordinata al mancato
esercizio del diritto di prelazione da parte di coloro che ne hanno
diritto.
3. Le istituzioni scolastiche possono acquistare beni immobili
esclusivamente con fondi derivanti da attività proprie, da legati,
eredità e donazioni.
Articolo 49 (Uso temporaneo e precario dell'edificio
scolastico)
1. L'istituzione scolastica può concedere a terzi a titolo
gratuito l'utilizzazione temporanea e precaria dei locali
dell'istituzione scolastica forniti dall'ente obbligato, nel
rispetto della normativa regionale vigente in materia e con
l'osservanza dell'articolo 32, comma 2, lettera c), a condizione
che ciò sia compatibile con i compiti educativi e formativi
dell'istituzione stessa.
2. Con l'attribuzione in uso, l'utilizzatore assume la custodia
del bene e risponde, a tutti gli effetti di legge, delle attività e
delle destinazioni del bene stesso, tenendo nel contempo esente
l'istituzione scolastica e l'ente proprietario dalle spese connesse
all'utilizzo.
3. L'edificio scolastico può essere concesso solo per
utilizzazioni precarie e previa stipulazione da parte del
concessionario di una polizza per la responsabilità civile con un
istituto assicurativo.
Articolo 50 (Appalti per lo smaltimento di rifiuti soggetti a
trattamento speciale)
1. Qualora nell'esplicazione delle attività scolastiche vengano
prodotti rifiuti che per legge devono essere assoggettati a
trattamento speciale, il dirigente provvede a concludere gli
opportuni accordi con enti, aziende pubbliche e concessionari
idonei al trattamento di rifiuti.
2. È consentito il ricorso a ditte operanti sul libero mercato
solo ove non sia possibile fruire del servizio di smaltimento
pubblico.
Articolo 51 (Vendita di materiali fuori uso e di beni non più
utilizzabili)
1. I materiali di risulta, i beni fuori uso, quelli obsoleti e
quelli non più utilizzati sono ceduti dall'istituzione scolastica
previa determinazione del loro valore, calcolato sulla base del
valore di inventario, dedotti gli ammortamenti, ovvero sulla base
del valore dell'usato per beni simili, individuato da apposita
commissione interna.
2. La vendita avviene previo avviso da pubblicarsi nell'albo
dell'istituzione scolastica e comunicato agli alunni, sulla base
delle offerte pervenute entro il termine assegnato.
L'aggiudicazione è fatta al migliore offerente.
3. Nel caso in cui la gara sia andata deserta i materiali fuori
uso possono essere ceduti a trattativa privata o a titolo gratuito
e, in difetto, essere distrutti.
4. I soli beni non più utilizzati possono essere ceduti
direttamente a trattativa privata ad altre istituzioni scolastiche
o ad altri enti pubblici.
CAPO III ALTRE ATTIVITÀ NEGOZIALI
Articolo 52 (Fondazioni)
1. Possono essere istituite fondazioni mediante conferimento di
beni di valore storico non più utilizzati per finalità di
insegnamento, ivi compresi i beni librari, le opere prodotte nel
corso delle attività didattiche, i beni provenienti da successioni,
donazioni, legati.
2. Le finalità delle fondazioni sono di conservazione e
valorizzazione dei beni conferiti, nonché di promozione della
conoscenza del patrimonio artistico e culturale, anche mediante la
creazione e gestione di spazi espositivi e biblioteche, nonché
mediante lo sfruttamento dei diritti di riproduzione.
3. Nell'atto di fondazione devono essere previste norme che
assicurino l'unità di indirizzo gestionale tra l'istituzione
scolastica e la fondazione.
Articolo 53 (Diritto allo studio ed assistenza scolastica)
1. Le istituzioni scolastiche possono integrare con proprie
risorse, gestite anche mediante i contratti di cui all'articolo 47,
i trasferimenti della Regione e degli enti locali in materia di
diritto allo studio ed in particolare assegnare borse di studio
annuali o infrannuali agli studenti, sulla base di preventivi
criteri deliberati dal Consiglio di istituto, su proposta, per i
profili didattici, del collegio dei docenti.
2. Ferma restando la competenza degli enti locali, le
istituzioni scolastiche possono assumere iniziative in materia di
assistenza scolastica.
Articolo 54 (Donazioni, eredità, legati)
1. Le istituzioni scolastiche possono accettare donazioni,
legati ed eredità anche assoggettate a disposizioni modali, a
condizione che le finalità indicate dal donante, dal legatario o
dal de cuius non contrastino con le finalità istituzionali.
2. Nel caso di donazioni, legati ed eredità finalizzati alla
ristrutturazione di edifici da adibire ad uso scolastico,
l'istituzione concorda con il proprietario dell'edificio le
modalità di utilizzazione delle risorse.
3. Nel caso di legati, eredità e donazioni finalizzate alla
concessione di borse di studio, le istituzioni scolastiche
ricorrono ove possibile ai contratti di gestione finalizzata delle
risorse finanziarie di cui all'articolo 47, al fine di mantenere il
valore del capitale.
4. L'istituzione scolastica può motivatamente rinunciare
all'accettazione di legati.
5. La durata della locazione dei beni immobili pervenuti
all'istituzione scolastica per effetto di successioni a causa di
morte e donazioni non può mai eccedere i nove anni.
6. Il contratto deve contenere una clausola di recesso
contrattuale che assicuri la disponibilità del bene per le mutate
esigenze dell'istituzione scolastica riconosciute nel programma
annuale, garantendo un periodo di permanenza minimo del
conduttore.
Articolo 55 (Progetti integrati di istruzione e formazione)
1. Al fine di realizzare progetti integrati di istruzione e
formazione, che richiedono la collaborazione con altre agenzie
formative pubbliche e private, anche partecipando a programmi
regionali, nazionali o comunitari, le istituzioni scolastiche,
singolarmente o nella forma dell'accordo di rete di cui
all'articolo 12 della l.r. 19/2000, possono:
a) stipulare convenzioni con università ed enti pubblici;
b) stipulare intese contrattuali con associazioni e privati;
c) partecipare ad associazioni temporanee con agenzie pubbliche
e private che realizzino collaborazioni sinergiche per l'attuazione
di particolari progetti di formazione.
2. Le intese di collaborazione con soggetti pubblici per la
gestione di percorsi formativi integrati sono regolate con
convenzioni. Queste devono stabilire i rapporti finanziari ed i
reciproci obblighi e garanzie. Qualora siano trasferite ad altri
soggetti risorse finanziarie per assicurare la gestione unitaria
delle attività, la rendicontazione delle spese avviene all'interno
del sistema contabile del soggetto gerente, il quale, entro
quindici giorni dal termine di detta rendicontazione, invia agli
altri soggetti finanziatori copia della medesima.
3. Le intese di collaborazione con agenzie formative private
devono risultare da atto scritto, nel quale, ai fini della più
ampia integrazione dei soggetti e delle risorse, sono delineati gli
aspetti organizzativi del progetto da realizzare, sono definite le
competenze di ciascun soggetto, nonché le attività amministrate da
ciascuno e l'ammontare delle risorse da impiegare allo scopo.
4. Le intese di cui al comma 3 possono prevedere la gestione
unitaria delle risorse finanziarie, affidate ad uno dei soggetti
partecipanti all'intesa, da attuarsi mediante un organo paritetico
responsabile, del quale deve far parte il dirigente od un suo
delegato. Entro quindici giorni dalla chiusura dell'anno o delle
attività di cui trattasi, deve essere rimessa all'istituzione
scolastica copia della rendicontazione circa l'utilizzo delle
risorse comuni, se queste sono state affidate ad altro soggetto, da
allegare al conto consuntivo. Le intese dovranno stabilire anche a
quale dei soggetti partecipanti, al termine della collaborazione,
passerà la proprietà degli eventuali beni durevoli acquistati.
TITOLO V CONTROLLO DI REGOLARITÀ AMMINISTRATIVA E CONTABILE
Articolo 56 (Esercizio della funzione)
1. Ai controlli di regolarità amministrativa e contabile di cui
all'articolo 2 del decreto legislativo 30 luglio 1999, n. 286
(Riordino e potenziamento dei meccanismi e strumenti di
monitoraggio e valutazione dei costi, dei rendimenti e dei
risultati dell'attività svolta dalle amministrazioni pubbliche, a
norma dell'articolo 11 della legge 15 marzo 1997, n. 59) provvede
un Collegio dei revisori dei conti, nominato dalla Giunta
regionale. Il Collegio è composto da tre membri, dotati di adeguata
professionalità, di cui due designati dall'assessore regionale
competente in materia di istruzione, tra i quali è nominato il
presidente, ed uno designato dal Consiglio permanente degli enti
locali di cui all'articolo 60 e seguenti della legge regionale 7
dicembre 1998, n. 54 (Sistema delle autonomie in Valle d'Aosta). In
caso di mancata designazione, la Giunta regionale provvede alla
nomina dei membri del Collegio fra gli iscritti al registro dei
revisori contabili. I componenti durano in carica due anni, salvo
conferma che nello stesso ambito territoriale può avvenire per non
più di due volte. In caso di rinuncia o di cessazione di un membro,
il nuovo nominato decade con quelli in carica.
2. Ad uno stesso Collegio è affidato il riscontro di più
istituzioni scolastiche, anche di diverso ordine e grado, aventi
sede in un medesimo ambito territoriale. L'aggregazione è operata
dalla struttura regionale competente tenuto conto:
a) della dimensione complessiva dei flussi finanziari
amministrati;
b) della vicinanza o del facile collegamento tra le diverse
sedi;
c) della situazione geografica e ambientale in cui le
istituzioni scolastiche operano.
3. Ai revisori dei conti esterni all'amministrazione regionale
spetta un compenso onnicomprensivo determinato dalla Giunta
regionale e correlato alla effettiva attività svolta. Il compenso è
corrisposto dalle istituzioni scolastiche individuate nel
provvedimento di nomina del Collegio interessato.
4. Per le designazioni di propria competenza, la struttura
regionale competente in materia di istruzione provvede alla tenuta
di un apposito elenco nel quale sono iscritti, a domanda, i
dipendenti appartenenti a qualifica non inferiore alla categoria D
del contratto collettivo regionale, nonché i dipendenti di
qualifica immediatamente inferiore che siano iscritti nel registro
dei revisori contabili. L'elenco comprende una apposita sezione
nella quale possono chiedere di essere iscritti revisori contabili
esterni all'amministrazione per l'attribuzione degli incarichi
eccedenti.
Articolo 57 (Compiti dei revisori dei conti)
1. Il Collegio dei revisori dei conti vigila sulla legittimità,
regolarità e correttezza dell'azione amministrativa delle
istituzioni scolastiche.
2. Il Collegio esprime il parere di regolarità contabile sul
programma annuale proposto dalla Giunta esecutiva ai sensi
dell'articolo 2, comma 3.
3. Il Collegio procede, con visite periodiche, anche
individuali, da compiersi almeno due volte nell'anno presso
ciascuna istituzione scolastica compresa nell'ambito territoriale
di competenza, alla verifica della legittimità e regolarità delle
scritture contabili e della coerenza dell'impiego delle risorse con
gli obiettivi individuati nel programma e nelle successive
variazioni di quest'ultimo, nonché alle verifiche di cassa.
4. Il Collegio esamina il conto consuntivo della gestione
annuale in merito al quale:
a) riferisce al Consiglio di istituto sulla regolarità della
gestione finanziaria e patrimoniale, secondo gli elementi tratti
dagli atti esaminati e dalle verifiche periodiche effettuate nel
corso dell'esercizio;
b) rileva il livello percentuale di utilizzo della dotazione
finanziaria e delle dotazioni annuali di ciascun progetto di
istituto;
c) evidenzia i risultati della gestione finanziaria e
patrimoniale;
d) esprime parere sul conto, con particolare riguardo alla
concordanza dei risultati esposti con le scritture contabili;
e) correda la relazione con tabelle di rilevazione dei costi
quali, ad esempio, quelli per il personale e per gli strumenti e i
servizi esterni, inerenti alle attività e ai progetti realizzati
nell'istituto, finalizzate all'analisi del rapporto fra costi e
benefici da parte dell'istituzione scolastica, nonché con altre
notizie e dati richiesti dall'amministrazione scolastica
regionale.
Articolo 58 (Funzionamento del Collegio dei revisori dei
conti)
1. Le riunioni del Collegio, ai fini degli adempimenti di cui
all'articolo 57, commi 2 e 4, si svolgono su iniziativa del
presidente, cui compete la convocazione, ovvero quando ne facciano
richiesta congiuntamente gli altri due membri. Esse possono tenersi
in qualsiasi delle sedi scolastiche comprese nell'ambito
territoriale di competenza.
2. Per le deliberazioni assunte dal Collegio, il membro
dissenziente deve indicare nel verbale i motivi del proprio
dissenso. Non è consentita l'astensione.
3. Le verifiche periodiche di cui all'articolo 57, comma 3,
avvengono sulla base di una programmazione annuale.
4. Per l'esercizio delle funzioni dei revisori, le istituzioni
scolastiche sono tenute a mettere a disposizione gli atti e i
documenti necessari per l'esercizio delle funzioni di
controllo.
5. L'amministrazione scolastica regionale promuove gli opportuni
interventi, al fine di assicurare l'omogeneità dell'esercizio della
funzione dei revisori.
Articolo 59 (Verbali)
1. L'attività dei revisori dei conti deve essere verbalizzata. I
verbali, per ciascuna istituzione scolastica, sono raccolti in
apposito registro a pagine numerate progressivamente, che è
custodito dal responsabile amministrativo o da un suo delegato.
2. Copia del verbale relativo all'esame del conto consuntivo,
corredato della documentazione indicata all'articolo 18, deve
essere inviata all'amministrazione scolastica regionale, alla quale
deve altresì essere inviata copia dei verbali relativi ad eventuali
anomalie riscontrate nel corso della gestione, per l'adozione dei
provvedimenti di competenza.
TITOLO VI ATTIVITÀ DI CONSULENZA CONTABILE
Articolo 60 (Assistenza e supporto amministrativo-contabile)
1. L'amministrazione scolastica regionale fornisce alle
istituzioni scolastiche assistenza e supporto in materia
amministrativo-contabile.
TITOLO VII DISPOSIZIONI FINALI E TRANSITORIE
Articolo 61 (Abrogazioni)
1. Sono abrogati i seguenti regolamenti regionali:
a) 5 giugno 1978;
b) 28 novembre 1978.
Articolo 62 (Norme transitorie)
1. La prima ricognizione dei beni ed il rinnovo degli inventari
previsti dall'articolo 23, comma 9, devono essere effettuati entro
il 31 agosto 2003.
Articolo 63 (Entrata in vigore)
1. Il presente regolamento sarà pubblicato sul Bollettino
ufficiale della Regione ed entrerà in vigore il 1° gennaio
2002.
PrésidentLa V
ème
Commission a élaboré un nouveau
texte, et c’est sur ce texte que nous allons
discuter, en exprimant donc un avis à la majorité favorable sur ce
texte et un avis favorable à la majorité a également été formulé
par la II
ème
Commission.
La parole au rapporteur, la Conseillère Charles Teresa.
Charles (UV) Le règlement que nous proposons, le collègue Ottoz
et moi, aujourd'hui à l'Assemblée est surtout un document technique
élaboré par un groupe de travail nommé par le Gouvernement régional
et il s'agit de la suite naturelle à la loi sur l'autonomie
scolaire et au décret ministériel du 1
er
février 2001,
n° 44.
Le fondement de cet acte législatif est l'article 15 de la loi
régionale 26 juillet 2000 n° 19 sur l'autonomie scolaire qui
affirme:
"Un règlement régional fixe les lignes générales en
matière d'allocations, de préparation des budgets, de gestion des
ressources y afférentes, de choix des services de trésorerie ou de
recouvrement, ainsi que des modalités de contrôle de la gestion des
établissements scolaires"
.
L'exigence est donc celle d'adapter la gestion comptable aux
nouvelles dispositions, en abrogeant le règlement en vigueur. Par
conséquent les institutions scolaires définissent les ressources et
leurs destinations, à travers lesquelles elles veulent atteindre
les objectifs indiqués dans le POF (Plan de l'offre de formation),
dans un unique document comptable appelé "Programme" qui remplace
le budget. Cela en garantissant un lien étroit entre projet
didactique et programmation financière.
Dans ce contexte les institutions scolaires auront la plus ample
autonomie de décider sur l'utilisation des ressources à destination
non obligatoire et surtout le caractère exécutif immédiat du
programme annuel qui n'est plus soumis à l'autorisation préventive
de la Surintendance aux études.
Est par conséquent modifié le rôle de l'administration scolaire
régionale qui, suite à l'autonomie scolaire, n'approuve plus les
délibérations des organes collégiaux quant au budget, ses
variations, le prélèvement du fond de réserve et du reste du
budget, tout en continuant à dérouler une tâche de vigilance et de
contrôle sur les services d'instruction des institutions
scolaires.
Le Règlement, comme l'on a déjà dit, est extrêmement technique
et lié aux normes nationales et régionales en matière d'autonomie
scolaire. Par conséquent, sans entrer dans les détails de tous les
articles, nous préférons souligner quelques points
significatifs:
- la capacité de négocier des contrats de la part des directions
des institutions scolaires;
- la possibilité d'instituer des bourses d'étude et d'en définir
les conditions;
- la possibilité d'autofinancement à travers la stipulation de
contrats avec des sponsors;
- la possibilité de recourir au crédit, soit à travers des
anticipations bancaires, des emprunts, soit à travers des contrats
de location financière.
Nous soulignons encore l'intérêt de pouvoir instituer et gérer
un site informatique autorisé à fournir l'accès individuel aux
étudiants, offrir l'hospitalité aux associations de bénévolat ou
d'étudiants et prévoir un link vers d'autres institutions
scolaires. Ce qui va modifier profondément le rôle du responsable
de l'institution scolaire, qui sera un véritable manager.
Si dà atto che, dalle ore 17,58, presiede il Vicepresidente
Lattanzi.
Presidente
La parola all’Assessore
all’istruzione e cultura, Pastoret.
Pastoret (UV)
Tout d’abord permettez-moi
d’adresser les remerciements aux collègues
rapporteurs, ainsi qu’à tous les collègues qui se
sont penchés sur ce règlement au sein de la II
ème
et de
la V
ème
Commission, ainsi qu’aux membres
du groupe de travail qui a fourni l’ébauche de ce
règlement sur laquelle nous avons par la suite travaillé.
Je voudrais annoncer un amendement à l’article 62
après le premier alinéa.
Je vais le présenter parce que la prévue réforme des organes
collégiaux territoriaux n’a pas démarré pour le
moment, les districts scolaires sont encore en fonction et donc,
puisque ce projet de règlement ne prévoyait pas de réglementer
l’activité de ces organes collégiaux territoriaux,
il est bien d’introduire cet amendement qui dit:
"I regolamenti regionali 5 giugno 1978 e 28 novembre 1978
continuano ad applicarsi agli organi collegiali della scuola a
livello distrettuale di cui alla legge regionale 8 agosto 1977, n.
55, fino alla riforma degli organi collegiali territoriali della
scuola"
, ce qui nous permet de faire exercer leurs fonctions
sur la base des règlements précédents aux districts scolaires.
En ce qui concerne mon intervention, permettez-moi de
n’assurer à personne des mérites outre mesure pour
ce règlement, car - comme tout le monde le sait - il a repris de
façon substantielle le règlement étatique. Nous avons introduit des
petites modifications qui lui permettent d’être
adapté à notre réalité administrative et organisationnelle et pour
ce faire le point de départ a été la loi n° 19/2000 portant:
"Autonomie des établissements scolaires". Notre loi n° 19
n’a pas demandé de grands changements au règlement
de l’Etat pour être adaptée à notre réalité, ce qui
signifie que notre loi sur l’autonomie a été une
mesure de grande envergure et, bien sûr, ni trop retranchée sur les
positions limitées ni contraignantes, comme l'on le préconisait
avant qu’elle soit approuvée.
Voilà enfin que toute une série d’articles de ce
règlement sont les mêmes que celui de l’Etat, nous
les avons conservés sans les modifier puisqu’ils
assurent d’une façon que nous partageons la
possibilité pour les écoles de gérer le budget d’une
façon agile et simple, sans pour cela se soustraire aux obligations
dérivant du respect des règles d’une correcte
administration comptable.
Presidente
È aperta la discussione generale.
La parola alla Consigliera Squarzino Secondina.
Squarzino (PVA-cU)
Il nostro gruppo voterà questa proposta
di regolamento per un motivo essenziale: è un regolamento il cui
testo è stato predisposto dal Governo dell’Ulivo, è
un regolamento che ci pare rispettoso di quelle che sono le
competenze della scuola e rispettoso della sua autonomia. Abbiamo
verificato che i pochi cambiamenti effettuati sono dettati,
giustamente, dalla necessità di far aderire una normativa pensata a
livello nazionale alle esigenze di un territorio particolare come
la nostra regione. Anche noi pensiamo che questo sia uno strumento
utile per consentire l’autonomia alle scuole anche
nella gestione dei fondi.
Si pone piuttosto il problema delle scuole che devono affrontare
dei compiti nuovi. Penso al problema della gestione degli stipendi
del personale, ad esempio. Forse a questo livello
l’Amministrazione regionale può cominciare a pensare
per un periodo transitorio a dare i supporti necessari, perché si
tratta di trasferire alle singole scuole quello che per anni è
stato pensato e realizzato a livello centrale e regionale.
Mentre qui si è costruita nel tempo una professionalità ad hoc,
nelle scuole, dovrà pian piano costruirsi questa professionalità.
Ricordo che è più difficile per la scuola di base che non per la
scuola superiore perché nella scuola di base abbiamo tre diversi
contratti attualmente, quindi c’è una difficoltà
ulteriore che va seguita e supportata.
Presidente
Si procede all’esame della
proposta di legge nel testo predisposto dalla V Commissione.
Pongo in votazione l’articolo 1:
Consiglieri presenti: 27
Votanti e favorevoli: 26
Astenuti: 1 (Lattanzi)
Il Consiglio approva.
Pongo in votazione l’articolo 2:
Consiglieri presenti: 28
Votanti e favorevoli: 27
Astenuti: 1 (Lattanzi)
Il Consiglio approva.
Pongo in votazione l’articolo 3:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 4:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 5:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 6:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 7:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 8:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 9:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 10:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 11:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 12:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 13:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 14:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 15:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 16:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 17:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 18:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 19:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 20:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 21:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 22:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 23:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 24:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 25:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 26:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 27:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 28:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 29:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 30:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 31:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 32:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 33:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 34:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 35:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 36:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 37:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 38:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 39:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 40:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 41:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 42:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 43:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 44:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 45:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 46:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 47:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 48:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 49:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 50:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 51:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 52:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 53:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 54:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 55:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 56:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 57:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 58:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 59:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 60:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 61:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
All’articolo 62 c’è
l’emendamento presentato
dall’Assessore Pastoret e dai Consiglieri Charles
Teresa e Ottoz, di cui do lettura:
Emendamento Dopo l’articolo 62, comma 1, è
inserito il seguente 1bis:
"1bis. I regolamenti regionali 5 giugno 1978 e 28 novembre 1978
continuano ad applicarsi agli organi collegiali della scuola a
livello distrettuale, di cui alla legge regionale 8 agosto 1977, n.
55, fino alla riforma degli organi collegiali territoriali della
scuola."
Pongo in votazione l’articolo 62 nel testo
emendato:
Articolo 62 (Norme transitorie)
1. La prima ricognizione dei beni ed il rinnovo degli inventari
previsti dall'articolo 23, comma 9, devono essere effettuati entro
il 31 agosto 2003.
2. I regolamenti regionali 5 giugno 1978 e 28 novembre 1978
continuano ad applicarsi agli organi collegiali della scuola a
livello distrettuale, di cui alla legge regionale 8 agosto 1977, n.
55, fino alla riforma degli organi collegiali territoriali della
scuola.
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione l’articolo 63:
Consiglieri presenti: 30
Votanti e favorevoli: 29
Astenuti: 1 (Lattanzi)
Il Consiglio approva.
Pongo in votazione la proposta di regolamento nel suo
complesso:
Consiglieri presenti: 29
Votanti e favorevoli: 28
Astenuti: 1 (Lattanzi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK