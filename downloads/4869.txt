Consiglio Regionale della Valle d'Aosta - Oggetto del Consiglio n. 590 del 11 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 590 del 11 novembre 1982 - Resoconto
OGGETTO N. 590/VII - ACQUISTO DI UN COMPLESSO IMMOBILIARE
SITO IN COMUNE DI GABY, DENOMINATO "ALBERGO REGINA", DA DESTINARE A
CASA DI RIPOSO PER GLI ANZIANI. APPROVAZIONE, IMPEGNO DI SPESA.
DELEGA ALLA GIUNTA.
PRESIDENTE
: Do lettura del testo della deliberazione in
oggetto:
La Giunta propone che il Consiglio
DELIBERI
1°) di dichiarare che il complesso immobiliare oggetto di
acquisto da parte dell'Amministrazione regionale sarà destinato
alla realizzazione di opere di pubblica utilità;
2°) di approvare l'acquisto, per il prezzo a corpo di lire
1.100.000.000 (unmiliardocentomilioni) di un complesso immobiliare
distinto al Catasto Terreni del Comune di Gaby, come segue:
CATASTO TERRENI - Comune di Gaby
a)
Partita 921 - Ditta Tousco Graziella fu
Giulio
F. 21 n. 385 mq. 103
b)
Partita 740 - Ditta Virdis Giovanni fu Francesco,
proprietario per 1/2
Stévenin Ottavio di Giusto proprietario per 1/2
F. 21 n. 189 mq. 280
Seminativo di 1° R.D. 4,48 R.A. 3,50
c)
Partita 1015 - Ditta Frex Monica fu Giovanni
Evangelista comproprietaria Frex Maria Elisa Estella fu Giovanni
Evangelista comproprietaria
Stévenin Ottavio fu Giusto compropr.
Stévenin Mario fu Giusto compropr.
Stévenin Mariella fu Giusto compropr.
Stévenin Vanda fu Giusto compropr.
Frex Estella fu Giovanni Evangelista usufruttuaria
parziale
Bastrentaz Sabina Augusta fu Giovanni Giacomo, usufruttuaria
parziale
F. 21 n. 214 mq. 190
Seminativo di 1° R.D. 3,04 R.A. 2,38
d)
Partita 1 - Ditta Aree di Enti urbani
e
promiscui
F. 21 n. 190 mq. 719 Ente Urbano
N.C.E.U. Comune di Gaby
-
Partita 141 - Ditta Stévenin Ottavio
nato a Issime il 28.10.1920
Stévenin Mario
nato a Issime il 20.9.1923
Stévenin Maria Augusta
nata a Issime il 3.6.1932
Stévenin Valda detta Vanda
nata a Issime il 17.4.1935
F. 21 n. 190 Capoluogo P.T. 1° - 2° - 3° - 4° - S1 Categ.
D/2
Classe U.R.M.
Totale superficie da acquistare
mq. 1.292
3°) di approvare la spesa complessiva di lire 1.100.000.000 e
di impegnare la spesa di lire 600.000.000 finanziandola con
imputazione al capitolo 23250 del bilancio preventivo della Regione
per l'anno 1982 ("Spese per l'acquisto e costruzione di beni
patrimoniali"), che presenta la necessaria disponibilità; e di
stabilire che la residua somma di £ 500.000.000
sarà
liquidata ad avvenuta entrata in vigore della legge del bilancio di
previsione della Regione per l'esercizio finanziario 1983, con
imputazione al corrispondente capitolo del Bilancio pluriennale
1982/1984.
4°) di dare atto che i venditori si impegnano ad estinguere
il mutuo contratto con l'Istituto San Paolo di Torino e ad ottenere
la cancellazione, a proprie spese, delle relative
formalità;
5°) di stabilire che il saldo del prezzo pattuito da parte
dell'Amministrazione regionale è subordinato agli adempimenti delle
formalità di cui al punto precedente;
6°) di dare atto altresì che i proprietari rinunciano
all'iscrizione dell'ipoteca legale a garanzia del pagamento del
prezzo residuo in deroga al disposto dell'art. 2817 del Codice
Civile;
7°) di autorizzare il Presidente della Giunta e in caso di
delega, l'Assessore regionale che interverrà alla stipulazione ed
alla sottoscrizione dell'atto di compravendita, a costituire il
diritto di abitazione su alcuni vani dell'immobile oggetto di
acquisizione, siti al piano primo, consistenti in 2 camere e
servizi a favore del Signor Virdis Giovanni;
8°) di delegare la Giunta regionale all'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante per la
liquidazione della spesa di lire 600.000.000 già impegnata con il
presente provvedimento, per impegnare e liquidare la residua somma
di lire 500.000.000 ad avvenuta entrata in vigore della legge del
bilancio della Regione per l'anno 1983, nonché per gli eventuali
accertamenti circa la consistenza e l'intestazione catastale degli
immobili da acquisire e la consistenza degli immobili oggetto di
diritto di abitazione.
PRESIDENTE
: La parola al Presidente della Giunta; ne ha
facoltà.
ANDRIONE - (UV):
Per quanto riguarda l'acquisto vero e
proprio, credo che quelli che conoscono l'immobile possono dire che
si tratta probabilmente di un acquisto, dal punto di vista
puramente finanziario, particolarmente favorevole per
l'Amministrazione, anche per le modalità di pagamento concordate e
per il fatto che l'albergo così acquistato è immediatamente
usufruibile per gli scopi che ne hanno determinato l'acquisto.
Si tratta di una casa di riposo per anziani che può essere
collocata in questa struttura senza bisogno di ulteriori spese,
direi anche una casa per anziani particolarmente bella e
particolarmente attrezzata. L'ubicazione e la spesa rientrano nel
nostro programma per dotare la Regione, in zone predeterminate, di
questa struttura specifica per gli anziani.
I quattro comuni interessati, cioè le due Gressoney, Issime e
Gaby e, qualora fosse indispensabile anche Fontainemore, si sono
detti tutti favorevoli.
Credo che l'operazione sia valida.
Vorrei solo fare una considerazione. Quando sembra di essere
vicini in certe zone alla soluzione perché esistono strutture
adeguate - sto pensando a Plan de Brun - passano trent'anni senza
che si riesca mai ad arrivare alla fine. Qui di colpo, visto che
gli Stévenin hanno deciso di rinunciare a fare gli albergatori,
nello spazio di sei mesi si è trovata una soluzione particolarmente
fortunata e fortunosa.
Questi sono un po' i colpi di fortuna della vita. Credo che
valga la pena, per il Consiglio regionale, di risolvere almeno
questo problema conformemente a quelle che sono le indicazioni che
noi stessi ci siamo dati.
PRESIDENTE
: E' aperta la discussione generale. La parola
al Consigliere Tonino; ne ha facoltà.
TONINO - (PCI):
Innanzitutto preannuncio che esprimeremo
il nostro voto favorevole.
La nostra opinione è che una struttura di questo tipo sia utile
in quella zona, sia necessaria, così come sarà necessario
affrontare, se possibile tempestivamente, anche l'accennato
problema di Plan de Brun in Comune di Perloz.
La stima che è allegata ci sembra fornisca la dimostrazione che
l'acquisto è fatto ad un prezzo che si può definire equo, e cioè un
prezzo che si avvicina d un prezzo di mercato calmierato.
Tenendo conto che la struttura - come è stato ricordato - è
immediatamente disponibile perché appena ristrutturata, credo sia
da mettere in conto che i vantaggi sono immediati, sia da un punto
di vista dell'utilizzo, sia da un punto di vista di quanto
costerebbe quell'opera alla Pubblica Amministrazione se dovesse
realizzarla con dei tempi che sono normalmente quelli di due
anni.
Un'informazione, se possibile, vorrei chiedere alla Giunta per
sapere che cosa significa, in concreto, il diritto di abitazione su
alcuni vani degli immobili che i proprietari hanno richiesto e a
cui si fa cenno nella premessa.
Per il resto, ripeto, è nostra opinione che sia un provvedimento
opportuno.
PRESIDENTE:
La parola all'Assessore alla Sanità ed
Assistenza Sociale Rollandin; ne ha facoltà.
ROLLANDIN - (UV):
Deux mots seulement pour dire que dans
la relation il est déjà suffisamment expliqué de quoi il s'agit
pour ce qui concerne le problème de la possibilité de logement pour
une personne.
Vu qu'il s'agit d'une maison pour des personnes âgées, nous
avons donné la possibilité d'occuper deux chambres à une personne
qui se trouve déjà dans cette maison.
Je voulais aussi répondre au problème de Plan de Brun. Après les
réunions qu'on avait tenu, même dans la basse Vallée, et la
rencontre avec le Conseil d'Administration, on est en train
d'évaluer la possibilité d'étudier les problèmes légaux avant tout,
car il s'agit de IPAB et on sait bien quels sont les problèmes
relatifs.
Même les autres régions avaient fait des lois à ce sujet, et
après une sentence du Conseil d'Etat, elles ont dû refaire le tout,
car il n'était plus possible prendre comme partie publique les
IPAB.
Dans le projet qu'on est en train d'examiner à la Région (il y a
eu à ce sujet une réunion entre tous les Assesseurs à l'Assistance
sociale) et de prévoir un projet de loi général d'assistance
sociale, concernant même l'utilisation des biens des ex IPAB. Et, à
ce sujet, je pense que le problème de Plan de Brun est justement
lié à la possibilité d'acheter une partie du terrain pour
construire et réaliser le projet qui existe déjà depuis longtemps,
comme le Président vient de dire.
Je pense donc que le problème qu'on prévoit dans cette
délibération, c'est-à-dire qu'une partie de l'argent ne sera versé
qu'au cours de l'année prochaine (il est prévu, en effet, dans le
plan général présenté au Conseil et dans le budget de 1983 de
pouvoir dépenser aussi le demi milliard qui est prévu pour cet
achat) confirme la politique du Conseil pour avoir des structures
de ce type et pour les réaliser dans les différents districts.
PRESIDENTE:
Ci sono dichiarazioni di voto?
Prima di mettere in approvazione, voglio sottolineare che ci
sono due modificazioni da fare. Nella relazione si parla di
"approvazione della legge del bilancio di previsione della Regione
per l'esercizio finanziario 1983" terza riga della 3° pagina e
terz'ultima riga sempre nella 3° pagina: nel mettere in
approvazione il provvedimento, vi faccio presente che le parole
"approvazione" vengono sostituite con "entrata in vigore", sia alla
terza riga che alla terz'ultima riga.
Con queste correzioni metto in approvazione l'oggetto n. 29:
ESITO DELLA VOTAZIONE
Presenti, votanti e favorevoli: 21
Il Consiglio approvi all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK