Consiglio Regionale della Valle d'Aosta - Oggetto del Consiglio n. 388 del 6 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 388 del 6 febbraio 2019 - Resoconto
OGGETTO N. 388/XV - Interpellanza: "Accesso alla banca dati
delle delibere della Giunta regionale oltre i 15 giorni successivi
alla pubblicazione degli atti".
Rini (Presidente)
- Passiamo al punto n. 38 all'ordine
del giorno. Per l'illustrazione, la parola al collega Gerandin.
Gerandin (MOUV')
- Stavamo con i colleghi lavorando alla
stesura delle iniziative per questo Consiglio e, andando
all'accesso alla banca dati, ci si accorge che le delibere di
Giunta regionale non sono accessibili oltre i quindici giorni
successivi alla pubblicazione degli atti. Nella scorsa Legislatura
i miei colleghi di Mouv' sono dovuti andare fino al Consiglio di
Stato per avere accesso ai dati sulle società partecipate. Vorremmo
evitare di fare la stessa fine per avere accesso all'attività
normale, necessaria, per avere tutti gli elementi per la
predisposizione delle iniziative, per avere, come Consiglieri,
accesso a questa banca dati.
Sappiamo che ci sono delle nuove disposizioni, sappiamo che ci
sono stati dei richiami, sappiamo che ci sono state delle sanzioni
in merito, ma sappiamo anche che, a seguito di questa necessità di
adeguarsi a questa nuova normativa, c'era un impegno molto preciso
da parte di Inva di predisporre comunque un programma che
permettesse l'accesso almeno ai Consiglieri regionali perché può
essere anche una misura necessaria per l'accesso a quello che è di
dominio pubblico ma per l'attività dei Consiglieri regionali ci
pare davvero molto poco incline. Questo perché comunque, se noi
andiamo alla Regione Piemonte, non sono andato oltre, qui di
fianco, abbiamo ancora tutti gli accessi diretti dei comuni
cittadini. Questo ha creato tanto disagio nelle strutture stesse,
io ho chiamato la segreteria di Giunta e con disagio ci hanno
detto: "Noi avevamo avuto comunque delle rassicurazioni in merito
che tutto sarebbe stato predisposto e che, almeno per quello che
riguarda l'attività dei Consiglieri, per quello che riguarda
l'attività degli eletti, ci sarebbe stata la possibilità di avere
comunque accesso"; non vi dico qual è stato il problema all'interno
degli uffici, invece di scaricarsi la delibera necessaria per avere
tutti gli elementi, si rincorreva il funzionario di turno negli
uffici dei gruppi per chiedergli: "Mi scarichi il documento?". Poi,
come sappiamo, delibera richiama altra delibera per cui si correva
la giornata dietro ai funzionari.
Le domande sono molto chiare, mi pare che non si debba andare
oltre per segnalare questo tipo di disagio.
Dalle ore 11:08 assume la presidenza il vicepresidente
Distort.
Distort (Presidente)
- Per la risposta, il presidente
della Regione Fosson.
Fosson (GM)
- Capisco le difficoltà nel fare un lavoro
ispettivo e a queste bisogna porre rimedio, quello che mi stupisce
è che a volte noi siamo più rigidi delle altre Regioni e che questa
interpellanza non tenga conto che tutto derivi non da sanzioni,
paure, eccetera, ma da una legge del Consiglio regionale della
Valle d'Aosta del 24 dicembre 2018 che all'articolo 26 modificava
la legge 25 del 2010 e che dice al comma 4.2 bis: "Decorsi i
quindici giorni di pubblicazione o diverso termine stabilito dalla
legge ai sensi di atti contenenti dati personali sono pubblicati
mediante indicazione del numero, della data e dell'oggetto in
un'apposita sezione del sito istituzionale della Regione, fermi
restando gli obblighi di pubblicazione del decreto", eccetera,
quindi, collega Gerandin, capisco la difficoltà, ma questa
difficoltà deriva da questa legge che è stata approvata in questo
Consiglio che mi dicono che riprendeva quell'omnibus dell'ottobre
2018, apportando questa modifica non per ledere i diritti dei
Consiglieri, ma nel rispetto di ogni cittadino alla protezione dei
dati personali contenuti negli atti amministrativi; deriva,
infatti, dall'obbligo di conformare la normativa regionale alla
disciplina sulla protezione dei dati personali, in particolare al
regolamento europeo 2016, n. 679. Ricordo al riguardo che la
violazione delle stringenti regole in materia comporta sanzioni il
cui importo minimo è di un milione di euro. A seguito di questo, la
Regione Valle d'Aosta ha scritto questo articolo di legge.
Pertanto, le deliberazioni della Giunta e i provvedimenti
dirigenziali sono adesso pubblicati integralmente per quindici
giorni, mentre dal sedicesimo giorno in poi la pubblicità degli
atti è limitata ai solo dati essenziali. Il testo integrale degli
atti può essere consultato da chi ne ha interesse, avvalendo dello
strumento del diritto di accesso civico. Dopo questa norma, ci si è
attivati e, per rispondere alle sue domande, Le dico che gli uffici
competenti della Presidenza della Regione hanno interpellato,
subito dopo la pubblicazione di questa legge, l'Inva per
l'adeguamento della modalità di pubblicazione degli atti sul sito
web della Regione alla nuova normativa. In data 29 gennaio, Inva ha
fornito una prima soluzione per una spesa preventiva di 3.400 euro,
creando nella Intranet dell'Amministrazione regionale un accesso
alle banche dati delle deliberazioni e dei provvedimenti
dirigenziali per i dipendenti dell'Amministrazione regionale,
utilizzabile mediante le credenziali di accesso alla rete regionale
perché ognuno si assuma la responsabilità a consultare dati
personali di periodi antecedenti, cioè usare la propria password;
procedura che risulta a ogni modo necessaria per garantire la
protezione dei dati personali contenuti negli atti amministrativi.
Credo che a questo punto sia possibile, dopo la comunicazione di
Inva, per i rispettivi servizi tecnologici dell'Amministrazione e
del Consiglio regionale, definire una modalità per cui anche i
Consiglieri regionali possano abilitarsi. Questa esigenza è
corretta ed è giusta, per l'accesso a questo banche. Questo
servizio per i dipendenti regionali già funziona. Il Consiglio
regionale si sta attivando per permettere questo, certo, non si può
derogare a una legge che noi abbiamo approvato in questo Consiglio,
si può mettere al più presto in moto una possibilità diversa per
accedere a questi dati, dopo quindici giorni. Capisco che provochi
disagi, bisogna risolverli nel tempo più breve, bisogna che tutti
si accreditino ed è in atto una messa in funzione di questa nuova
modalità, che per qualcuno già funziona. Come lei sa, collega
Gerandin, è in corso una grande riorganizzazione di tutti i servizi
informatici e anche di osservazione, di organizzazione della
società Inva.
Presidente
- Per la replica, ha chiesto la parola il
proponente, collega Gerandin.
Gerandin (MOUV')
- Grazie, presidente
Fosson. Per cui in definitiva lei mi dice che, a seguito
dell'entrata in vigore... io non metto in discussione l'entrata in
vigore di questo provvedimento, che è un adeguamento. Io penso che
ci sia stata quanto meno una mancanza legata al fatto che lei
adesso mi conferma che da gennaio è stato fornito l'accesso su
Intranet ai dipendenti regionali e non si è provveduto a garantire
l'accesso Intranet ai Consiglieri.
Noi tutti Consiglieri abbiamo Intranet, abbiamo la password,
per cui se il problema è di responsabilità personale, le chiedo
ancora una volta... soprattutto non mi ha detto i tempi, ha detto:
"Provvederemo, vedremo, amplieremo", ma non è una risposta questa,
perché creiamo disagio in primis agli uffici, seconda cosa
complichiamo la necessità di avere accesso alla banca dati che è
propedeutica alle iniziative, per cui le chiedo ancora, se non avrò
una risposta entro la fine di questo Consiglio, anche in termini
privati, io la riproporrò già venerdì, io voglio una data entro cui
i Consiglieri abbiano accesso via intranet a questa banca
dati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK