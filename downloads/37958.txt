Consiglio Regionale della Valle d'Aosta - Oggetto del Consiglio n. 1586 del 18 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1586 del 18 novembre 2015 - Resoconto
OGGETTO N. 1586/XIV - Interpellanza: "Intendimenti in merito
alla soppressione dell'esenzione delle tasse automobilistiche per i
veicoli di particolare interesse storico".
Presidente
- La parola al collega Chatrian.
Chatrian (ALPE)
- Sì, grazie Presidente.
Il nostro gruppo ha voluto porre all'attenzione del Governo,
dell'Assessore competente quest'iniziativa a seguito della modifica
legislativa a livello nazionale sulle misure in materia fiscale.
Premetto che in Valle d'Aosta l'unica associazione esistente sul
territorio regionale, che è federata con l'Automotoclub Storico
Italiano, autorizza al rilascio delle certificazioni di tale Ente
nazionale e conta circa 700 iscritti e negli ultimi anni ha
certificato più di 3.000 mezzi in relazione proprio alla legge di
stabilità 2015 che citavo, che ha deciso a livello nazionale di
abolire le agevolazioni sul bollo dei mezzi ultra ventennali e, di
conseguenza, di modificare quella che era l'esenzione dai vent'anni
in su portandola ad un altro limite, che è quello dei trent'anni.
Questo limite, questa modifica dal punto di vista normativo ha una
ricaduta impattante e importante sul parco macchine storico di
rilevanza storica e di rilevanza anche affettiva/valore comunque
all'interno della nostra piccola regione, che ha all'incirca
quattrocento autoveicoli e un'ottantina di motoveicoli.
Ho voluto fare queste premesse per inquadrare la modifica
nazionale approvata il 23 dicembre 2014 a livello nazionale, che ha
indubbiamente obbligato anche il sistema Valle d'Aosta ad
introdurre quella modifica, quindi portando l'esenzione non più dai
vent'anni in su, ma dai trent'anni in su. Quali le criticità? Da
una parte, c'è il tributo non percepito dalla Regione per
l'esenzione o la riduzione dal bollo e, dall'altra, indubbiamente
tutta una serie di criticità, che potrebbero portare o a demolire
da una parte, o a vendere e alienare questi beni perché troppo
costosi, perché comunque, come dicevo prima, è un discorso più
affettivo che non di valore e poi anche a livello proprio di
mantenimento.
Al di là delle premesse, indubbiamente l'obiettivo di questa
nostra iniziativa va in questa direzione, cioè quella di sapere
quali sono le intenzioni del Governo regionale. Apro un'altra
parentesi un po' più tecnica, ma che è dovuta nelle premesse: in
quest'anno dal 23 dicembre 2014 ad oggi diverse Regioni hanno
legiferato in materia, chi per modificare completamente, chi per
intervenire parzialmente sulla modifica a livello statale: dalla
Basilicata alla Provincia di Trento, la Regione Autonoma Trento e
Bolzano, al Veneto, per poi toccare anche la Regione Lazio. La cito
per ultima perché, diciamo, è un po' la novità rispetto alle altre,
perché le altre praticamente la Corte le ha impugnate, tali leggi
sono state impugnate dal Consiglio dei ministri e si attende in
certi casi la sentenza della Corte costituzionale in merito, tipo,
come vi citavo, il Trentino, la Basilicata, la Puglia, il Veneto.
La Regione Lazio invece ha agito in tal senso, ha modificato
l'impianto legislativo ma rimodulandolo, quindi dai venti ai
trent'anni, per quanto riguarda l'esenzione abrogata dalla legge di
stabilità nazionale, non è più stata modificata e abrogata ma è
stata rimodulata. Cosa vuol dire "rimodulata"? Invece di avere
l'esenzione totale dai venti ai trent'anni, ha uno sgravio comunque
fiscale importante valutato in base ai veicoli. Ecco, queste erano
un po' le premesse e gli elementi che volevo fornire anche al
Governo regionale per dire che, al di là della differenza fra
Regioni a Statuto ordinario e Regioni a Statuto speciale, comunque
tutte le Regioni che sono andate nella direzione di modificare
completamente l'abrogazione della legge statale hanno avuto
l'impugnazione; dall'altra parte, chi invece ha iniziato un
percorso solo di rimodulazione, quindi parte di esenzione, ad oggi
non ha avuto l'impugnazione, ecco, elemento in più che magari
potrebbe darci anche qualche possibilità, comunque ascoltiamo
attentamente il Governo regionale. Grazie.
Président -
La parole à l'Assesseur Perron.
Perron (UV) -
Grazie Signor Presidente.
Lei, collega, ha già molto correttamente fatto una fotografia
della normativa, rispetto al quesito dell'interpellanza, che è
certamente legittimo; è necessario però operare anche un
cambiamento di prospettiva, nel senso che sul tema tasse
automobilistiche - ma lei lo ha evocato - il quesito non è, a mio
modo di vedere, "cosa si intenda fare", ma "cosa è possibile fare".
Il fattore determinante di cui tener conto è il decreto n. 13 del
2008, che lei conosce, che ha attribuito alla Regione le competenze
relative alla tassa automobilistica: il suddetto decreto ha
affidato alla Regione esclusivamente la gestione della tassa, vale
a dire la riscossione e l'accertamento, il recupero, i rimborsi
relativi al tributo, senza però attribuire alla Regione stessa il
potere di disciplinare gli elementi costitutivi del tributo, come
ad esempio le esenzioni, che devono rimanere nei limiti fissati
dalla legislazione statale.
Per quanto riguarda la possibilità di legiferare, credo che
un'ipotetica norma regionale - parlo al condizionale - che
introducesse un'esenzione non prevista dalla normativa statale
andrebbe automaticamente incontro ad un'impugnazione da parte della
Presidenza del Consiglio dei Ministri. Lei lo evocava prima: le
Regioni a Statuto ordinario, alle quali è stata demandata solo la
riscossione della tassa automobilistica, che dopo l'abolizione
apportata dalla legge di stabilità hanno reintrodotto nuovamente
l'esenzione in argomento, imbattendosi nell'impugnazione da parte
del Governo centrale. Lei evocava alcune Regioni e, se non ricordo
male, la stessa sorte ha avuto la legge della Provincia autonoma di
Trento. Non solo quindi l'articolo 8 precisa che le Regioni a
Statuto ordinario disciplinano la tassa automobilistica regionale,
ma si è già espressa anche la giurisprudenza costituzionale, che
ribadisce la riserva allo Stato della disciplina degli elementi
costitutivi del tributo. Vorrei ricordare che i tecnici del
Ministero dell'economia e delle finanze, che avevamo interpellato
al riguardo, ritengono implicitamente abrogate dalla legge n. 190
le norme regionali che avevano disciplinato già in passato
l'esenzione di cui parliamo e che ora sono in opposizione alla
normativa statale vigente: questo è stato peraltro ulteriormente
confermato anche dal Sottosegretario all'economia in una
question time
recente, ad ottobre, relativa alla possibilità
per le Regioni di esonerare a proprie spese i veicoli
ultraventennali.
In quella fase quindi il Governo, in modo molto chiaro, ha
ribadito che eventuali esenzioni sono in contrasto con la
competenza esclusiva del legislatore nazionale in materia di tasse
automobilistiche. Dal mio punto di vista non abbiamo certamente una
chiusura aprioristica; immaginiamo che non ci sia molto spazio di
intervento ma non siamo contrari a ragionare su questa materia e
sulla possibilità di individuare delle vie da percorrere che non
vadano incontro ad una bocciatura o ad un'impugnativa da parte
dello Stato. Grazie.
Presidente -
Grazie Assessore. La parola al collega
Chatrian.
Chatrian (ALPE) -
Sì, grazie Presidente.
Io ho voluto fare un po' di esempi nelle premesse proprio per
spiegare ai colleghi tutti, anche a chi ci ascolta, che comunque
tutta una serie di azioni che le Regioni a Statuto ordinario
avevano messo in campo, cioè che avevano legiferato sono state
completamente cassate e impugnate. Avevo aperto una parentesi, come
diceva lei, sulla Provincia di Trento, dove invece ad oggi si
attende ancora la pronuncia della Corte...e del merito soprattutto
dell'impugnativa...e se ci sarà un rilancio dal punto di vista di
ricorso da parte della Provincia. Al di là di questo, sulla
preoccupazione...ma soprattutto sulle potenziali possibilità di
trovare delle soluzioni mi sembra che ci sia da parte del Governo,
da parte sua, Assessore, la volontà di reperire, di trovare, di
cercare delle soluzioni, anche perché, come dicevo, i numeri sono
dei numeri interessanti per la nostra piccola regione: parliamo
quasi di 500 comunque veicoli interessati in questa fascia dai
vent'anni ai trent'anni.
Un'ultima considerazione: fa specie, non so se voi l'avete
valutato, comunque che ad oggi, dopo quasi sei mesi, comunque sulla
modifica che ha fatto la Regione Lazio comunque non ci sia stato
nessun ricorso, nessuna impugnativa, quindi probabilmente il
percorso sul quale infilarci, da
cibler
come Consiglio
regionale...dal punto di vista normativo, se ci saranno le
possibilità, probabilmente sarà questa la strada, la seconda, cioè
quella di andare a rimodulare una parte di esenzione dai venti ai
trent'anni, aprire un fronte come Regione Autonoma Valle d'Aosta e
magari aprire un fronte insieme alle altre Regioni a Statuto
speciale, vista e considerata la mole di autoveicoli, visto e
considerato comunque l'indotto diretto e indiretto che i 500
comunque autoveicoli danno all'interno del mancato non solo esborso
per le spese di manutenzione, ma anche dei coefficienti più
realistici all'interno proprio del nostro sistema Valle d'Aosta.
Grazie.
Presidente -
Grazie collega. Punto 17 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK