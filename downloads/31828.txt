Consiglio Regionale della Valle d'Aosta - Oggetto del Consiglio n. 713 del 23 settembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 713 del 23 settembre 2009 - Resoconto
OGGETTO N. 713/XIII - Interrogazione: "Gestione della
struttura destinata a deposito carburanti per mezzi agricoli
situata nei pressi dell'arena Croix Noire nel comune di
Saint-Christophe".
Interrogazione
Premesso che:
- a partire dal 1992 la Giunta regionale ha posto in essere
iniziative progettuali al fine di costruire una nuova struttura
destinata a deposito carburanti per mezzi agricoli nei pressi
dell'arena Croix Noire nel comune di Saint Christophe;
- nel 1999 è stato approvato il progetto esecutivo dell'opera
e nel 2002 sono terminati i lavori di costruzione per un costo
complessivo di quasi 700 mila euro, oltre agli onorari del
progettista e del direttore dei lavori;
- nel 2005 sono terminati i collaudi della struttura e sono
state effettuate ulteriori opere edilizie finalizzate a migliorare
la struttura, in particolare nel campo della sicurezza;
Considerato che la struttura sembra attualmente poco curata e
perennemente chiusa, come segnalato da alcuni cittadini;
i sottoscritti Consiglieri regionali
Interrogano
l'Assessore competente per sapere:
1) se la struttura sopracitata è in funzione o se è stata
destinata ad uso diverso da quello per cui è stata
costruita;
2) in caso di risposta affermativa al primo quesito, da chi è
gestita attualmente la struttura;
3) se dopo il 2005 sono stati effettuati ulteriori lavori
presso la struttura e per quale importo.
F.to: Zucchi - Tibaldi
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie, Presidente. Rispondo in quanto
all'origine della realizzazione del deposito c'è stata una
richiesta già dal lontano 1992 proveniente dall'Assessorato
dell'agricoltura, in quanto all'epoca l'esigenza e le normative
prevedevano la necessità di realizzare un deposito specifico per
carburanti agricoli; nel frattempo, come è già stato illustrato in
occasione di una risposta da parte del collega Lavoyer ad ottobre
dell'anno scorso, è stato ripercorso... gli interroganti erano
altri... è stato ripercorso tutto lo storico di quella che è stata
l'evoluzione sia dal punto di vista dei lavori, sia dal punto di
vista delle normative in particolare, e quello che oggi andrò ad
integrare è il percorso che da allora abbiamo avuto fino
adesso.
Innanzitutto:
"se la struttura sopracitata è in funzione o se
è stata destinata ad uso diverso da quello per cui è stata
costruita"
... la struttura è ultimata. Ha ottenuto il
certificato di prevenzione incendi, le autorizzazioni necessarie e
l'agibilità da parte del Comune di Saint-Christophe nel corso del
corrente anno con nota protocollo 11068 dell'8 giugno 2009; la
pratica è stata trasmessa al competente ufficio tecnico del
patrimonio immobiliare dell'Amministrazione regionale.
Successivamente, per quel che riguarda l'aspetto manutenzione si
può dire che da una nota della Direzione opere edili si comunica il
14 agosto 2009 che, nell'attesa di venire a conoscenza
dell'assegnatario della struttura, il Servizio manutenzione stabili
avrebbe svolto per ovvi motivi di economicità e di gestione solo la
manutenzione strettamente indispensabile per la conservazione
dell'opera; quindi è recente la disponibilità dell'opera
completata; questo vale anche come risposta al punto due in quanto
non si ha ancora l'opera gestita.
Punto tre:
"se dopo il 2005 sono stati effettuati ulteriori
lavori presso la struttura e per quale importo"
... dopo il 2005
per ottenere l'autorizzazione all'uso è stato necessario realizzare
un pozzo di adduzione con la relativa centrale di pompaggio a
seguito della riscontrata insufficiente portata dell'acquedotto
sulla rete antincendio, integrare la dotazione antincendio a
seguito del sopralluogo del Comando dei vigili del fuoco, volto
all'ottenimento del certificato prevenzione incendi e realizzare un
nuovo ulteriore allacciamento della rete alle acque bianche,
chieste dal consorzio che gestisce il collettore fognario,
effettuare alcuni interventi manutentivi generali.
La spesa complessiva per tutti i lavori sopracitati, eseguiti al
fine di poter ottenere l'agibilità della struttura, ammonta a €
45.000 circa, di cui 32.000 necessari per la realizzazione del solo
pozzo. Poi per quanto riguarda la destinazione e gestione della
struttura, attualmente completata, l'Amministrazione deve
completare le verifiche e gli approfondimenti in merito alle
ipotesi possibili, tenuto conto degli indirizzi già dibattuti a
livello tecnico presso la Direzione patrimonio, attività economali
dell'Assessorato delle finanze, che hanno visto la partecipazione e
il coinvolgimento di tutte le strutture dell'Amministrazione
interessate. Questo è l'impegno che la Giunta ha in questo momento
e un ulteriore impegno sarà quello di informare il Consigliere
interrogante dell'evolversi della situazione, a breve.
Président
- La parole au Conseiller Zucchi.
Zucchi (PdL)
- Assessore, in questo caso devo proprio
esprimerle la mia soddisfazione in merito alla risposta che lei mi
ha dato, se la metto a raffronto con altre situazioni che abbiamo
avuto modo di esaminare in quest'aula. La soddisfazione, lo dico in
senso ironico, deriva dal fatto che, rispetto al trenino di Cogne -
un'opera che è partita nel 1982 e abbiamo visto la situazione, lo
vedremo quanto meno nel Consiglio o lo vedranno i nostri eredi
successivamente -, questa situazione invece che è partita nel 1992
sta per essere terminata; però, tutto sommato, 18 anni per fare un
deposito di carburante per i mezzi agricoli rispetto al trenino di
Cogne mi sembra un tempo tutto sommato congruo...
Devo dire che c'è ancora la spada di Damocle, che la state per
terminare, perché mi ha appena detto che l'agibilità è in corso
di...
(interruzione dell'Assessore Isabellon, fuori
microfono)
...è finita, comunque è rilasciata, voglio dire, la messa in
funzione è
in itinere
, perché state provvedendo alla messa
in gestione. Se non ho capito male, nella risposta al punto 1 che
era uniformata al punto 2, state predisponendo gli atti per
affidare in gestione la struttura.
Devo dire che tutto sommato è stato un tempo che ha dimostrato
la lungimiranza, la programmazione nell'esecuzione di un'opera del
genere, per questo concludo come ho iniziato esprimendo la mia
soddisfazione - che ovviamente è di stampo prettamente ironico -;
questa la considero un'ulteriore perla che va ad ascriversi alle
altre che abbiamo avuto modo di sollevare in quest'aula e che
sicuramente non denota una grande capacità nell'amministrazione del
denaro pubblico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK