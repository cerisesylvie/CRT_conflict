Consiglio Regionale della Valle d'Aosta - Oggetto del Consiglio n. 3179 del 14 aprile 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula
Oggetto del Consiglio n. 3179 del 14 aprile 2003 - Resoconto
OGGETTO N. 3179/XI Disegno di legge: "Estensione a tutti i
soggetti di cui all'articolo 1 della legge 24 maggio 1970, n. 336
(Norme a favore dei dipendenti civili dello Stato ed enti pubblici
ex combattenti ed assimilati), e all'articolo 6 della legge 15
aprile 1985, n. 140 (Miglioramento e perequazione di trattamenti
pensionistici e aumento della pensione sociale), dell'integrazione
regionale al trattamento pensionistico degli ex combattenti".
Articolo 1 (Estensione dell'integrazione regionale al
trattamento pensionistico degli ex combattenti)
1. Il riconoscimento dell'assegno integrativo reversibile
regionale di cui alla legge regionale 7 agosto 2002, n. 17
(Integrazione regionale al trattamento pensionistico degli ex
combattenti), avente natura di provvidenza assistenziale come
definita dall'articolo 2 della legge regionale 4 settembre 2001, n.
18 (Approvazione del piano socio-sanitario regionale per il
triennio 2002/2004), è esteso a tutti i soggetti di cui
all'articolo 1 della legge 24 maggio 1970, n. 336 (Norme a favore
dei dipendenti civili dello Stato ed Enti pubblici ex combattenti
ed assimilati), e all'articolo 6 della legge 15 aprile 1985, n. 140
(Miglioramento e perequazione di trattamenti pensionistici e
aumento della pensione sociale).
Articolo 2 (Criteri e modalità di concessione e di
erogazione)
1. L'assegno di cui all'articolo 1 è concesso secondo i criteri
e con le modalità di cui agli articoli 2 e 4 della l.r.
17/2002.
2. La Regione provvede all'erogazione dell'assegno di cui
all'articolo 1 con le modalità di cui all'articolo 3 della l.r.
17/2002.
Articolo 3 (Norma finanziaria)
1. L'onere derivante dall'applicazione della presente legge è
determinato in euro 90.000 per l'anno 2003 e in annui euro 180.000
a decorrere dall'anno 2004.
2. L'onere di cui al comma 1 trova copertura nell'obiettivo
programmatico 2.2.3.03. (Assistenza sociale e beneficenza pubblica)
e si provvede mediante riduzione di pari importo dello stanziamento
iscritto al capitolo 69300 (Quota interessi per ammortamento di
mutui e prestiti da contrarre) dell'obiettivo programmatico 3.2.
(Altri oneri non ripartibili) dello stato di previsione della spesa
del bilancio della Regione per l'anno finanziario 2003 e di quello
pluriennale per il triennio 2003/2005.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Articolo 4 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
La parole au rapporteur, le Conseiller
Rini.
Rini (UV)
Ho già avuto modo di intervenire in quest'aula
per evidenziare l'importanza dell'integrazione regionale al
trattamento pensionistico degli ex combattenti. È una legge che gli
interessati attendevano da tempo e che in tempi ragionevoli
dovrebbe trovare applicazione.
Con la presente legge si intende estendere l'assegno
integrativo, disposto a favore degli ex combattenti con la legge
regionale 7 agosto 2002, n. 17, anche alle altre categorie previste
dall'articolo 1 della legge 24 maggio 1970, n. 336 e all'articolo 6
della legge 15 aprile 1985, n. 140, specificando la natura
assistenziale di tale provvidenza come definita dall'articolo 2
della legge regionale 4 settembre 2001, n. 18, che fa rientrare
nella definizione di "servizi sociali" anche le prestazioni
economiche volte a garantire la qualità della vita e i diritti di
cittadinanza. Tale estensione, è volta a riconoscere la condizione
di disagio e di privazione cui sono stati sottoposti non solo i
combattenti, ma anche le altre categorie che, al tempo della
seconda guerra mondiale, ha notoriamente assunto aspetti
significativamente peculiari in una regione di confine come la
Valle d'Aosta.
Si intende assumere l'iniziativa legislativa di cui all'oggetto
anche in attuazione dell'ordine del giorno, approvato all'unanimità
nella seduta del 17 ottobre 2001, con cui il Consiglio regionale,
preso atto delle osservazioni avanzate da alcune associazioni
rappresentative delle categorie di cui alla legge n. 336/1970 e
alla legge n. 140/1985, impegnava la Giunta medesima a presentare
un disegno di legge che estendesse a tutte le categorie previste
dalla normativa statale gli stessi benefici riconosciuti agli ex
combattenti. Non possiamo quindi che essere soddisfatti da questa
legge che, oltretutto, recepisce quanto già discusso e deciso in
questa aula.
Président
Je déclare ouverte la discussion
générale. Est-ce qu'il y a des Conseillers qui souhaitent
intervenir? S'il n'y a pas de Conseillers qui souhaitent
intervenir, je ferme la discussion générale.
Je rappelle que la V
ème
Commission a donné son avis
sur le nouveau texte à l'unanimité, qui modifie aussi le titre, et
que la II
ème
Commission a donné sur le texte de la
V
ème
Commission son avis favorable à l'unanimité. Est-ce
qu'il y a des Conseillers qui souhaitent intervenir pour
déclaration d'intention?
La parole au Conseiller Curtaz.
Curtaz (Arc-VA)
Per annunciare il nostro voto favorevole.
Il nostro gruppo aveva del resto già sollecitato questa
definizione; quindi accogliamo favorevolmente il fatto che questa
integrazione doverosa della legge vada oggi in approvazione.
Président
On passe à l'examen de la loi.
Je soumets au vote l'article 1
er
:
Conseillers présents et votants: 22
Pour: 22
Le Conseil approuve à l'unanimité.
Je soumets au vote l'article 2:
Conseillers présents et votants: 22
Pour: 22
Le Conseil approuve à l'unanimité.
Je soumets au vote l'article 3:
Conseillers présents et votants: 22
Pour: 22
Le Conseil approuve à l'unanimité.
Je soumets au vote l'article 4:
Conseillers présents et votants: 22
Pour: 22
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 25
Pour: 25
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK