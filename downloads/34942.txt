Consiglio Regionale della Valle d'Aosta - Oggetto del Consiglio n. 2568 del 19 settembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2568 del 19 settembre 2012 - Resoconto
OBJET N° 2568/XIII - Communications du Président du Conseil
régional.
Presidente
- Grazie a tutti gli intervenuti. Riprendiamo
i lavori del Consiglio con il primo punto all'ordine del
giorno.
Projets de loi présentés:
Projet de loi n° 206, présenté par le Gouvernement régional le
14 août 2012: "Modificazioni di leggi regionali in materia
veterinaria". (III
e
et V
e
Commissions)
Proposition d'acte administratif: "Parere sullo schema di
decreto legislativo concernente norme di attuazione dello Statuto
speciale della Regione Valle d'Aosta/Vallée d'Aoste, in materia di
archivi storici". (I
ère
Commission)
Réunions:
Bureau de Présidence: 2
Conférence des Chefs de groupe: 3
I
ère
Commission: 1
II
e
Commission: 3
IV
e
Commission: 2
Commission spéciale: 2
In data 13 agosto, a seguito di una richiesta pervenuta dal
Comitato ValleVirtuosa per l'aggiornamento del tavolo di lavoro per
la definizione dei tempi e delle modalità di confronto sulla
gestione dei rifiuti, così come approvato da una risoluzione del
Consiglio regionale ad ottobre 2011, ho riunito la Conferenza dei
Capigruppo che ha ribadito, a maggioranza, la validità dell'operato
dell'Assessore Zublena, evidenziando che sono state attuate tutte
le dovute procedure per l'organizzazione del confronto in
esecuzione del mandato conferito dal Consiglio regionale, e sono
state poste in essere le necessarie condizioni affinché si potesse
effettuare un dibattito di natura esclusivamente
tecnico-scientifica.
Nella giornata di ieri, martedì 18 settembre 2012, sono state
depositate le sentenze del TAR Valle d'Aosta, sui ricorsi promossi
da ANIDA e da Asso Consum, contro la decisione della Commissione
per i procedimenti referendari di ammettere a referendum popolare
la proposta di legge sulla questione dei rifiuti. Il TAR ha
dichiarato per entrambi i ricorsi il difetto di giurisdizione del
giudice amministrativo e la giurisdizione del giudice
ordinario.
Si informa che con note del 30 luglio e del 7 agosto scorso, il
Presidente della Regione ha trasmesso copia delle sentenze n. 173,
178, 198 e 215 della Corte costituzionale, con le quali la Consulta
si è espressa a seguito dei ricorsi di legittimità costituzionale
promossi dalla Regione in ordine ad alcune disposizioni in materia
di stabilizzazione finanziaria e di competitività economica. Copia
delle sentenze è stata trasmessa alla I Commissione consiliare per
gli approfondimenti del caso.
Il 7 agosto la Presidenza del Consiglio ha ricevuto un ordine
del giorno approvato dal Consiglio regionale del Piemonte il 2
luglio 2012, a seguito della seduta aperta sul tema: "Il Piemonte è
per la Federazione europea, per una Europa solidale, democratica e
federale". Il Presidente Cattaneo chiede ai Presidenti delle
Assemblee legislative di organizzare un dibattito aperto con le
rappresentanze della società civile, le forze produttive del
lavoro, segnalandone l'esito al Presidente del Parlamento. Copia
del documento è a disposizione dei Consiglieri presso la Segreteria
generale.
Saluto la presenza in tribuna di una delegazione dei lavoratori
della Verrès S.p.A..
Invito gli uscieri a distribuire la relazione predisposta dagli
uffici per la convalida del Consigliere Praduroux, di cui al punto
n. 4 dell'ordine del giorno.
Martedì 28 agosto è mancato all'età di 82 anni Franco De
Grandis, eletto per la prima volta in Consiglio Valle nella VII
legislatura nella lista del Partito Repubblicano Italiano. Rieletto
nella successiva legislatura, ha ricoperto la carica di
Vicepresidente del Consiglio regionale. Uomo di grande levatura
morale, politico serio ed appassionato, con la sua scomparsa
perdiamo la figura dell'uomo-cittadino prestato alla politica, che
ha saputo svolgere il proprio ruolo con grande senso delle
istituzioni e del dovere verso i cittadini. È stato appassionato
sostenitore dei valori di impegno civile, civico, di etica
applicata alla politica. Sempre corretto, mai incline alla "rissa
verbale", De Grandis ha dimostrato che si può fare politica senza
alterare i toni del confronto, con grande rispetto per le idee
dell'altro, e soprattutto attraverso un comportamento trasparente e
rispettoso della cosa pubblica. Nell'ambito della sua attività di
Consigliere è stato fra i più attivi fautori dell'anagrafe
patrimoniale dei Consiglieri regionali, così come si è adoperato
per l'eguaglianza di genere, promuovendo la creazione della
Consulta femminile. Uomo coerente, di scuola repubblicana, il
Consigliere De Grandis ha sempre operato per il bene comune.
Esemplare in ogni circostanza, è un esempio di come si può
affrontare la dialettica politica senza eccessi, con lealtà e
coerenza e con la forza delle proprie idee. Alla moglie Annamaria,
ai figli Giovanni e Matteo, rinnovo il sincero e sentito cordoglio
di tutta l'Assemblea regionale.
Invito i Consiglieri ad osservare un minuto di silenzio in
ricordo del Consigliere Franco De Grandis.
La parola al Consigliere Louvin.
Louvin (ALPE)
- La ringrazio Presidente, perché è stato
particolarmente garbato nel ricordare, dopo il Presidente Cerise,
anche la scomparsa del Vicepresidente Pippo De Grandis.
Lo abbiamo salutato tre settimane fa come uomo normale, perché
oggi, come dice la canzone di Lucio Dalla, l'impresa eccezionale è
essere normali, verso cui abbiamo - parlo a nome del gruppo ALPE -
un debito di esempio per una particolare testimonianza ed al fatto
di essere cittadino nel senso pieno, prima ancora che uomo
politico. Abbiamo capito questo nel percorso che abbiamo condiviso
con lui dai giorni concitati dell'effervescenza di Aosta Viva, fino
all'esperienza di ALPE, nella ricerca di un modo serio di esprimere
l'impegno civico e politico, trovando in lui un riferimento preciso
e direi robusto.
Galantuomo, dal singolare garbo e dalla grande signorilità,
Franco De Grandis è stato l'eco profondo del pensiero repubblicano
in Valle d'Aosta; "repubblicano e mazziniano", come amava
ricordare, fedele alla migliore espressione del repubblicanesimo
storico che aveva le radici nelle sue terre natali, nel triangolo
fra la Romagna, le Marche e la Toscana. Una radice robusta di
pensiero di alta fedeltà ad idee antiche, minoritaria, ma non per
questo marginale, un'idea che ha saputo declinare in senso moderno,
facendo sì che essere di un partito suonasse come richiamo a valori
solidi e non a clientele. Un repubblicano fortemente contaminato
dall'esperienza politica valdostana:
"Io sono un autonomista ed
un federalista convinto"
disse in quest'aula nella celebrazione
del quarantennale dello Statuto di autonomia
"senza con questo
voler tradire alcunché perché la storia ci dimostra che il
federalismo non ha mai diviso, ma ha sempre e soltanto unito. La
libertà delle autonomie locali non è una concessione dello Stato
centrale, ma un'aspirazione che nasce dai popoli, dalle culture e
dalle singole etnie, che si uniscono fra di loro per poi delegare
allo Stato federale alcuni poteri, e non è quindi il contrario,
come purtroppo sta avvenendo oggi"
(oggi erano gli anni
1980).
De Grandis ha attraversato tutta l'esperienza amministrativa
senza macchia, senza pettegolezzo, senza inchinarsi per
convenienza. È stato, come il Presidente Lanièce ha ricordato poco
fa, precursore nel richiamo alla necessità di un'etica forte nella
politica, con la sua proposta pionieristica della legge n. 48/1981
per l'istituzione dell'anagrafe patrimoniale, la cui applicazione
purtroppo ha avuto il rammarico di constatare, non molti mesi or
sono, che è ancora fortemente osteggiata. Si è anche vivacemente
battuto per l'eguaglianza di genere, promuovendo la creazione della
Consulta femminile. Ha mantenuto intatta una grande curiosità
intellettuale fino a pochi mesi fa, presenziando ad eventi in prima
fila contrariamente alle sue abitudini, per necessità di poter
sentire meglio, malgrado il disagio provocatogli dalla sordità, per
essere partecipe, sentire, ascoltare, capire. Passione politica
quella di De Grandis, ma soprattutto passione civica e di
volontariato nell'impegno per la sua creatura, anche se riconosceva
la paternità formale del professore Pezzoli verso l'unità della
terza età, energia e senso della misura nel difendere il valore
sociale della presenza di migliaia di persone anziane e nel loro
bisogno di spazio, che è stato il suo cruccio costante per i suoi -
come li chiamava - "vecchietti" fino a questi ultimi mesi, cruccio
per non avere trovato loro una casa definitiva.
Termino ricordando la sensibilità alla bellezza di questa nostra
Valle nella sua dimensione particolare, quella della neve, che De
Grandis ha scoperto negli ultimi anni della sua vita, e dicendo la
nostra nostalgia per il suo grande sorriso, la nostra gratitudine
per la sua opera in questo Consiglio, quale sostenitore di valori
di impegno civico e di etica non soltanto declamati. Grazie.
Presidente
- La parola al Consigliere Salzone.
Salzone (SA-UdC-VdA)
- Grazie Presidente.
Ho personalmente conosciuto Franco De Grandis nel 1973, ero poco
più che ventenne. Il ricorso risale alla modesta e povera sede del
Partito repubblicano locale, prima in via Monsignor De Sales e
successivamente in Piazza Chanoux, sede già più sobria e dignitosa,
frequentata da persone per me indimenticabili e che si sono
distinte nel tempo per la loro integrità morale nella vita politica
e nella vita di tutti i giorni. Mi vengono in mente il professor
Marchegiano, il professor Secco, l'amico Fiorentino, persone che
non ci sono più. Pippo De Grandis era fra coloro che più si
distinguevano, da allora abbiamo iniziato un percorso insieme
caratterizzato da un impegno politico appassionante, senza
tralasciare però momenti conviviali arricchiti da una sincera e
profonda amicizia.
Con la scesa in campo di Pippo De Grandis, il Partito
repubblicano locale ottenne per la prima volta nel 1978 il seggio
di Consigliere regionale, confermando la sua elezione alla
successiva legislatura, dove ricoprì la carica di Vicepresidente
del Consiglio. Lo ricordiamo in moltissimi impegni civili e
politici, soprattutto va ricordato per la creazione dell'Università
della terza età, ma anche per la legge n. 48/1981, citata dal
collega, legge che istituì l'anagrafe patrimoniale dei Consiglieri
regionali, e ancora la battaglia promossa a favore delle donne, che
lo portò a promuovere la creazione della Consulta femminile. Nel
1983 mi propose alla guida delle case popolari ed alla segreteria
politica del Partito repubblicano locale. Franco De Grandis è stato
un grande amico con un grande senso delle istituzioni; pacato nel
dialogo, ma risoluto di fronte alle ingiustizie, ci ha insegnato ad
usare toni concilianti senza scendere mai a compromessi.
"La
politica deve essere a servizio del cittadino
- diceva -
e
non un mero interesse personale".
Con Pippo ho condiviso la
conoscenza e l'amicizia di personaggi del Partito Repubblicano che
hanno lasciato il segno nella vita politica del dopoguerra, come
Ugo e Giorgio La Malfa o Giovanni Spadolini. A lui devo molto, devo
una grande amicizia ricca di bei momenti e, anche se negli ultimi
anni abbiamo seguito percorsi diversi, nulla ha scalfito la
reciproca stima ed un infinito affetto che ci ha legato per tanti
anni. È inutile dire che Pippo è stato un esempio indimenticabile
per tutti noi, peraltro coloro che lo hanno conosciuto lo hanno già
sottolineato. A noi rimane la nostalgia dei bei momenti passati
insieme, che certo non dimenticheremo. Ad Anna, Matteo e Giovanni
rivolgo un affettuoso abbraccio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK