Consiglio Regionale della Valle d'Aosta - Oggetto del Consiglio n. 1568 del 4 ottobre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula
Oggetto del Consiglio n. 1568 del 4 ottobre 2000 - Resoconto
OGGETTO N. 1568/XI Riorganizzazione del servizio postale in
Valle d'Aosta. (Interpellanza e interrogazione)
Interpellanza Premesso:
- che l’Ente Poste sta effettuando una
riorganizzazione del servizio di recapito in numerosi uffici della
Valle d’Aosta, attraverso un'ulteriore riduzione di
organico;
- che tale iniziativa, oltre a essere penalizzante per i
dipendenti interessati, comporterà inevitabilmente un riflesso
negativo sulla qualità del servizio; questo è già stato peraltro
verificato durante una ?fase sperimentale avviata qualche mese fa
in alcuni Comuni;
- che, vista l’importanza che rivestono gli
uffici postali dislocati nei vari Comuni, è indispensabile
garantire la regolarità e l’efficienza di tale
servizio;
- che il processo di "ristrutturazione aziendale" avviato
dall’Ente Poste sembra orientato esclusivamente al
contenimento dei costi, attraverso la riduzione della forza lavoro,
senza preoccuparsi delle conseguenze che ciò comporta in termini di
qualità del servizio;
- che, nel corso dell’ultimo quinquennio,
l’Ente Poste ha ridotto notevolmente il numero di
portalettere operanti sul territorio valdostano;
- che il Consiglio regionale ha recentemente approvato
all’unanimità una mozione che "impegna la Giunta
regionale a intensificare l’intervento presso le
Poste Italiane S.p.A:, affinché si ridefinisca una politica di
riorganizzazione e di razionalizzazione che, anche con
l’ampliamento dei settori di attività e
l’offerta di nuovi servizi, garantisca il
mantenimento degli uffici postali ad oggi esistenti e la crescita
del servizio globale soprattutto nei piccoli comuni";
tutto ciò premesso,
il sottoscritto Consigliere regionale
Interpella
la Giunta regionale per sapere:
1) se non ritenga che l’iniziativa avviata
dall’Ente Poste in Valle d’Aosta sia
penalizzante per l’erogazione del servizio nella sua
globalità, oltre che contraddittoria rispetto alla prevista
assunzione di 25 nuove unità (la cui definizione è peraltro già in
ritardo rispetto alla data prestabilita);
2) se, visto l’indirizzo programmatico della
mozione di cui in Premessa, ha avviato un immediato confronto con
la Direzione regionale dell’Ente Poste al fine di
avere gli opportuni chiarimenti sulla "riorganizzazione" in atto e
ha sensibilizzato la medesima sulla necessità di non compiere
iniziative che possano pregiudicare l’efficienza del
servizio di recapito: qualora tale confronto sia già avvenuto,
quali sono le determinazioni assunte.
F.to: Tibaldi
Interrogazione A conoscenza della situazione venutasi a
creare nel servizio postale della Valle d’Aosta a
seguito della diminuzione del personale con particolare riferimento
ai portalettere;
Preso atto del malcontento esistente sul territorio per le
inefficienze esistenti nel servizio reso ai cittadini per le
riduzioni delle zone di recapito della corrispondenza;
Vista la richiesta di intervento avanzata alle forze politiche
presenti in Consiglio regionale in difesa del servizio postale e
delle condizioni di lavoro dei dipendenti delle poste;
il sottoscritto Consigliere regionale
Interroga
la Giunta regionale per conoscere:
1) quali iniziative siano state intraprese per la difesa e
l’efficienza del servizio postale in Valle
d’Aosta.
F.to: Beneforti
Président
L'interpellation dont au point n° 22 est
discutée conjointement à la question dont au point n° 7.
La parole au Conseiller Tibaldi.
Tibaldi (FI)
Poco meno di un anno fa, era il novembre del
1999, in Valle si recava l'Amministratore delegato delle Poste
italiane S.p.A., Corrado Passera, per presentare il piano di
impresa dell'ente riferito alla porzione di territorio che si
chiama Valle d'Aosta.
Nell'illustrazione di questo piano di impresa veniva posta la
massima attenzione, oltre che sull'aspetto aziendalistico, visto
che l'ente si sta trasformando in un'azienda, anche sul significato
che ha la presenza dei servizi postali, in particolare dei 69
uffici, sul territorio.
Belle parole, in quel momento Passera incontrava anche una
delegazione regionale rappresentata dal Presidente della Giunta,
dal Presidente del Consiglio e dal Presidente dell'Associazione dei
comuni, belle parole, dicevo, buone intenzioni, però subito dopo
sono iniziati i problemi dovuti al momento della trasformazione in
azienda delle Poste S.p.A. Ci sono stati diversi mesi di tensione a
livello sindacale nei rapporti fra sindacato e direzione regionale,
ci sono stati diversi disagi, in particolare l'interpellanza che
oggi presentiamo vuole sottolineare un disagio che è quanto mai
attuale e quanto mai sentito dalla popolazione oltre che dai
dipendenti interessati e che si riferisce ai portalettere.
Uno dei primi segnali di allarme venne già un anno fa, nel
novembre 1999, quando il Comune di Sarre era praticamente servito
da alcuni portalettere precari e di conseguenza c'erano diverse
giacenze di posta e di corrispondenza non consegnate con le
relative lamentele che ne sono conseguite.
L'interpellanza fa riferimento invece a fatti odierni, fa
riferimento a un piano di riordino del servizio di recapito postale
in Valle d'Aosta che si riferirebbe ai comuni di maggiore
dimensione e che sono quelli la cui distribuzione della
corrispondenza è suddivisa in zone. Questo programma di riordino
prevede in poche parole la soppressione di zone e di conseguenza il
taglio di personale di organico, taglio inteso non nel senso di
licenziamento a quanto mi è dato conoscere, ma nel senso di
soppressione della funzione del portalettere in questi comuni o
meglio di un numero di portalettere in questi comuni.
Non a caso, Châtillon - cito il Comune nel quale abito - è stato
uno dei comuni che ha, attraverso una missiva, segnalato alla
Direzione regionale delle Poste italiane e allo stesso Ufficio
postale di Châtillon questi disagi. Senza entrare nel merito di
questo progetto aziendale, si segnala:
"? Dovuto probabilmente a
problemi di gestione e di bilancio il sindaco esprime anche a nome
della popolazione viva preoccupazione per la realizzazione di
questa nuova organizzazione del recapito, sicuramente penalizzante
per i dipendenti, che influirà negativamente sulla qualità del
servizio stesso?"
.
Una lettera di analogo tenore è stata inviata dal Comune di
Aymavilles, ma situazioni similari si stanno verificando anche in
quel di Pont-Saint-Martin, dove dal 6 ottobre verranno concentrati
i servizi di recapito postale per tutta la zona comprendente i
comuni limitrofi.
In una decina di comuni valdostani poi il servizio di recapito
deve essere realizzato, come penso ben saprà anche il Presidente,
dal cosiddetto "operatore unico", il quale deve dividersi fra le
competenze allo sportello, cioè l'impiegato postale vero e proprio
nella ricezione della corrispondenza che l'utente porta presso
l'ufficio e la funzione di portalettere che esegue subito dopo.
In sostanza dal 1994 ad oggi ci sono 33 portalettere in meno, in
6 anni la Valle d'Aosta ha perso in termini di distribuzione
postale 33 portalettere. Alla luce di tutte queste informazioni e
di quanto segnalato in premessa nell'interpellanza esprimiamo
anzitutto una preoccupazione per il servizio postale che di
settimana in settimana accusa segnali di disagio, non solamente di
funzionamento interno, ma di disagio che naturalmente viene
propagato anche nei confronti dell'utenza valdostana, disagio che
invece, stante le intenzioni manifestate dall'Amministratore
Passera e le volontà segnalate da questa Assemblea in una mozione
recentemente approvata all'unanimità, dovrebbe essere alleviato,
infatti l'impegnativa di una mozione approvata prima della pausa
estiva invitava la Giunta regionale ad intensificare l'intervento
presso le Poste italiane:
"? affinché venga ridefinita una
politica di riorganizzazione e di razionalizzazione che anche con
l'ampliamento dei settori di attività e l'offerta di nuovi servizi
garantisca il mantenimento degli uffici postali ad oggi esistenti e
la crescita del servizio globale soprattutto nei piccoli
comuni"
.
Orbene, non solo i piccoli comuni, ma adesso anche i grandi
comuni vengono interessati da un riordino che pare essere
abbastanza confuso e poco definito nei suoi obiettivi e nelle sue
strategie.
Con le domande che abbiamo formulato vorremmo sapere dalla
Giunta se non ritiene che questa iniziativa avviata dall'Ente Poste
sia penalizzante per l'erogazione del servizio nella sua globalità
e direi anche notevolmente contraddittoria con quanto affermato
circa 3-4 mesi fa anche con risalto di stampa in merito a un
accordo che prevede l'assunzione di 25 nuove unità a tempo
indeterminato.
Lo hanno comunicato e la direzione regionale e i sindacati che
naturalmente allora apparivano soddisfatti di questa previsione,
però se da una parte si taglia l'organico, dall'altra parte si
prevede di assumere, dunque ci sembra che queste due iniziative
siano piuttosto contraddittorie e poi naturalmente il secondo
quesito è se l'indirizzo programmatico che è stato delineato in
quella mozione riesce ad essere concretizzato in fatti e non
rimanere una mera dichiarazione di intenti, votata all'unanimità da
questa Assemblea, ma che rimane fine a sé stessa.
Ci piacerebbe sapere se da parte della Giunta e del Presidente
si riesce ad intercedere presso la Direzione postale per cercare,
non voglio dire di coordinare perché mi sembra una parola troppo
impegnativa in quanto la Regione non può permettersi di coordinare
un ente di cui non dispone, però perlomeno per verificare se le
intenzioni in questo piano di riordino coincidono anche con quelle
che sono le aspettative politiche espresse da questa Assemblea o
perlomeno se c'è qualche coincidenza.
Questa è la sintesi di quanto illustrato anche in mozione con
l'aggiunta di alcuni dati di cui avevo il possesso e che tenevo a
far conoscere anche al Presidente.
Attendo una risposta e mi riservo una replica.
Président
La parole au Président du Gouvernement, Viérin
Dino.
Viérin D. (UV)
Nous discutons encore aujourd'hui d'un
problème découlant de la libéralisation du service postal. Nous
nous sommes déjà exprimés sur le bien-fondé de ce processus et donc
je laisserai aux partisans des libéralisations d'en tirer les
conséquences. Par ailleurs il faut définir exactement, mais M.
Tibaldi l'a déjà souligné, les fonctions de la Région et donc son
rôle dans ce processus de transformation du service postal. A part
ces précisions, je voudrais aussi souligner que le dialogue et les
échanges avec la Direction des Postes n'ont jamais cessé sur la
base d'un engagement que cette Assemblée avait sollicité et ce, ni
avant ni après la motion approuvée le 12 juillet dernier à propos
tant de la réorganisation du système postal en Vallée d'Aoste que
de la nécessité de maintenir un service de qualité sur l'ensemble
de notre territoire.
D'autre part nous ne devons pas oublier que depuis le mois de
février 1999 les Postes italiennes ne sont plus un monopole d'Etat,
mais une société par actions. Voilà pourquoi l'entreprise a lancé
un programme visant à développer sa productivité et autant que
possible à réduire ses coûts, mais aussi à améliorer les services
qu'elle offre à sa clientèle.
Les répercussions de cette man?uvre sont évidemment perceptibles
en Vallée d'Aoste compte tenu du déficit que la filiale locale
enregistre sur la base des paramètres fixés au niveau général par
Postes S.p.A.; le déficit que la filiale valdôtaine enregistre a
été de 13 milliards de lires en 1999.
Alors, quels sont les thèmes qui ont fait l'objet de ce dialogue
et de cette confrontation? Il y en a quatre: les problèmes des
guichets, de la distribution du courrier, du réseau des Postes à
l'intérieur de la Vallée d'Aoste et des rapports avec les
collectivités locales.
C'est sur ces quatre points que je voudrais donner quelques
éléments de réponse en présentant aussi, d'après les données
fournies par la Direction des Postes, le plan de restructuration
qui est en cours de réalisation.
Pour ce qui est des guichets, l'objectif étant celui de
maintenir les bureaux de poste existants, les mesures adoptées
visent à instituer des horaires personnalisés avec réduction des
horaires d'ouverture. C'est une mesure qui, dans les petites
communes, a amené au maintien du service avec une réduction des
plages horaires, ce qui permet au même employé de couvrir deux
guichets.
Pour ce qui est par contre de la récente réorganisation du
service de distribution, la Direction régionale des Postes a
procédé à une réduction du nombre des zones de distribution qui
était surévalué ici comme dans toute l'Italie. Cette réorganisation
a suivi une procédure définie par la direction centrale et
approuvée par les organisations syndicales. Il y a donc eu
concertation avec les organisations syndicales et de leur part un
avis favorable.
L'on a défini une moyenne horaire de prestations pour chaque
zone en fonction de certaines variables: les distances
kilométriques, le numéro civique et donc les familles qui doivent
être servies, le nombre moyen de lettres recommandées, d'envoi de
valeurs déclarées et de colis à livrer ainsi que la levée du
courrier déposé dans les boîtes publiques. Cette moyenne correspond
grosso modo à la quantité de courrier à distribuer et au parcours
kilométrique par employé. Sur la base de ces barèmes ont été
établis et le nombre de personnes et le nombre de zones; au niveau
italien c'est 360 minutes par jour.
En Vallée d'Aoste le découpage des zones est toutefois resté en
dessous de cette limite, c'est-à-dire qu'on n'a pas appliqué ces
barèmes; on a appliqué des barèmes plus favorables, puisque
désormais le personnel concerné effectue également d'autres tâches
dans les bureaux de poste dont ils relèvent. C'est ainsi qu'il a
été possible de préserver, au dire du Directeur des Postes, la
qualité de la distribution du courrier sur notre territoire.
Grâce à cette réorganisation il y a une quinzaine de personnes
qui ont pu être placés au service de distribution et c'est à elles
que l'on fait appel en cas d'absence des titulaires et également
pour améliorer ce service de distribution.
Il s'ajoute à cela la motorisation des facteurs qui est prévue
et l'embauche des 25 personnes découlant d'un accord syndical;
entre autres la direction a autorisé l'embauche de 29 personnes à
temps déterminé, d'octobre à janvier 2001, 12 pour renforcer le
secteur des guichets et 17 pour renforcer le secteur de la
distribution, je cite:
"La decisione della direzione rientra
nell'ottica di garantire il più possibile la qualità del servizio
in entrambi i settori in attesa di definire le modalità e i criteri
di assunzione di personale sottoscritti nell'accordo del 3
luglio?".
Quant aux autres initiatives qui ont été communiquées:
"? Si
è proceduto all'informatizzazione dei 69 uffici attivando 108
sportelli automatizzati, sono state utilizzate 1.300 ore per la
formazione professionale, si sta completando il progetto di fornire
al personale addetto al recapito gli automezzi di proprietà
dell'azienda nonché il vestiario e all'assunzione di 25 unità per
le necessità comunque emergenti nonostante la
riorganizzazione?".
Donc les Postes, à leur dire, seront bientôt en mesure, avec
toutes ces initiatives, d'offrir un service plus efficace aux
usagers puisqu'elles disposeront de titulaires compétents.
Troisième point: le problème du réseau. Pour le réseau il a été
sollicité en plus de cette volonté de maintenir les bureaux de
poste existants, bien qu'avec un horaire personnalisé et donc
réduit, la collaboration des collectivités locales et c'est le
quatrième point car les deux problèmes sont liés. Il y a
l'engagement de mesurer les résultats - c'est un élément qui
découle de la visite de Passera - du service postal au Val d'Aoste
non pas en considérant les bureaux de poste singulièrement, mais en
mesurant les résultats à l'échelle régionale de façon que l'on
puisse maintenir l'organisation actuelle, si l'équilibre est
atteint au niveau de la Région.
Pour ce faire, le concours des collectivités locales est un
concours indispensable; il y a donc des pourparlers pour définir le
service supplémentaire qui pourrait être effectué par les bureaux
de poste sans porter préjudice à l'équilibre général de la
répartition des services au Val d'Aoste. A ce propos 4 communes
valdôtaines ont déjà signé une convention pour le recouvrement de
l'ICI et les calculs effectués par la Direction des Postes
démontrent que si, par exemple, les communes valdôtaines confiaient
aux postes ce service, l'on pourrait trouver une solution à
l'objectif de l'équilibre budgétaire à l'échelon régional et donc
assurer le maintien du service postal actuel.
Cela dit, il est évident que nous poursuivons le dialogue avec
la Direction régionale des Postes et que, comme le souhaite non
seulement l'Administration régionale, mais aussi et surtout les
collectivités locales, l'objectif demeure celui de préserver un
service important, surtout dans nos petites communes.
D'autres communes se sont également engagées à mettre les locaux
à la disposition des postes: autant d'éléments qui devraient
concourir à cet équilibre susceptible de nous assurer du maintien
du service postal au Val d'Aoste.
Président
La parole au Conseiller Beneforti.
Beneforti (PVA-cU) Prendo atto della risposta del Presidente, ma
devo dire che ci restano dubbi e incertezze.
Si ha l'impressione che in Valle d'Aosta la vicenda delle poste
stia diventando una telenovela come quella della ferrovia
Chivasso/Aosta/Pré-Saint-Didier, dove si dice una cosa e poi ne
accade sempre un'altra.
Da alcuni dipendenti e rappresentanti sindacali ci è richiesto
di intervenire a livello locale e a livello nazionale sul problema
della situazione delle poste in modo da impedire che le conseguenze
della ristrutturazione in atto ricadano sull'utenza degli uffici
postali come è previsto. Per questo abbiamo presentato
l'interrogazione in oggetto e nello stesso tempo, per venire in
aiuto all'azione che porta avanti la Regione, ci siamo fatti carico
di sollecitare anche a livello nazionale un intervento verso la
Direzione generale delle Poste e del ministero competente. Tramite
i nostri Parlamentari abbiamo cercato in sostanza di appoggiare
l'azione della Regione anche nelle altre sedi.
Ci auguriamo di avere delle risposte precise in breve tempo in
modo da rasserenare l'ambiente che si è venuto a creare a seguito
della rottura del fronte sindacale.
Una cosa è certa e dobbiamo ribadirla: non si può accettare che
per recuperare il disavanzo di bilancio si facciano scelte che
siano in contrasto con l'efficienza dei servizi e con l'occupazione
nel settore. Riteniamo che il servizio postale in Valle d'Aosta
debba avere la considerazione che merita, che ha avuto in passato e
che oggi forse non ha più.
L'apertura di poche ore negli uffici, l'istituzione di zone di
recapito che per la loro ampiezza diventano sempre più ingestibili,
il non regolare recapito dei pacchi e della posta hanno portato a
un disservizio e quindi al malcontento e alle proteste non solo
degli operatori, ma anche da parte dei cittadini interessati.
C'è da augurarsi che le amministrazioni comunali interessate che
operano sul territorio facciano sentire la loro voce nei confronti
della Direzione delle Poste per evitare che la Valle d'Aosta
rimanga senza posta, come ha affermato il Sindaco postino di
Champorcher nella lettera che ci ha fatto pervenire. Mi auguro che
l'auspicio del Sindaco di Champorcher venga accolto e sostenuto da
tutti in modo da dare alle Poste in Valle d'Aosta quella efficienza
che meritano e che hanno avuto sempre nel passato.
Président
La parole au Conseiller Tibaldi.
Tibaldi (FI)
Sono insoddisfatto, Presidente, non del suo
esercizio di lettura perché quel documento che lei ha letto
sappiamo che è stato scritto altrove, ma di quanto è stato scritto
in quel documento. Cosa dice quel documento? Quel documento ci
suona un po' come una presa in giro perché non possiamo aggiungere
contraddizione a contraddizione. La prima contraddizione l'ho
segnalata in sede di illustrazione dell'interpellanza: da una parte
si taglia l'organico, nella fattispecie il portalettere, dall'altra
la prevista e promessa assunzione di 25 persone nel comparto
postale valdostano si è persa in qualche meandro.
Ma a questa contraddizione se ne aggiunge un'altra, cioè che se
il processo di riordino del servizio postale, del servizio di
recapito, che è il secondo punto che lei ha evidenziato, viene
affrontato con la soppressione di zone e di conseguenza di addetti
a queste singole zone, non riusciamo a capire come mai, per
esempio, anche ieri su "La stampa" viene pubblicato che per far
fronte alle esigenze del recapito si provvede con l'assunzione di
17 di quei 29 posti a tempo determinato che saranno destinati
appunto al servizio di distribuzione postale, allora che non ci
prendano in giro dalla Direzione regionale delle Poste.
Come fanno a dire che da una parte voglio riordinare sopprimendo
le zone e di conseguenza gli addetti alle singole zone e dall'altra
per cercare di dare il servizio prendono dei precari, perché questi
29 di cui ieri "La Stampa" ha fatto cenno in un articolo specifico
sono 29 persone che vengono riconfermate di trimestre in trimestre
o di quadrimestre in quadrimestre, quindi non c'è nessuna novità da
un punto di vista occupazionale se quello era il profilo che si
voleva evidenziare, ma non c'è nemmeno nessuna novità a livello di
servizio postale.
Allora io ritengo che la risposta che ci ha letto, Presidente,
non soddisfa i quesiti e le preoccupazioni che nell'interpellanza
sono state segnalate.
Il servizio di recapito postale invece sappiamo che è
diseconomico, questo secondo la logica di riordino aziendale che
vuole Corrado Passera, perché non produce redditività e di
conseguenza profitto alla Poste italiane S.p.A., la quale anche
nella piccola Valle d'Aosta, dovendo fare fronte a 13 miliardi di
deficit, almeno secondo quel dato di bilancio, lo fa tagliando le
diseconomie a partire proprio dal settore della distribuzione che è
uno dei vari aspetti di cui si sta occupando l'ente nel suo
insieme. Vengono implementati altri servizi, per carità, queste
sono le scelte di Corrado Passera, tipo il banco posta o servizi
parabancari che si confrontano con delle imprese, quelle bancarie,
che sono ben più organizzate e più agguerrite e inserite sul
mercato che non le Poste italiane.
Ci sembra che dal contenuto di questa risposta non emerga ad
oggi una soluzione al problema. Posso prendere atto della sua buona
volontà di darci conoscenza di quelle che sono a grandi linee le
azioni contenute nel piano, però è un piano che non sta
assolutamente andando nella direzione auspicata da questo Consiglio
o meglio la direzione di avere un servizio e questo c'entra
relativamente con la liberalizzazione e con la battuta che ha fatto
il Presidente in esordio della sua risposta.
Sappiamo bene come l'Amministratore delegato delle Poste
italiane ha gestito poco fa il gruppo Olivetti, pertanto possiamo
immaginare a quali livelli potrà portare l'impresa Poste Italiane e
di conseguenza i servizi che questa eroga a livello valdostano,
dove la Regione ha una popolazione dispersa sul territorio,
un'orografia difficile e di conseguenza una complicazione in più
nel poter servire adeguatamente i suoi cittadini relativamente a
questo servizio.
Mi auguro che la Regione abbia un po' più di capacità
nell'affrontare con nerbo questa situazione ovviamente nei limiti
delle sue competenze perché come ho detto prima non può interferire
nel processo decisionale, tuttavia, evidenziando il terzo e il
quarto punto: la rete postale e i rapporti con gli enti locali,
anche qui la Regione può secondo noi avere maggiore incidenza nelle
scelte o negli orientamenti del "management" aziendale delle Poste,
quindi mi auguro che quell'indirizzo programmatico che è stato
votato all'unanimità nella mozione di luglio venga tradotto in
fatti.
Per adesso possiamo solo dire che purtroppo saremo costretti a
subire il disagio postale, purtroppo saranno costretti anche i
portalettere a trovarsi in difficoltà perché questo piano di
riordino portato avanti in maniera confusa e imprecisa li penalizza
per primi, ma penalizza anche noi, come giustamente è stato
sottolineato dagli enti locali, penalizza anche noi e già sta
penalizzando soprattutto la situazione in diversi uffici postali
dislocati sul territorio. Mi risulta per esempio che a Gressan,
Pont-Saint-Martin e Châtillon ci siano numerose giacenze di
corrispondenza che non vengono distribuite o meglio vengono
distribuite in ritardo.
Se la risposta della Direzione regionale postale e quindi la
risposta del Presidente Viérin è quella che oggi abbiamo conosciuto
o perlomeno quella che abbiamo letto ieri sui giornali, non
possiamo che ribadire la nostra insoddisfazione, il problema del
recapito postale non viene risolto in questa maniera. Sarebbe
opportuno che la Regione si facesse parte attiva in questo processo
di razionalizzazione che, portato avanti in questa maniera, rischia
di diminuire la qualità del servizio postale nella nostra regione
senza portare alcun vantaggio né a chi lavora presso le Poste né
tantomeno ai cittadini.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK