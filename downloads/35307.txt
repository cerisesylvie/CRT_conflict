Consiglio Regionale della Valle d'Aosta - Oggetto del Consiglio n. 2820 del 6 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2820 del 6 febbraio 2013 - Resoconto
OGGETTO N. 2820/XIII - Illustrazione del disegno di legge:
"Modificazioni alle leggi regionali 23 luglio 2010, n. 22 (Nuova
disciplina dell'organizzazione dell'Amministrazione regionale e
degli enti del comparto unico della Valle d'Aosta. Abrogazione
della legge regionale 23 ottobre 1995, n. 45, e di altre leggi in
materia di personale), 25 gennaio 2000, n. 5 (Norme per la
razionalizzazione dell'organizzazione del servizio socio-sanitario
regionale e per il miglioramento della qualità e
dell'appropriatezza delle prestazioni sanitarie, socio-sanitarie e
socio-assistenziali prodotte ed erogate nella regione) e 20
dicembre 2010, n. 44 (Costituzione di una società per azioni per la
gestione di servizi alla pubblica Amministrazione
regionale)".
Président -
Bien, a demandé la parole le collègue Crétaz
pour l'illustration.
Crétaz (UV)
- Merci Présidente.
Il presente disegno di legge apporta modificazioni alle leggi
regionali 23 luglio 2010, n. 22 (Nuova disciplina
dell'organizzazione dell'Amministrazione regionale e degli enti del
comparto unico della Valle d'Aosta. Abrogazione della legge
regionale 23 ottobre 1995, n. 45, e di altre leggi in materia di
personale) e 25 gennaio 2000, n. 5 (Norme per la razionalizzazione
dell'organizzazione del servizio socio-sanitario regionale e per il
miglioramento della qualità e dell'appropriatezza delle prestazioni
sanitarie, socio-sanitarie e socio-assistenziali prodotte ed
erogate nella regione).
Le modificazioni apportate alla legge regionale n. 22 del 2010
consentono di far confluire in un unico testo le disposizioni in
materia di personale della pubblica Amministrazione regionale.
Analizzandole nel dettaglio, le nuove disposizioni sono volte
a:
- consentire di applicare anche al personale
tecnico-amministrativo dell'Università della Valle
d'Aosta-Université de la Vallée d'Aoste, ove compatibili, le
disposizioni della legge regionale 22 del 2010;
- disciplinare le modalità di attribuzione dell'incarico di
veterinario regionale, prevedendo che possa essere conferito anche
mediante comando di un dirigente veterinario da altro ente
pubblico;
- dare piena attuazione al principio di trasparenza e
accessibilità dei dati inerenti alla concessione di contributi,
ausili e sussidi finanziari alle imprese e all'attribuzione di
vantaggi economici di qualsiasi genere a enti pubblici e privati, i
quali devono essere resi disponibili in formato elettronico
nell'ambito della sezione del sito denominata "Trasparenza,
valutazione e merito", con modalità tali da consentirne il
riutilizzo anche a fini statistici;
- ridefinire la dotazione organica del personale ATAR in
servizio presso le istituzioni scolastiche, sopprimendo la
graduatoria unica e permanente dei concorsi per posti di bidello e
accudente;
- dare piena attuazione al principio generale in materia di
reclutamento del personale dipendente che tenda a valorizzare le
esperienze di giovani che hanno già maturato almeno tre anni di
assunzione a tempo determinato o di collaborazione coordinata e
continuativa presso l'ente di comparto che emana il bando,
attraverso la riserva di posti nel limite massimo del 40 percento e
prevedendo punteggi per l'esperienza professionale maturata;
- stabilire che il distacco di personale dell'Azienda regionale
sanitaria USL della Valle d'Aosta presso le strutture regionali
competenti in materia di sanità e politiche sociali possa essere
disposto anche per singoli progetti di interesse
dell'Amministrazione regionale e solo a condizione che ciò non
comporti nuovi o maggiori oneri a carico della finanza
regionale;
- applicare la normativa statale vigente in materia di
accertamento di permanente inidoneità psico-fisica, purché
compatibile con le altre disposizioni della legge regionale 22 del
2010;
- stabilire particolari condizioni per gli orari degli uffici
delle segreterie delle istituzioni scolastiche;
- chiarire l'ambito di applicazione in materia di attività extra
impiego e le conseguenti esclusioni, tenuto conto delle
problematiche emerse nell'applicazione delle disposizioni ora
vigenti. A tal fine con le modificazioni introdotte si stabilisce
che il dipendente possa svolgere, senza necessità di preventiva
autorizzazione, anche attività di volontariato per le quali sia
previsto il solo rimborso delle spese documentate. Inoltre anche le
cariche in società cooperative e associazioni possono essere
assunte dal dipendente previa autorizzazione dell'ente di
appartenenza. Nel caso di incarichi extra impiego autorizzabili, il
dipendente non deve essere in conflitto di interesse, anche solo
potenziale, con l'attività di lavoro svolta. Infine, il limite
delle 50 giornate lavorative riguarda solo gli incarichi esterni e
le prestazioni di lavoro autonomo, escludendone le cariche;
- dettare la nuova disciplina del telelavoro a conclusione della
fase di sperimentazione. L'obiettivo è quello di trasformare il
telelavoro in una procedura organizzativa ordinaria, riportando la
materia nell'alveo delle modalità organizzative di applicazione del
lavoro presso gli enti del comparto unico, superando la
straordinarietà relativa alla fase di sperimentazione e rendendo di
conseguenza corrente questa modalità organizzativa.
Per quanto riguarda la modificazione alla legge regionale 5 del
2000, relativa all'accertamento della conoscenza della lingua
francese o italiana per l'assunzione di personale presso l'Azienda
USL della Valle d'Aosta, le novità di maggior rilievo consistono
nel fatto che l'accertamento linguistico conserva validità
permanente in relazione alla qualifica dirigenziale o alla
categoria e posizione per il quale è stato superato, o alle
categorie e posizioni inferiori, e nel fatto che l'accertamento
linguistico conseguito presso l'Amministrazione regionale o altro
ente del comparto unico o presso l'Università della Valle
d'Aosta-Université de la Vallée d'Aoste è valido anche per
l'Azienda USL.
Sono infine dettate disposizioni puntuali in materia di ufficio
stampa sia per la Regione che per il Consiglio regionale, che
consentono di mantenere l'esercizio degli incarichi fino al
successivo conferimento.
Merci à tous et à toutes
.
Presidente -
Bene colleghi, allora vi propongo di
sospendere qua i lavori e quindi riprendiamo alle 15,30.
Grazie.
La seduta è tolta.
---
La seduta termina alle ore 12,55.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK