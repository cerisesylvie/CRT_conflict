Consiglio Regionale della Valle d'Aosta - Oggetto del Consiglio n. 242 del 27 novembre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 242 del 27 novembre 2008 - Resoconto
OGGETTO N. 242/XIII - Ritiro di mozione: "Interventi per il
ripristino di strade regionali dimesse da destinare al transito
pedonale e ciclabile".
Mozione
Preso atto che la percorrenza delle arterie principali
rappresenta un serio rischio per i ciclisti, rischio che è
particolarmente accentuato nei tratti di galleria;
Constatato che sulla statale 26, come su alcune strade
regionali, si potrebbe, senza particolare difficoltà, utilizzare la
precedente sede viaria, attualmente dismessa, per il transito delle
biciclette. A titolo esemplificativo si segnala la galleria di
Arvier-Leverogne-Avise;
Verificato che alcuni tratti delle sopracitate strade
dismesse versano in profondo stato di degrado;
Considerato che il ripristino al transito pedonale e
ciclabile dei summenzionati tratti di strada rappresenterebbe,
oltre ad una utilità per pedoni e ciclisti, un importante
intervento di riqualificazione ambientale, senza rilevanti oneri
finanziari;
Il Consiglio regionale
Impegna
la Giunta regionale a:
1) promuovere il censimento della situazione delle strade
dismesse in seguito all'esecuzione di varianti su strade statali e
regionali;
2) promuovere un programma d'intervento che ne favorisca il
ripristino, stabilendo un ordine di priorità in relazione al
maggior contenimento del rischio e al miglioramento ambientale che
l'intervento comporta.
F.to: Cerise Giuseppe - Bertin - Chatrian - Louvin - Morelli
Patrizia
Président
- La parole au Conseiller Cerise Giuseppe.
Cerise G. (VdAV-R)
- Merci, M. le Président. Questa
mozione si propone di impegnare la Giunta a mettere in atto una
serie di iniziative che sono complementari fra di loro, con un
duplice obiettivo: uno, quello di migliorare la sicurezza stradale
da un lato e favorire il recupero ambientale di alcuni siti
particolarmente degradati che allo stato attuale non contribuiscono
certamente a favorire una immagine positiva della nostra regione.
Credo che tutti noi abbiamo potuto verificare l'oggettivo rischio
che comporta la presenza sempre più numerosa di ciclisti sulle
strade di grande percorrenza in particolare, rischio che poi ognuno
di noi vede in una ottica diversa quando pedala rispetto a quando è
al volante e viceversa. Negli scorsi anni ho vissuto le due
esperienze e posso dire che il rischio è più o meno elevato, anche
a seconda del comportamento e del rispetto delle regole sia da
parte di chi pedale che di chi è al volante. Ma indipendentemente
da questa variabile, credo che il rischio sia fortemente accentuato
nei tratti in galleria, ad esempio le gallerie di Arvier, di
Leverogne, di Avise sono pericolose sotto questo aspetto. L'altro
aspetto che vogliamo porre all'attenzione di questa Assemblea è lo
stato di degrado in cui versano alcuni tratti di strada dismessi,
in seguito alla realizzazione di gallerie o altre varianti alle
arterie precedenti, alcuni di questi tratti anche di particolare
interesse paesaggistico, e che crediamo che con modesti interventi
a limitati costi potrebbero essere riqualificati e destinati ad
aree di sosta, percorsi pedonali e ciclabili. Il bilancio di questi
interventi sarebbe sicuramente positivo, se si considerano gli
importanti risultati che si possono ottenere sotto il profilo del
recupero ambientale e paesaggistico e della sicurezza, e la
conseguente restituzione alla fruizione da parte dei cittadini di
un bene comune rispetto ai contenuti impegni finanziari che sono
necessari a questo. Noi vogliamo pertanto con questa mozione
impegnare la Giunta su una proposta costruttiva sicuramente utile e
formulata nell'esclusivo interesse del bene comune.
Vorrei citare come esempio il progetto di pista ciclabile della
Comunità Monte Emilius - alcuni lotti già realizzati, alcuni in
fase di realizzazione - che parte da Sarre e Jovençan nella parte
alta, per arrivare al confine di Fénis e Chambave, sulla parte
bassa, e che coinvolge tutto il centro valle, e poi dal confine di
Fénis e Chambave è in atto il progetto della Comunità Montana Monte
Cervino, che va a connettersi con questo. Ecco questi interventi
per una buona parte sono stati realizzati su delle strade in
qualche modo riqualificazione delle strade esistenti, strade
poderali, strade dismesse, eccetera, e credo che nei lotti che sono
stati realizzati danno anche una certa immagine e raccolgono un
buon consenso da parte di chi vuole andare a farsi la sua pedalata
ma anche una passeggiata a piedi. Dunque l'impegno che chiediamo è
quello di promuovere un rilievo della situazione delle strade
dismesse in seguito alla realizzazione di varianti su strade
regionali, statali e non so se comunali (un rilievo potrà portarci
meglio a conoscenza di qual è la situazione) e promuovere un
programma di intervento che ne favorisca il ripristino. Sappiamo
che non si può fare tutto e subito, dunque questo programma
dovrebbe stabilire poi anche secondo le disponibilità un ordine di
priorità, che chiaramente dovrebbe essere definito in relazione al
maggior contenimento del rischio e al miglior recupero ambientale
che ne deriva. Sappiamo che detto così può sembrare abbastanza
semplice. Sicuramente trascina qualche problema che è relativo alla
competenza e alla proprietà di alcuni di questi tratti di strada,
che possono variare da regionali a comunali, dell'ANAS e
quant'altro, sia in termini di proprietà che di competenza, dunque
il tutto dovrà essere coordinato. Comunque non per questa
difficoltà che c'è, dobbiamo rinunciare a guardare in prospettiva
su un intervento come quello che proponiamo.
Président
- La discussion générale est ouverte.
La parole à l'Assesseur aux ouvrages publics, à la protection
des sols et au logement public, Viérin Marco.
Viérin M. (SA-UdC-VdA)
- Grazie, Presidente. Ringrazio
anche il collega Cerise e gli altri firmatari di questa iniziativa
perché è un argomento al quale la Giunta e la maggioranza sono
sensibili, cioè cercare di eliminare eventuali rischi o diminuire
sempre più i rischi anche per l'attività ciclabile in Valle, come
anche il fatto di recuperare o dare maggiore efficienza a recuperi
ambientali possibili. Questo tema però è un po' complicato anche da
un punto di vista normativo, perché questi tratti sono per la
maggior parte conseguenti a interventi sulla rete viaria dell'ANAS
ed eventualmente a tratti ex ANAS recentemente dismessi e quindi
trasferiti alla Regione, come l'ex statale per la Valle del Lys la
505, l'ex statale per la Valtournenche la 405, l'ex statale per
Cogne la 507. Fatto questo ragionamento, nella prefazione della
iniziativa viene richiamata soprattutto la SS 26, il tratto che va
da Aosta verso Courmayeur, lì abbiamo nel dettaglio quattro tratti
che sono già stati by-passati rispetto alla vecchia strada, di cui
due sono già stati trasmessi formalmente come reliquati ai Comuni e
agli enti locali interessati, perché il nuovo codice della strada
prevede che questi tratti siano trasferiti agli enti locali. Qui si
complica la questione, perché gli enti locali poi dovranno fare
loro stessi dei ragionamenti sia per quello che sono le gestioni e
gli interventi da farsi anche in indirizzo a quanto detto (che è
condivisibile) dal collega Cerise. Per quel che attiene la Regione,
la legge regionale 26/2006 prevede all'articolo 4 un analogo
dispositivo come del resto la legge nazionale, il codice della
strada di declassificazione automatica, che ha già trovato
applicazione in due casi. Sono stati trasferiti al Comune di
Villeneuve il primo tronco della strada di Valsavarenche in
corrispondenza del passaggio a livello e al Comune di Avise il
tratto iniziale della strada regionale di Cerellaz. Anche qui c'è
un discorso di interessamento degli enti locali. Posso essere anche
più preciso, perché sono dati che possono servire: i due tratti che
l'ANAS ha trasferito agli enti locali sono i due tratti a monte
verso Courmayeur e due gallerie a monte, quella di Avise e
l'altra.
Quindi fatte queste considerazioni, ci sembra più opportuno
rispetto a redigere un programma di interventi o quant'altro, fare
una forte riflessione con gli enti locali interessati e con l'ANAS
sulla destinazione finale dei predetti reliquati, perché se poi
abbiamo visioni diverse alla fine il risultato pratico sarebbe non
quello che tutti noi auspichiamo. Pertanto chiedo ai colleghi
presentatori, visto che condividiamo le sensibilità, se possono
ritirare questa iniziativa, tenendo conto che mi prendo l'impegno
di poter venire in aula in primavera e fare un ragionamento
riprendendo questa situazione, ma avendo dati più definitivi sulle
intenzioni degli enti locali. Questa è la richiesta che faccio
anche a nome della maggioranza, altrimenti ci asterremo perché non
è che non condividiamo gli obiettivi.
Président
- Est-ce que je peux fermer la discussion
générale? La discussion générale est fermée.
La parole au Conseiller Cerise Giuseppe.
Cerise G. (VdAV-R)
- Merci, M. le Président. In seguito
ad alcuni approfondimenti che avevo fatto, già nell'illustrare la
mozione avevo messo in evidenza alcuni aspetti di difficoltà
burocratici e di responsabilità varie che si intersecano in questo
contesto. Potrei anche vedere di ritirare la mozione, se c'è un
impegno dell'Assessore a promuovere questo incontro fra l'ANAS (per
quanto di sua competenza) e gli enti locali - alcuni colleghi
interessati a questo ragionamento li avevo sentiti - e poi riferire
in Commissione sulla evoluzione di questi incontri e dare seguito
all'impegno che l'Assessore ha annunciato nei primi mesi dell'anno
di riferire a questa Assemblea.
È chiaro che se questi impegni saranno disattesi, saremo
nuovamente là a riproporre in termini molto più stringenti gli
impegni che chiediamo alla Giunta in questo senso.
Président
- La parole à l'Assesseur aux ouvrages publics,
à la protection des sols et au logement public, Viérin Marco.
Viérin M. (SA-UdC-VdA)
- Ringrazio i presentatori della
iniziativa, in particolare il relatore Cerise e riconfermo che nei
primi mesi dell'anno, entro la primavera, potremo raccogliere tutti
i dati che già abbiamo, perché è questo il concetto: è inutile che
diamo degli incarichi per fare una ricerca, quando lo possiamo fare
internamente, risparmiando anche delle risorse. Quindi lo faremo
quando avremo questa mappatura che interessa quattro o cinque enti
e potremo come Assessorato fare un incontro fra tutte le parti
interessate e vedere se abbiamo qualche opportunità, tenendo conto
di tutti i fattori di rischio, perché Cerise lo ha detto
chiaramente, abbiamo in parecchi tratti dei fattori di rischio
naturali che sono geologici, di frana o caduta massi. Quindi è
anche un discorso di difendere l'incolumità delle persone che
utilizzano eventuali opere che noi andiamo a realizzare.
Questo è il ragionamento che dobbiamo fare e su cui essere molto
attenti. Io la ringrazio e ci aspetteremo su questo argomento di
qui a qualche mese.
Président
- Si j'ai bien compris avec cet engagement de
l'Assesseur la motion est retirée.
Le Conseil prend acte.
Chers collègues, nous avons achevé les travaux de cette séance,
je vous rappelle que le Conseil est convoqué pour lundi
1
er
décembre à 15 heures 30.
La séance est levée.
---
La réunion se termine à 12 heures 15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK