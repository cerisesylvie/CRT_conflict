Consiglio Regionale della Valle d'Aosta - Oggetto del Consiglio n. 517 del 26 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 517 del 26 aprile 1984 - Resoconto
OGGETTO N. 517/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 1011 in data 24 febbraio 1984
: Spese
per interventi intesi alla conservazione ed all'incremento del
patrimonio boschivo. - Acquisto automezzi, macchinari ed
attrezzature per i cantieri di lavoro.
PRESIDENTE
: Se nessuno chiede la parola metto in
approvazione la ratifica della deliberazione n. 1011.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1072 in data 24 febbraio 1984:
Approvazione ed impegno della spesa di lire 191.000.000= per
l'esecuzione di lavori dello scavo archeologico della navata
centrale della Cattedrale e del Sagrato (2° lotto) Esecuzione dei
lavori in economia diretta.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Noi siamo decisamente favorevoli a
questo tipo di intervento. Ci preoccupa però l'osservazione fatta
in altra sede dall'Assessore competente, quando diceva che non era
possibile chiudere tutti gli scavi aperti se non in tempi
estremamente lunghi. Noi chiediamo quando è prevista la chiusura
del cantiere aperto nella cattedrale di Aosta, che peraltro merita
tutti gli interventi sinora effettuati dalla Sovrintendenza: sono
somme ben investite, quando si tratta di restituire il passato al
presente! Però il discorso della frammentazione dei cantieri
preoccupa non solo noi ma anche i cittadini che utilizzano i vari
luoghi dove questi scavi sono effettuati; chiedo quindi se è
possibile prevedere in termini ragionevoli la fine dei lavori.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
La maggior parte dei lavori, per l'importo
previsto, è stata eseguita. I lavori sono terminati il 10 o 12 del
mese in corso, resta da ultimare la parte esterna. La navata
centrale è già ultimata sia nella ricerca di tutti i reperti, sia
nella costruzione del solaio centrale. Dovremo intraprendere forse
degli scavi a sinistra dell'ingresso della chiesa e nella parte
esterna, però bisogna vedere la disponibilità da parte della curia.
A Pasqua, per esempio, abbiamo fatto uno sforzo non indifferente,
lavorando anche di notte, perchè si dovevano terminare i lavori in
tempo per questa festa religiosa: era un nostro impegno e l'abbiamo
mantenuto. Ora ci è stato chiesto di non iniziare altri lavori sino
all'autunno, tuttavia riteniamo che con circa tre mesi di lavoro
dovrebbe terminare il nostro impegno nella cattedrale.
PRESIDENTE
: Se nessuno chiede la parola metto in
approvazione la ratifica della deliberazione n. 1072.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1666 in data 23 marzo 1984
: Esecuzione di
lavori di sistemazione idraulica del Torrente Sache - 1° lotto - in
Fraz. Echallod del Comune di Arnad. Approvazione del progetto.
Approvazione ed impegno di spesa - Appalto dei lavori a licitazione
privata.
PRESIDENTE
: Se nessuno chiede la parola metto in
approvazione la ratifica della deliberazione n. 1666.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1673 in data 23 marzo 1984
: Lavori
di ristrutturazione ed ampliamento dello stabile di proprietà
regionale "Istituto Don Bosco" in Comune di Châtillon (impianto
idrotermosanitario) - Appalto dei lavori a licitazione privata -
Approvazione ed impegno di spesa.
PRESIDENTE
: Metto in approvazione la ratifica della
deliberazione n. 1673.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1675 in data 23 marzo 1984
: Lavori di
ristrutturazione ed ampliamento dello stabile di proprietà
regionale "Istituto Don Bosco" in Comune di Châtillon (impianto
elettrico) Appalto dei lavori a licitazione privata - Approvazione
ed impegno di spesa.
PRESIDENTE
: Metto in approvazione la ratifica della
deliberazione n. 1675.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 1691 in data 23 marzo 1984
:
Lavori di sistemazione della zona denominata "Tzante de Bouva" ad
uso parcheggio pubblico e servizi in Comune di Fénis - Appalto dei
lavori a licitazione privata - Approvazione ed impegno di
spesa.
PRESIDENTE
: Se nessuno chiede la parola metto in
approvazione la ratifica della deliberazione n. 1691.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 1699 in data 23 marzo
1984:
Assistenza all'infanzia - Concessione e
liquidazione di contributo al Comune di Verrès per l'organizzazione
e la gestione del centro diurno estivo per l'anno 1983 -
Approvazione e finanziamento di spesa.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 1780 in data 23 marzo
1984:
Lavori di ristrutturazione a museo archeologico
dell'edificio in Piazza Roncas detto "Ex Caserma Challant" in
Comune di Aosta (opere strutturali) - Appalto dei lavori a
licitazione privata - Approvazione ed impegno di parte di
spesa.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io trovo che l'effettuazione di
quest'opera sia un atto doveroso e quindi concordo sulla
destinazione dell'edificio a museo, ma mi stupisce che la Giunta
sembri voler evitare di portare il progetto all'esame del Consiglio
mentre un'opera del genere è da portare non dico al vaglio, ma
perlomeno a conoscenza del Consiglio.
Ci sono delibere precedenti per opere di ben altra portata e
natura ma per le quali esisteva un capitolato d'appalto. In questo
caso si tratta di un importo di un miliardo e 200 milioni e
l'approviamo con una delibera di Giunta, quasi dovessimo
vergognarci di fare questi lavori!
Perchè il Consiglio non poteva esaminare questo tipo di
progetto? Perchè ce lo troviamo in ratifica anziché in esame? Il
Consiglio poteva anche dare qualche suggerimento sul progetto.
Gradiremmo una risposta da parte dell'Assessore.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Francamente non è facile rispondere, anche
perchè io sono in questo Consiglio da dieci anni, ma non ho mai
visto portare un progetto all'esame del Consiglio regionale, visto
che ci sono delle Commissioni apposite, costituite anche da
tecnici. Esistono due leggi regionali in cui si stabilisce che
tutti i progetti dei comuni che hanno finanziamenti dalla legge N.
10, per importi che superano i 500 milioni, devono essere approvati
da una speciale commissione; anche quelli regionali devono avere
l'approvazione della competente commissione, sentito il parere
degli Assessorati competenti. Onestamente la richiesta mi prende in
contropiede, perchè non è una prassi normale. Il parere del
Consiglio potrebbe essere utile se il progetto è di una certa
entità, come questo, per poi passarlo alla Commissione
competente.
PRESIDENTE
: Se nessuno chiede la parola metto in
approvazione la ratifica della deliberazione n. 1780.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1801 in data 30 marzo 1984
:
Esecuzione di lavori di sistemazione idraulica Torrente Les Laures
(4° lotto)
in Comune di Brissogne - Approvazione ed impegno
di spesa - Appalto dei lavori a licitazione privata.
PRESIDENTE
: Se nessuno chiede la parola metto in
approvazione la ratifica della deliberazione n. 1801.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1803 in data 30 marzo 1984
: Lavori
di costruzione strada e piazzale alla frazione Crêtes in Comune di
Bionaz - Approvazione di perizia suppletiva - Approvazione ed
impegno di spesa.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Si tratta di un'opera la cui perizia
suppletiva raggiunge quasi l'importo dei lavori a base d'asta e
quindi il giudizio di Nuova Sinistra è negativo e il voto sarà
contrario.
PRESIDENTE
: Se nessuno chiede la parola metto in
approvazione la ratifica della deliberazione n. 1803.
ESITO DELLA VOTAZIONE
Presenti: 27
Votanti: 17
Favorevoli: 16
Contrari: 1
Astenuti: 10 (Bajocco, Breuvé, Cout, De Grandis, Dolchi,
Mafrica, Millet, Pascale, Tonino e Torrione)
Il Consiglio approva.
Oggetto n. 1831 in data 30 marzo 1984
:
Approvazione ed impegno della maggiore spesa di lire 80.000.000=
per lavori di straordinaria manutenzione dello stabile di proprietà
regionale denominato "Eremo" sito in Frazione San Romolo in Comune
di Sanremo.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io vorrei sapere dall'Assessore se
questa struttura si chiamava già "Eremo" prima o la chiamiamo così
noi perchè è abbandonata da anni, nonostante si
continui a
spendervi dei soldi. Non si
sa bene quando i vecchi potranno
utilizzarla eppure doveva essere destinata al soggiorno marino
degli anziani. Inoltre vorrei sapere a che cifra siamo arrivati con
le spese e quando, presumibilmente, potrà servire per le vacanze
degli anziani.
PRESIDENTE
: Ha chiesto la parola l'Assessore alla Sanità
ed Assistenza Sociale Marcoz; ne ha facoltà.
MARCOZ (U.V.):
Un mese fa sono andato a Sanremo per
vedere lo stabile ed ho constatato che la spesa sostenuta sinora è
di 180 milioni.
Per ultimare il controllo degli ascensori, la posa degli
estintori, della tappezzeria delle camere, il lavaggio, la pulizia
generale e la messa in opera, il geometra Nelva dell'ufficio
demanio, ritiene che occorrano circa 80 milioni di nuovi lavori,
che saranno ultimati entro questo mese. La settimana prossima il
geometra Nelva ritornerà per la definitiva consegna dei lavori
fatti.
Faremo un primo esperimento di funzionamento con la chiesa
parrocchiale di San Francesco di Sales di Champdepraz che ha
chiesto di prendere in gerenza per il mese di luglio e agosto
questa casa. Sarà un primo esperimento per vedere come funzionerà
questo complesso dell'Eremo di San Romolo.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Mi fà piacere che la parrocchia di
Champdepraz abbia già fatto dei progetti su di un eremo da noi
abbandonato. La Regione non ha progetti da fare per conto suo?
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Non ho capito molto bene neanche io.
Già una volta ci siamo occupati di questo argomento e l'Assessore,
con molta franchezza, ci ha detto che si sarebbe visto cosa si
poteva fare. Sembra più una scommessa che non la destinazione di
uno stabile a servizio sociale!
Ora, se si vuole fare un servizio sociale, sono nettamente
contrario perchè l'ubicazione è estremamente decentrata, come dice
anche il suo nome. Abbiamo fatto per anni una battaglia per
inserire gli anziani all'interno del contesto sociale, non vorrei
che quando li portiamo in vacanza li mettiamo in un eremo. Il fatto
che si chiami "Eremo" mi lascia perplesso
(..............INTERRUZIONE.............. )
spero almeno che l'Assessore cambi il nome a questo stabile
dandogliene uno più decente
(.............INTERRUZIONE............... )
Vorremmo che, al di là di una frettolosa destinazione alla
parrocchia di Champdepraz, ci fosse un qualcosa di più serio e
programmato. Non ho capito di che tipo è l'esperimento che si vuole
fare, se di soggiorno marino per anziani, adulti o bambini.
Cerchiamo di uscire da uno schema che mi sembra un pochino
frettoloso: spero che l'Assessorato, se questa è una soluzione
transitoria, ne abbia una definitiva!
PRESIDENTE
: Ha chiesto la parola l'Assessore alla Sanità
ed Assistenza Sociale Marcoz; ne ha facoltà.
MARCOZ (U.V.):
La prima richiesta è stata quella della
Chiesa parrochiale di San Francesco di Sales di Champdepraz, per
soggiorni marini di adolescenti dai 13 ai 16 anni. Nei mesi di
luglio e agosto cominceremo a fare questa esperienza per vedere
come funzionerà il complesso.
PRESIDENTE
: Se nessuno chiede la parola metto in
approvazione la ratifica della deliberazione n. 1831.
ESITO DELLA VOTAZIONE
Presenti: 28
Votanti: 18
Favorevoli: 18
Astenuti: 10 (Bajocco, Breuvé, Cout, Dolchi, Mafrica, Millet,
Pascale, Riccarand, Tonino e Torrione)
Il Consiglio approva.
Oggetto n. 1832 in data 30 marzo 1984
: Modalità
di intervento della Regione per i soggiorni estivi, marini
e
montani all'infanzia durante l'anno 1984 - Approvazione ed
impegno di spesa.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei alcune spiegazioni su questa
deliberazione.
Le suore di San Giuseppe chiedono come retta pro-capite per i
bambini valdostani che fruiranno di soggiorni marini £. 250.000; le
suore Minime Oblate del Cuore Immacolato di Maria di Milano
chiedono £. 740.050 per le spese di soggiorno, di trasporto e di
funzionamento dell'ufficio in Aosta. Nel testo della delibera si
dice che le suore di San Giuseppe organizzano due turni di ventidue
giorni ciascuno, mentre le suore Minime Oblate organizzano un unico
turno; vorremmo sapere se è un unico turno di 44 giorni oppure se
il turno è sempre di 22 giorni. Se il turno è di 22 giorni, come
mai presso una congregazione si pagano £. 250.000 e presso l'altra
tre volte tanto?
Faccio ancora due osservazioni prima, per l'ammissione di minori
presso le colonie di Igea marina e di Loano le domande saranno
curate dalla Caritas; seconda si dà il rimborso delle spese per il
funzionamento in Aosta dell'ufficio della congregazione religiosa
"Minime Oblate del Cuore Immacolato di Maria" di Milano. Siccome
ritengo che il Comune di Aosta e la Regione abbiano uffici in grado
di seguire le pratiche per l'ammissione di bambini valdostani ai
soggiorni marini, mi chiedo come mai si affida alla Caritas l'esame
delle domande e perchè addirittura si pagano le spese per un
ufficio apposito di una congregazione religiosa che opera a Milano
e aprirà, per raccogliere le domande, un ufficio ad Aosta. Credo
che sia possibile organizzare la raccolta e l'esame delle domande
attraverso gli uffici pubblici invece che affidarsi completamente e
rimborsare le spese a queste congregazioni religiose.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je dois dire qu'il y a une différence
entre les différentes organisations et elle est due au personnel
qui est employé et à l'âge des garçons qui sont en charge, en
particulier pour la question des "Minime Oblate del Cuore
Immacolato di Maria". En plus, elle est liée au personnel
specialisé qui est employé pendant l'hiver à Milan et pendant l'été
à Rimini. Pour la question de l'organisation, on a agi de cette
manière avec la Caritas car, depuis toujours, on avait eu l'appui
de cette organisation qui est à niveau de paroisse et, pour les
parents des intéressés, il est bien plus simple de faire les
requêtes de séjour à la mer en utilisant le système prévu.
Il y a deux ans, on avait prévu de changer, d'appliquer un
système régional et les parents mêmes avaient demandé de continuer
comme ça. A présent, au contraire, on devrait encore changer le
commune, car, à niveau régional, on n'aurait pas la possibilité de
faire ce travail en utilisant les assistants sociaux. Vu qu'il y a
la Caritas, on a toujours travaillé ensemble et les parents ont
toujours été satisfaits de cette organisation.
Pour la pension, il y a eu jusqu'à l'année dernière (mais je me
rappelle plus dans les détails) une augmentation d'une année à
l'autre, suivant l'inflation.
PRESIDENTE
: Se nessuno chiede la parola metto in
approvazione la ratifica della deliberazione n. 1832.
ESITO DELLA VOTAZIONE
Presenti: 31
Votanti: 21
Favorevoli: 21
Astenuti: 10 (Bajocco, Breuvé, Cout, Dolchi, Mafrica, Millet,
Pascale, Riccarand, Tonino e Torrione)
Il Consiglio approva.
Oggetto n. 1845 in data 30 marzo 1984
:
Concessione e liquidazione di un contributo straordinario di lire
4.500.000= alla Association Valdôtaine des Archives Sonores -
Approvazione e liquidazione di spesa.
PRESIDENTE
: Se nessuno chiede la parola metto in
approvazione la ratifica della deliberazione n. 1845.
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Riccarand)
Il Consiglio approva.
Oggetto n. 1846 in data 30 marzo 1984:
Destinazione del ricavato delle fotocopie fatte presso le
biblioteche dipendenti dalla Regione Valle d'Aosta.
PRESIDENTE
: Se nessuno chiede la parola metto in
approvazione la ratifica della deliberazione n. 1846.
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
Oggetto n. 1861 in data 30 marzo 1984
:
Concessione e liquidazione di un contributo di lire 2.000.000= alla
Pro Loco
di Valsavarenche - Approvazione e finanziamento di
spesa.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
A noi sembra che questo provvedimento
sia leggermente contradditorio con quello che segue, dove si
concedono dei contributi alle pro-loco sulla base di richieste
specifiche. Non approviamo la logica di questo provvedimento, con
cui si danno due milioni alla Pro Loco di Valsavarenche quando
altre Pro Loco, di altre dimensioni, come quella di Châtillon e
quella di Donnas, hanno un contributo di quattro milioni.
Poichè è un contributo che dovrebbe fare fronte alle spese
organizzative, ci sembra un po' sperequato dare un contributo a
Valsavarenche di due milioni e a Châtillon di quattro, dovendo le
attività delle Pro Loco fare fronte alle stesse esigenze di
promozione turistica.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Nella delibera con la quale decidiamo di
dare dei contributi alle Pro Loco, si può vedere che essi sono
proporzionali al costo delle loro manifestazioni. Ogni Pro Loco ci
manda il calendario delle manifestazioni e alla fine dell'anno il
consuntivo (non possono sempre mandarci le fatture, comunque le
loro spese sono sempre giustificate). La Pro Loco di Valsavarenche,
molto probabilmente, non funziona molto bene, poichè neanche
quest'anno ci ha mandato il preventivo (infatti non ha il
contributo); ci ha mandato il consuntivo, dopo aver fatto le
manifestazioni, per un importo £. 3.000.000=. I tre milioni spesi
sono documentati, ma noi sappiamo che hanno avuto anche delle spese
non documentate ed è stata data più o meno la stessa cifra, in
percentuale, che è stata data alle altre Pro Loco.
PRESIDENTE
: Se nessuno chiede la parola metto in
approvazione la ratifica della deliberazione n. 1861.
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva
Oggetto
n. 1866 in data 30 marzo
1984:
Concessione di tributi ad Associazioni Pro Loco
della Regione per l'incremento turistico locale - Approvazione e
liquidazione di spesa.
PRESIDENTE
: Se nessuno chiede la parola metto in
approvazione la ratifica della deliberazione n. 1866.
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
Oggetto
n. 1930 in data 30 marzo 1984
:
Concessione e liquidazione di un contributo straordinario di lire
37.800.000= all'ospizio di Carità di Aosta - Approvazione e
liquidazione di spesa.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei conoscere le motivazioni con le
quali l'ospizio ha richiesto questo contributo.
PRESIDENTE
: Ha chiesto la parola l'Assessore ai Lavori
Pubblici Chabod; ne ha facoltà.
CHABOD (D.C.):
L'ospizio aveva già chiesto questi
contributi quando è stato deciso di fare il nuovo ospizio, con
l'accordo che noi ne avremmo pagato il progetto.
PRESIDENTE
: Se nessuno chiede la parola metto il
approvazione la ratifica della deliberazione n. 1930.
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
Oggetto
n. 1988 in data 6
aprile
1984:
Lavori di costruzione e completamento delle
recinzioni del campo gioco della Scuola dell'Agricoltura, di
un'area esterna del Presidio Ospedaliero e di una zona da destinare
a parcheggio pubblico siti in via Saint-Martin de Corléans ad Aosta
- Approvazione di perizia suppletiva - Approvazione ed impegno di
spesa - Approvazione nuovi prezzi.
PRESIDENTE
: Se nessuno chiede la parola metto in
approvazione la ratifica della deliberazione n. 1988.
ESITO DELLA VOTAZIONE
Presenti: 26
Votanti: 20
Favorevoli: 20
Astenuti: 6 (Cout, Dolchi, Mafrica, Millet, Riccarand e
Tonino)
Il Consiglio approva.
Oggetto n. 1997 in data 6 aprile 1984:
Lavori
di ristrutturazione di fabbricato ad uso comunità alloggio per
anziani in Comune di Brusson, località Vollon - Approvazione di
perizia suppletiva e di variante - Approvazione ed impegno di
spesa.
PRESIDENTE
: Se nessuno chiede la parola metto in
approvazione la ratifica della deliberazione n. 1997.
ESITO DELLA VOTAZIONE
Presenti: 26
Votanti: 17
Favorevoli: 17
Astenuti: 9 (Bajocco, Breuvé, Dolchi, Mafrica, Millet, Pascale,
Riccarand, Tonino e Torrione)
Il Consiglio approva.
Oggetto n. 2012 in data 6 aprile 1984
:
Concessione e liquidazione di un contributo di lire 1.500.000= a
favore dell'associazione valdostana paraplegici nelle spese
sostenute per un ulteriore adattamento di un automezzo già
attrezzato al fine di renderlo funzionale alle esigenze degli
associati - Approvazione e finanziamento di spesa.
PRESIDENTE
: Se nessuno chiede la parola metto in
approvazione la ratifica della deliberazione n. 2012.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK