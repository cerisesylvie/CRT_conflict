Consiglio Regionale della Valle d'Aosta - Oggetto del Consiglio n. 431 del 11 marzo 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 431 del 11 marzo 2009 - Resoconto
OGGETTO N. 431/XIII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito dall'art. 5
della legge regionale 7 aprile 1992, n. 16, la legge regionale
relativa all'approvazione del bilancio di previsione della Regione
per l'anno 2009 ha autorizzato la Giunta regionale ad apportare,
per l'anno 2009, variazioni di bilancio mediante provvedimenti
amministrativi da comunicare al Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2009;
Prende atto
della comunicazione delle seguenti deliberazioni della Giunta
regionale:
Oggetto n. 305 in data 13 febbraio 2009
:
Variazioni al bilancio di previsione della Regione per l'anno 2009
e a quello pluriennale per il triennio 2009/2011 per variazioni tra
capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 364 in data 20 febbraio 2009
:
Variazioni al bilancio di previsione della Regione per l'anno 2009
e a quello pluriennale per il triennio 2009/2011 per variazioni tra
capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 423 in data 20 febbraio 2009
:
Prelievo di somma dal fondo di riserva per le spese impreviste per
l'anno 2009. Variazione al bilancio di previsione 2009 e
conseguente modifica al bilancio di gestione.
Président
- La parole au Conseiller Louvin.
Louvin (VdAV-R)
- Grazie, Presidente. Siccome è l'unico
provvedimento che la Giunta sottopone alla nostra attenzione, non
possiamo mancare di attenzione e di riguardo. L'Assessore avrà
l'estrema gentilezza di chiarirci l'esito del contenzioso che ha
visto confrontata la Regione in materia edilizia nei confronti
della società Garboli, che ha contribuito alla realizzazione dei
lavori di ristrutturazione del fabbricato ex Cotonificio Brambilla
di Pont-Saint-Martin, del polo scolastico. Siccome è una variazione
di bilancio piuttosto significativa, perché parliamo di 3 milioni
di euro in una definizione, se non capisco male, della vertenza
edilizia, vorremmo chiedergli l'esito della questione, anche perché
si fa riferimento ad un carteggio con l'Amministrazione regionale
nella nota di motivazione, ma non è chiara la consistenza e la
natura del provvedimento che si va a finanziare con questo
intervento.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Come sa bene il
collega Louvin, diciamo che, per quanto attiene l'Assessorato delle
finanze, in questo caso prendiamo atto di richieste che vengono
fatte da servizi, con questo non è che adesso non vogliamo
rispondere al quesito, non so se poi subito il collega Marco Viérin
potrà fornire ulteriori delucidazioni, in ogni caso siamo
disponibili poi a fornirle la documentazione che sta alla base di
tale richiesta. Questa variazione praticamente è stata richiesta
dal Servizio direzione opere edili, si rende necessaria al fine di
provvedere al pagamento derivante dall'arbitrato Regione Valle
d'Aosta e la società Garboli, i lavori sono quelli del recupero del
complesso di fabbricati di riconversione ad uso scolastico dell'ex
Cotonificio Brambilla nel comune di Verrès. È ovvio che a monte di
questa decisione c'è un carteggio molto articolato e questa è la
sentenza definitiva, abbiamo sentito anche le determinazioni
dell'Ufficio legale che così hanno per certi versi dato la
legittimità a questo tipo di provvedimento, che è un provvedimento
allo stato delle cose, vista la sentenza, obbligatorio. Adesso la
ricostruzione di tutto il percorso, del contenzioso, della
documentazione in questo momento non la posseggo, però penso che il
collega Marco Viérin subito o successivamente gliela potrà
fornire.
Président
- La parole à l'Assesseur aux ouvrages publics,
à la protection des sols et au logement public, Viérin Marco.
Viérin M. (SA-UdC-VdA)
- Legittima la domanda e legittima
anche la risposta, nel senso che su questo argomento c'è un lodo
arbitrale che è stato definito e quindi, su parere anche
dell'Ufficio legale, dobbiamo solo ottemperare.
Président
- La parole au Conseiller Louvin.
Louvin (VdAV-R)
- Desideravo semplicemente conoscere il
contenuto sommariamente del lodo e, siccome la nota fa riferimento
alle valutazioni sull'impugnabilità del lodo formulate dai legali
della Regione, sapere in che direzione andavano, se era un lodo
impugnabile o non impugnabile, perché dal testo del documento non
si evinceva. Mi sembra comunque appena normale che ci preoccupiamo
di sapere cosa ne è di una partita nella quale erano in gioco 3
milioni di euro, presumo di riserve contrattuali oggetto di lodo
arbitrale, presumibilmente anche più alte per le quali, se non
capisco male, la Regione è stata condannata al pagamento.
Président
- Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK