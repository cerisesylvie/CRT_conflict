Consiglio Regionale della Valle d'Aosta - Oggetto del Consiglio n. 1290 del 26 aprile 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 1290 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1290/X Dipendente regionale sig. Luigi Pepellin.
Conferimento dell'incarico della reggenza di un posto di Istruttore
tecnico del S.A.T.E.S.S.A. dell'Assessorato dell'agricoltura,
forestazione e risorse naturali. Approvazione e finanziamento di
spesa.
Deliberazione Il Consiglio
Considerato che nell'ambito dell'Assessorato dell'Agricoltura,
Forestazione e Risorse Naturali Servizio assistenza
tecnica-economica e sociale e dello sviluppo agricolo risulta
vacante un posto di Istruttore tecnico (ruolo del personale tecnico
8° livello);
Considerata la necessità di ricoprire il posto sopracitato al
fine di garantire il regolare funzionamento dell'Ufficio, mediante
il conferimento dell'incarico della reggenza del posto di cui
trattasi ad un dipendente di ruolo, in possesso dei necessari
requisiti;
Considerato che con nota n. 795 dell'8 febbraio 1995 a firma del
Dirigente del Servizio assistenza tecnica-economica e sociale e
dello sviluppo agricolo, si richiede il conferimento dell'incarico
della reggenza del posto di Istruttore tecnico (8° livello)
nell'ambito del Servizio di cui sopra al sig. Luigi PEPELLIN,
titolare di un posto di Perito agrario (7° livello);
Tenuto conto che con deliberazione n. 1047/X del 13 dicembre
1994 del Consiglio regionale è stato approvato il bando di concorso
riservato, per titoli ed esami, per la nomina a 5 posti di
Istruttore tecnico nell'ambito del S.A.T.E.S.S.A. dell'Assessorato
dell'Agricoltura, Forestazione e Risorse Naturali;
Visto l'articolo 129 della legge regionale 28 luglio 1956, n. 3,
come modificato dall'articolo 2 della legge regionale 26 aprile
1984, n. 12 e l'articolo 4 - 1° comma - della legge regionale 16
settembre 1986,
n. 54;
Vista la legge regionale 29 maggio 1992, n. 19;
Accertato che il predetto dipendente è in possesso dei requisiti
richiesti, a norma di legge, per la reggenza del posto
sopracitato;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di conferire al dipendente sig. Luigi PEPELLIN l'incarico
della reggenza di un posto di Istruttore tecnico (ruolo del
personale tecnico - 8° livello) nell'ambito dell'Assessorato
dell'Agricoltura, Forestazione e Risorse Naturali - Servizio
assistenza tecnica-economica e sociale e dello sviluppo agricolo,
con decorrenza dal 1° maggio 1995, sino alla copertura del posto e,
comunque, non oltre la data del 30 aprile 1996;
2) di attribuire, a decorrere dal 1° luglio 1995, al dipendente
regionale sig. Luigi Pepellin, in aggiunta al trattamento economico
in atto fruito, una indennità di incarico per la reggenza del posto
di Istruttore tecnico del S.A.T.E.S.S.A., così determinata:
- stipendio 8° livello L. 18.673.932
- XIII mensilità L. 1.556.161
-------------------
Totale L. 20.230.093
- Indennità di incarico mensile lorda:
L. 20.230.093 x 1/5 = L. 4.046.019: 12 = L. 337.168
3) di dare atto che la relativa spesa annua lorda sarà imputata
sui capitoli 30500 e 30501 del bilancio preventivo della Regione
per l'anno 1995 "Spese per il personale addetto ai Servizi della
Regione - Stipendi e altri assegni fissi" e "Spese per il personale
addetto ai Servizi della Regione - contributi diversi a carico
dell'Ente su stipendi e altri assegni fissi" che presentano la
necessaria disponibilità, nonché, eventualmente, sui corrispondenti
capitoli di spesa del bilancio preventivo per l'anno
successivo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione, a
scrutinio segreto, la delibera in oggetto.
Presenti e votanti: 29
Favorevoli: 27
Contrari: 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK