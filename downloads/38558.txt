Consiglio Regionale della Valle d'Aosta - Oggetto del Consiglio n. 2074 del 11 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
ENTI LOCALI
Comunità montane - Unité des communes
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2074 del 11 maggio 2016 - Resoconto
OGGETTO N. 2074/XIV - Interpellanza: "Mancata pubblicazione
del bando di gara da parte dell'Unité des Communes Evançon per il
completamento dell'acquedotto intercomunale Val d'Ayas".
Viérin M. (Presidente) -
Punto n. 20 dell'ordine del
giorno. La parola al collega Gerandin.
Gerandin (UVP) -
Nei contenuti dell'interpellanza c'è già
quanto ci interessa sapere, nel senso che è da anni che si parla
dell'acquedotto della Val d'Ayas, ci sono stati contenziosi, ci
sono stati atti da parte degli enti pubblici della Regione, del
Comune di Saint-Vincent, soprattutto dei Comuni interessati, in
prima persona i Comuni di Brusson e Ayas. Questo acquedotto negli
anni è decollato con tante difficoltà, era un acquedotto che
avrebbe dovuto raggiungere - e parlo di 20-25 anni fa - il
fondovalle. C'era tutta una serie di studi che prevedevano di
portare acqua nei comuni del fondovalle, poi è stata fatta la parte
a monte. Tra l'altro, Assessore, le ricordo che è un acquedotto che
non ha ancora regolarizzato nella parte vecchia l'acquisizione
delle aree delle vasche, siamo ancora in attesa di definire negli
anni questa parte dell'occupazione di quei terreni. So che è stato
dato un incarico dalla Regione, ma veniamo ai contenuti
dell'interpellanza.
A noi interessava capire come mai all'interno dei finanziamenti
del servizio idrico integrato erano state reperite tutta una serie
di risorse, erano state fatte comunicazioni in merito all'ente di
riferimento (la vecchia Comunità montana, adesso
Unité des
Communes
), in cui si destinavano risorse, erano stati siglati
protocolli, sulla base dei quali sono stati dati incarichi per
progettazioni non solo preliminari ma fino all'esecutivo, e i bandi
erano pronti per essere pubblicati e dare continuità a questo
acquedotto intercomunale. Poi, improvvisamente, da parte di quelli
che sono in questo momento gli amministratori dell'Unité Evançon,
emerge la non possibilità al momento attuale di pubblicare i bandi,
perché pare che le disponibilità finanziarie garantite da parte
della Regione in questo momento non fossero immediatamente
disponibili. Questo è quanto ci risulta. Volevamo sapere cosa è
successo, perché queste risorse destinate con comunicazioni varie,
con protocolli e alla base di incarichi progettuali, in questo
momento non fossero in disponibilità all'ente.
Presidente -
La parola all'Assessore Baccega.
Baccega (SA) -
Collega Gerandin, è corretto quello che
lei ha detto, il percorso tracciato è quello giustamente indicato
per la realizzazione della condotta di collegamento del serbatoio
di Pracharbon in comune di Ayas e il Col de Joux in comune di
Saint-Vincent e, come secondo intervento, la realizzazione della
condotta principale dell'acquedotto intercomunale nel tratto tra
Brusson e Montjovet. Era stata giustamente sottoscritta una
convenzione nel 2014 ed era stato finanziato un importo complessivo
di 7,15 milioni di euro.
Per rispondere ai quesiti, l'
Unité des Communes
ha
provveduto a pubblicare il primo bando di gara con determinazione
del responsabile del servizio tecnico n. 135 il 30 ottobre 2015, ed
è stata approvata la determina a contrarre del primo intervento il
cui bando di gara ha, come importo di lavori a base d'asta, 1,662
milioni. Il bando di gara è stato pubblicato il 22 marzo con
scadenza prevista per il 12 maggio 2016, scadenza che poi il 28
aprile è stata prorogata al 6 giugno 2016. La progettazione del
secondo intervento, relativo al collegamento Brusson-Montjovet, è
invece in fase di aggiornamento a seguito dei controlli effettuati
dalla società di validazione. La pubblicazione del bando relativo a
tali lavori sarà quindi comunicata nel corso del 2016. È vero che
c'è stato un disguido nella trasmissione dei dati quando si è
provveduto al riaccertamento dei residui: per un periodo di una
settimana il codice che prevedeva quel tipo di intervento era
venuto meno sui
file
, però in fase di riaccertamento le
somme necessarie sono state poi reinserite, tant'è che è stato
predisposto un emendamento che ho presentato alla commissione, dove
era sicuramente presente il Consigliere Fabbri, emendamento che
rifinanzia l'opera e che sarà oggetto di confronto nella
discussione del piano triennale. Quell'unico emendamento al piano
triennale riguarda quindi proprio questo intervento per 7,15
milioni di euro.
Presidente -
La parola al collega Gerandin.
Gerandin (UVP) -
La ringrazio, Assessore. Peraltro il
collega Fabbri, che era presente, mi aveva parlato di questo
emendamento. La mia iniziativa partiva da prima, per cui c'era
l'assoluta legittima preoccupazione, perché non parliamo di importi
residuali, parliamo di importi che hanno comportato delle
responsabilità in chi ha assegnato questi bandi per quello che
riguarda le progettazioni. Come ben lei sa, Assessore, qualora le
risorse venissero a mancare, ci sono pure dei danni riferiti a chi
ha dato questi tipi di incarichi, perché siamo ormai alle
progettazioni conclusive. Non sono progetti preliminari, ma sono
progetti esecutivi che possono e dovevano già andare in gara, se
non ci fosse stato questo tipo di difficoltà legata ai codici che
io non sapevo.
Sono soddisfatto, perché lei mi conferma che queste risorse
garantite, oggetto di protocollo, ci sono. Io direi come
Amministrazione di fare però attenzione perché questi errori
possono capitare, che non siano errori che creano allarmismo
ingiustificato, soprattutto per opere che riguardano contenziosi
legali di più Comuni (mi riferisco alla zona del Col de Joux,
perché riguardano anche il Comune di Saint-Vincent). Gli
amministratori tra l'altro sono chiamati a rispondere in solido su
cause in cui, se non si dà una risposta a breve, le problematiche
rimangono tutte con delle responsabilità anche di carattere
amministrativo.
Facciamo attenzione su questa cosa, perché il progetto che ha
riguardato un'opera per il cui completamento mancano ancora le
risorse per il tratto finale dovrebbe essere un'opera che
garantisce il rifornimento idrico non solo limitato alle zone di
Montjovet e Saint-Vincent, ma dovrebbe arrivare fino a Verrès e al
fondovalle, con le problematiche che in questo momento ha. Mi
ritengo soddisfatto per il fatto che l'errore è stato corretto. Le
chiedo veramente di fare attenzione nel prosieguo, affinché queste
cose non succedano più.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK