Consiglio Regionale della Valle d'Aosta - Oggetto del Consiglio n. 1666 del 17 dicembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1666 del 17 dicembre 2015 - Resoconto
OGGETTO N. 1666/XIV - Interpellanza: "Attivazione di modalità
per consentire l'accesso al servizio di trasporto a chiamata da
parte degli utenti sordomuti".
Presidente
- Per l'illustrazione chiede la parola il
Consigliere Bertin; ne ha facoltà.
Bertin (ALPE)
- Grazie Presidente.
Questa è un'interpellanza "a futura memoria", perché il servizio
in questione è stato cancellato in questi giorni; questa era
pertanto l'ultima occasione per poterne parlare, nella speranza
che, qualora venisse riattivato un servizio del genere o servizi
simili, si tenga in considerazione quanto espongo.
Ritorniamo all'interpellanza. Fino a qualche tempo fa, fino
adesso, esisteva un servizio pubblico di trasporto a chiamata, per
intenderci erano gli
Allô Bus
, che costava - se non mi
sbaglio - circa mezzo milione all'anno, con la compartecipazione
anche dei Comuni interessati; era un servizio che la nostra Regione
forniva da diversi anni. L'accesso a questo servizio avveniva
previa chiamata telefonica a un numero verde, una modalità che di
fatto impediva a una seppur piccola parte di potenziali utenti di
accedere facilmente a tale servizio: mi riferisco ovviamente ai
sordomuti e a tutte le persone che hanno difficoltà ad esprimersi
con la voce. In altri posti questo problema è stato risolto molto
facilmente, ci sono molteplici soluzioni; faccio l'esempio di
Milano, ma potrei farlo anche di altri posti, dove il servizio di
taxi è facilmente accessibile tramite una semplice applicazione
sugli
smartphone
che permette a tutti di potersi mettere in
contatto con il servizio. Questo è un esempio, ma se ne possono
trovare altri, anche a buonsenso, ci sono molte altre pratiche che
possono essere utilizzate, tutte praticamente a costo zero o poco
più, ma basta pensarci, questo è il problema, bisogna pensarci
soprattutto quando vengono attivati dei nuovi servizi. A questi
nuovi servizi pubblici deve rivolgersi il più gran numero di
persone, quindi è questo l'atteggiamento col quale bisogna
attivarli.
Torniamo all'interpellanza, a questa interpellanza "a futura
memoria". A questo punto credo sia quasi inutile rispondere alle
domande, potrei addirittura rispondere da solo, potrei farmi le
domande e darmi le risposte, un po' come Marzullo. Sono previste
modalità per l'accesso al servizio trasporti a chiamata da parte
degli utenti sordomuti? Questa era la prima domanda, e la risposta
è no. Sulla seconda domanda, su cosa intende fare l'Amministrazione
in merito, il problema è stato risolto alla radice, perché il
trasporto a chiamata è stato cancellato. Se vuole replicare lo
faccia pure, ma per quanto mi riguarda è finita qua. Grazie.
Presidente -
Per la risposta chiede la parola l'Assessore
Marguerettaz; ne ha facoltà.
Marguerettaz (UV) -
Grazie Presidente.
Non voglio discutere sulle modalità degli atti ispettivi, e
quindi è anche giusto che si parli in Consiglio regionale di tali
questioni, ma se il collega Bertin si fosse informato presso i
nostri uffici avrebbe acquisito subito le informazioni che adesso
mi appresto a dare in Consiglio regionale; magari sembrerà strano
ad Alberto, ma non solo ci avevamo pensato, l'abbiamo anche fatto,
anche se non specificatamente il sottoscritto, perché il servizio
c'era già prima. Proprio all'inizio di questo servizio per
quell'utenza era stata avviata la prenotazione tramite SMS. Allora
c'era una cultura degli
smartphone
ancora molto debole, ma
c'era la prenotazione tramite SMS, la SVAP ha attivato questo
servizio e negli anni successivi l'ha anche tolto perché non era
stato utilizzato da nessuno; può darsi che negli anni siano
maturate altre necessità, ma era solo per dire che il servizio è
stato avviato ed è stato pensato anche per quell'utenza, e durante
lo svolgimento del servizio non vi è stato più alcun tipo di
utilizzo.
Al di là di questa informazione, che avrei sicuramente potuto
dare per le vie brevi, direi che l'interpellanza è quanto mai
importante, e a questo punto lo ringrazio, perché mi dà modo di
dire una cosa che probabilmente si intuisce nelle righe, ma che
sicuramente sfugge a qualcuno. Il servizio
Allô Bus
non è
stato tolto, non è stato abolito, anche per sollecitazione scritta
di alcuni Amministratori locali, ma è stato sostituito con il
servizio di linea, quindi la comunicazione è: non è abolito l'Allô
Bus, ma è sostituito con un servizio di linea. Non si potrà mai
soddisfare tutta l'utenza, ma devo segnalare che numerose sono
state negli anni le proteste di tutta una serie di cittadini che
mal sopportavano l'Allô Bus, poi ce ne saranno sicuramente altri
che sono invece favorevoli. Rispetto alla scelta, questa non è
stata una scelta che deriva da un risparmio o dalla volontà di
ottenere un risparmio, bensì di dare un servizio di altro genere;
abbiamo quindi fatto il
Conseil de la Plaine
e una serie di
Sindaci hanno proprio evidenziato che preferiscono avere
quest'altro tipo di servizio, che dà più garanzie.
Approfitto ed esco dall'interpellanza per dire che - anche lì,
lo dico agli amici della stampa, ci sono state una serie di notizie
non vere - il servizio dell'
Allô Nuit
non sarà soppresso il
31/12, anche perché le procedure che si vogliono mettere in atto
coinvolgono i Comuni, e quindi ci sarà una prosecuzione nel 2016
del servizio Allô Nuit per un mese o due, in modo tale da
permettere agli Amministratori locali, così come agli eventuali
fornitori di servizio, di potersi organizzare, perché nell'ambito
delle valutazioni e nel confronto continuo con i Sindaci da una
parte ci sono le Amministrazioni locali che hanno la necessità di
avere dei risparmi e dall'altra bisogna evitare di avere situazioni
di discontinuità, quindi è un'attività che deve consentire
un'organizzazione del servizio. Grazie.
Presidente
- Per la replica chiede la parola il collega
Bertin; ne ha facoltà.
Bertin (ALPE)
- Presidente, non volevo replicare, ma
l'Assessore mi ha chiamato in causa, per cui replico. Mi ero
informato, Assessore, avevo chiesto se c'era questo servizio, ma mi
era stato segnalato giustamente dagli uffici che non c'era. Questa
possibilità non c'è, come ha detto lei adesso. Era talmente
conosciuta questa cosa che i suoi uffici non sapevano che prima
c'era, poi lei ci aveva pensato, magari all'epoca era stata anche
realizzata...per una volta che avevate fatto una cosa buona l'avete
subito cancellata e soprattutto non l'avete fatto sapere a nessuno,
al punto che non lo sapevano neanche gli uffici! Tant'è che poi,
visto che nessuno lo sapeva e nessuno lo ha utilizzato - questo lo
dice lei - l'avete cancellato, ma io prima mi ero informato. Era
una cosa quasi segreta, e comunque adesso non c'è. Questo era già
stato cancellato prima, e adesso avete anche cancellato
Allô
Nuit
e
Allô Bus
; poi ci penseranno i Comuni, ma non so
come faranno i Comuni a pensarci, visto che sono ridotti al
lastrico, il servizio di fatto è cancellato e basta! Come dicevo,
questa è un'interpellanza "a futura memoria", per cui se riattivate
un servizio del genere fatelo almeno sapere! Quando fate qualche
cosa di buono, quelle rare volte che fa qualcosa di buono, lo
faccia sapere! E poi non lo sopprima, appena fatto. Grazie.
Presidente
- Punto 27 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK