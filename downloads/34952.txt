Consiglio Regionale della Valle d'Aosta - Oggetto del Consiglio n. 2578 del 19 settembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2578 del 19 settembre 2012 - Resoconto
OGGETTO N. 2578/XIII - Interrogazione a risposta immediata:
"Cessione al Comune di Cogne della galleria del Drink e delle
relative strutture".
Interrogazione a risposta immediata
Il Comune di Cogne ha manifestato formale interesse ad
ottenere la cessione a proprio favore della Galleria del Drink e
delle strutture connesse;
i sottoscritti Consiglieri regionali
Interrogano
la Giunta regionale per sapere se aderisce a questa
richiesta.
F.to: Louvin - Bertin - Cerise - Chatrian - Patrizia
Morelli
Président
- La parole à la Conseillère Patrizia
Morelli.
Morelli (ALPE)
- Merci Mme la Présidente.
Il 10 agosto scorso la Giunta regionale approvava, con delibera
n. 1628, di dichiarare inservibili i beni costituenti la tramvia,
le gallerie del Drink e di Charémoz e di conseguenza di disporre
che alla scadenza del contratto con la Società Pila tali beni siano
chiusi, in modo da inibirne l'accesso al pubblico, e disponeva di
dare mandato alle strutture competenti di progettare e realizzare
la conversione del tratto fra Cogne e Epinel in una nuova pista
ciclabile e pedonale da trasferire poi al Comune.
T
out
semblait réglé
, anche all'interno della comunità di Cogne,
invece il dibattito fra i
cogniens
è proseguito al punto che
il Consiglio comunale di Cogne, il 12 settembre scorso, ha
deliberato all'unanimità, maggioranza ed opposizione unite, di
richiedere il trasferimento al patrimonio del Comune della galleria
del Drink, del locomotore Diesel, delle piattine per il trasporto
di materiali e di alcuni vagoni del trenino, adducendo come
motivazioni che la galleria del Drink rappresenta per Cogne un
simbolo importante ed una testimonianza storica del passato, oltre
che una necessaria via di fuga in casi estremi. Inoltre il Comune
pensa al possibile utilizzo della galleria come condotto
tecnologico. La nostra domanda è molto semplice e diretta: la
Giunta regionale aderisce a questa richiesta?
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
La collega cita la delibera, però la cita solo parzialmente,
perché nella delibera ad oggi il contratto con la Pila s.p.a. ha
una scadenza annuale. Ma alla chiusura vi è un'alternativa: che i
beni siano assegnati in concessione alla Società Pila qualora la
stessa manifesti un interesse in proposito, atteso che quest'ultima
utilizza l'acqua che proviene dalle venute delle gallerie per
l'innevamento programmato delle piste da sci. Da lì appare chiaro
che quando arriverà ufficialmente la richiesta che abbiamo letto
sui giornali si aprirà un'attenta analisi, per capire le necessità
dell'Amministrazione regionale e della Società Pila, e quali
saranno anche le intenzioni e la fattibilità degli obiettivi del
Comune di Cogne. Quindi rispetto alla domanda: se la Giunta
regionale aderisce a questa richiesta, ci sarà un'attenta analisi
per poi decidere quando l'analisi sarà completata.
Président
- La parole à la Conseillère Patrizia
Morelli.
Morelli (ALPE)
- Merci Président.
Non ho citato tutta la delibera anche per una necessità di
tempo, il
question time
va sviluppato in tempi
brevissimi.
Prendiamo atto della risposta dell'Assessore con un certo
rammarico, devo dire, poiché mi aspettavo che nei confronti del
Comune, di un ente locale, direttamente coinvolto, ci fosse già
un'attenzione più marcata. Naturalmente saremo attenti sugli
sviluppi della situazione poiché riteniamo che i
cogniens
debbano poter essere messi nella condizione di dire la loro per
quanto riguarda un bene che è sul loro territorio e che per loro
rappresenta un pezzo di storia importante.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK