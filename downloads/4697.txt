Consiglio Regionale della Valle d'Aosta - Oggetto del Consiglio n. 395 del 12 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 395 del 12 luglio 1982 - Resoconto
OGGETTO N. 395/VII - DESIGNAZIONE DI PERSONE DA SCEGLIERE PER
LA SOSTITUZIONE DI UN MEMBRO DELLA COMMISSIONE TRIBUTARIA DI
SECONDO GRADO DI AOSTA.
PRESIDENTE:
Do lettura della lettera con la quale il
Consiglio regionale è chiamata a provvedere alla designazione di
tre persone da scegliere per la sostituzione del Geom. Sergio
Calliera, già designato nella terna del Consiglio regionale e
successivamente nominato membro della Commissione Tributaria di 2°
grado di Aosta. La lettera è indirizzata al Presidente del
Consiglio regionale della Valle d'Aosta e per conoscenza al
Presidente della Commissione Tributaria di 2° grado di Aosta:
"Con D.M. 26 novembre 1973 dell'On. le Ministro delle Finanze il
Geom. Sergio Calliera venne nominato Membro della Commissione
tributaria di 2° grado di Aosta.
Lo stesso, a suo tempo designato da codesto On.le Consiglio
regionale ai sensi dell'art. 3 del D.P.R. 26 ottobre 1972, n. 636,
ha rassegnato le dimissioni dall'incarico per motivi di lavoro, con
lettera in data 21.6.1982.
Ciò premesso, al fine di provvedere alla sostituzione del
predetto Geom. Calliera, si prega la S.V. di comunicare a questa
Presidenza, entro il termine di giorni 60 dalla presente richiesta,
una terna di nominativi che, come prescrive l'art. 3 del citato
D.P.R., dovrà essere designata dal Consiglio regionale.
I designati dovranno essere in possesso dei requisiti previsti
dall'art. 4 e non devono versare nelle situazioni di
incompatibilità di cui al successivo art. 5 del D.P.R. sopra
richiamato.
La S.V. vorrà fornire in proposito formale assicurazione.
Infine, per ogni persona designata, occorre indicare le
generalità complete, il luogo e la data di nascita, il titolo di
studio posseduto, la professione, nonché l'attuale residenza ed
indirizzo.
IL PRESIDENTE
F.to: Carlo Maria Pratis
PRESIDENTE:
E' aperta la discussione.
Ha chiesto di parlare il Consigliere Fosson, ne ha facoltà.
FOSSON - (D.C.):
Propongo il nome del Prof. Orlando
Formica.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Propongo il nome
del Geom. Vanni Florio.
PRESIDENTE:
Essendo Consigliere Comunale, questi fa parte
di un organo che può imporre contribuzioni, quindi riveste una
carica incompatibile con quella per la quale viene designato.
PRESIDENTE:
Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
Proponiamo il nominativo del Dr.
Paillex Marino, residente a Saint-Pierre.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Propongo il nome del Geom. Cavallo G.
Franco, residente a Verrès, libero professionista.
PRESIDENTE:
Se il Consiglio è d'accordo, propongo di
votare al posto. Bene procediamo allora con la votazione per
schede.
VOTAZIONE PER SCHEDE
ESITO DELLA VOTAZIONE
Presenti: 26
Votanti: 26
Maggioranza: 14
Schede valide: 25
Schede nulle: l
Hanno riportato voti:
- Paillex Marino: 25
- - Formica Orlando: 23
- Cavallo G. Franco: 18
PRESIDENTE:
In base all'esito della votazione, il
Consiglio ha designato per la Commissione Tributaria di 2° grado i
Signori:
- Cavallo Geom. G. Franco, residente a Verrès;
- Formica Prof. Orlando, residente ad Aosta;
- Paillex Dr. Marino, residente in Saint-Pierre.
PRESIDENTE:
Colleghi Consiglieri, se la Sig.na Viglino è
d'accordo, la proposta della Presidenza - in assenza del Presidente
della Giunta che per un impegno urgente non rientrerà per la seduta
di stamani - è che si proceda all'esame degli argomenti della
Pubblica Istruzione, anche perché hanno pareri che sono stati dati
all'unanimità, pertanto non dovrebbero far sorgere particolare
dibattito. Sono gli argomenti iscritti all'ordine del giorno ai
numeri 28-29-30.
Il Consiglio è d'accordo, pertanto passiamo all'esame
dell'oggetto iscritto al n. 28.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK