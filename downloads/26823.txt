Consiglio Regionale della Valle d'Aosta - Oggetto del Consiglio n. 119 del 29 maggio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 119 del 29 maggio 1972 - Resoconto
OGGETTO N. 119/72 - Concessione di un contributo
straordinario all'Istituto Case Popolari della Valle d'Aosta nelle
spese per acquisizione di terreni e per opere di urbanizzazione
secondaria. Delega alla Giunta.
Dujany (D.P.)
- È uno degli atti amministrativi
ricorrenti concernente la concessione di un contributo di 30
milioni all'Istituto Autonomo delle Case Popolari per acquisizione
di aree destinate a costruzioni di stabili da destinarsi a persone
di fabbricati demolendi.
Manganoni (P.C.I.)
- Io volevo solo rivolgere, più che
rivolgere una domanda, avere un'assicurazione. Noi con questo
accordo che stipuliamo con le Case Popolari avremmo la possibilità
di assegnare questi alloggi a quelle famiglie che abitano... Ora
abbiamo una certezza che in quelle case dove vengono via quelle
famiglie, non se ne installino delle altre, cioè che non si ripeta
quello che è sempre avvenuto qui ad Aosta che certe persone si sono
installate nelle cantine, nelle soffitte, gli si assegnano le case
popolari e poi dopo appena queste sono via ne subentrano altre, un
circolo vizioso dal quale non si esce mai, cioè si può imporre
perché se l'alloggio è della Regione lo si può demolire e che so io
murare le porte, ma se è di un privato, gli si può impedire che ne
metta dentro altre famiglie perché sennò noi questo problema non lo
risolveremo mai, perché assegniamo delle case popolari a queste
persone che si trovano in una situazione critica e poi il giorno
dopo o la settimana dopo o il mese dopo ne rientrano altre e allora
noi siamo punto e daccapo. Cioè il problema che io volevo porre è
questo.
Savioz (P.C.I.)
- Io vorrei in appoggio a quanto detto
dal Consigliere Manganoni, aggiungere questo: quello che lui dice è
esatto, purtroppo è la constatazione che facciamo e che continuiamo
a vedere nell'ambito soprattutto della città di Aosta. Penso che
una legislazione vera e propria in materia non ci sia, però c'è la
possibilità in quanto ché quando un alloggio viene dichiarato
inabitabile sia per una ragione di sanità, sia per una ragione di
sicurezza o l'Ufficiale Sanitario o il Presidente della Giunta
nella sua veste di Prefetto, hanno il diritto di imporre al
proprietario dello stabile o dell'alloggio di provvedere a fare
quelle modifiche necessarie se si tratta dell'uno dell'altro dei
problemi o sennò lo si dichiara inabitabile a tutti gli effetti.
Quindi, io pregherei il Presidente della Giunta di vedere un
momento se con queste due disposizioni che sono abbastanza severe,
ma mai state applicate con la severità dovuta, si possa
effettivamente sopperire all'inconveniente che succede purtroppo e
si ripete.
Dujany (D.P.)
- Un problema che avremo occasione di
esaminare in un modo più approfondito studiando la delimitazione
dei finanziamenti della legge sulla casa. Ed è esatto quello che
dice il Consigliere Savioz, però l'intervento deve essere fatto
dagli organi comunali, è il Sindaco che ha la possibilità di
intervenire qualora riscontrasse che i locali sono malsani e
inefficienti, purtroppo in realtà queste cose non si fanno.
Fosson (U.V.)
- Noi siamo favorevoli ad approvare questa
delibera come è messa, senz'altro, qui si dice anche in futuro che
sia data questa concessione alla Regione per l'assegnazione,
raccomanderei soltanto che questa non rimanga poi a un certo
momento una norma dimenticata, come è capitato in qualche altra
occasione, ma sia una norma effettiva che sia fatta rispettare
all'Istituto Case Popolari.
Montesano (P.S.D.I.)
- Altri interventi? Allora si passa
alla votazione della delibera. Chi approva alzi la mano. Contrari?
Astenuti? Il Consiglio approva.
Oggetto n. 4.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK