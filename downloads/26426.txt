Consiglio Regionale della Valle d'Aosta - Oggetto del Consiglio n. 12 del 15 gennaio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 12 del 15 gennaio 1973 - Resoconto
OGGETTO N. 12/73 - Assegnazione di locali per gli Organi
della Presidenza del Consiglio e per i Gruppi consiliari.
(Approvazione di Mozione)
Dolchi (P.C.I.) -
Non credo che ci sia bisogno di molte
parole per illustrare questa mozione che è firmata da colleghi
Consiglieri di tutti i gruppi, per quanto riguarda la posizione dei
comunisti, e ho già avuto occasione di dirlo, nel corso della
discussione generale, relativa al bilancio è una posizione che già
abbiamo illustrato e precisato più volte in quest'aula.
Vale la spesa forse sinteticamente riassumerla.
Noi crediamo nella validità, nel lavoro delle assemblee
elettive. Riteniamo perciò che queste assemblee elettive debbano
funzionare e per funzionare i Consiglieri debbano poter assumere
coscientemente le loro responsabilità, debbono poter portare il
loro contributo nelle decisioni, nella elaborazione dei
provvedimenti con cognizione di causa.
Questo vuol dire che sia i Consiglieri di maggioranza che i
Consiglieri di minoranza hanno le stesse responsabilità, gli stessi
obblighi nei confronti del corpo elettorale e delle assemblee
stesse di cui fanno parte; perciò avendo stessi diritti e doveri,
devono avere anche a disposizione, gli strumenti materiali per lo
svolgimento del loro mandato.
Non giungiamo, e questo vorrei precisarlo, non giungiamo a
chiedere oggi, come avviene anche nelle altre regioni a statuto
ordinario, il finanziamento dei gruppi per il loro funzionamento.
Il finanziamento dei gruppi proporzionale al numero dei Consiglieri
componenti il gruppo, non chiediamo funzionari o dei funzionari
staccati dall'amministrazione a disposizione della attività dei
gruppi. Almeno, quello che chiediamo oramai, da mesi e anni, e per
cui impegni e promesse precisi ci erano state formulate chiediamo
un locale, un tavolo, una sedia, per poter scrivere, per poter
leggere gli atti e documenti del Consiglio in pace,
tranquillamente, senza andare a disturbare i funzionari negli
uffici, e quindi disturbando il loro lavoro e neanche senza essere
costretti, come a volte ci succede di sederci nel corridoio del
primo piano, qui vicino alla sala consiliare per prendere visione
delle documentazioni importanti che non sono sempre e solo gli
allegati, perché gli allegati a volte fanno riferimenti a
disposizioni precedentemente adottate, a leggi nazionali, a leggi
regionali.
I Consiglieri hanno il diritto e il dovere di consultare queste
documentazioni; dove possono farlo, senza portare via i documenti
che non giusto, e portarseli a casa e restituirli il giorno dopo,
non possono, in un locale dell'Amministrazione regionale!
Questo fino ad ora, non avviene, non è potuto avvenire. Vorrei
ancora dire una cosa, il pensiero del nostro gruppo, quando ci
siamo pronunciati per l'aggiornamento delle indennità di carica,
abbiamo insistito perché fosse aggiornata e aumentata l'indennità
di carica ai Consiglieri, affinché questo servisse ad impegnare i
Consiglieri nel loro lavoro, ma dobbiamo anche metterli in
condizioni di farlo, perché se mancano questi minimi strumenti è
impossibile che un Consigliere regionale possa svolgere
coscientemente il proprio impegno.
Ecco, perché noi abbiamo sottoscritto insieme agli altri
colleghi la mozione, e chiediamo che si rompa finalmente gli indugi
e si consideri da parte della Giunta, da parte del Consiglio più
impegnativo, più importante per l'Amministrazione, per la vita
politica della Valle d'Aosta la partecipazione e la possibilità di
partecipazione dei Consiglieri regionali, piuttosto che anche se
valido, un servizio della burocrazia interna dell'Amministrazione
stessa.
Quindi si sacrifichi piuttosto un ufficio che adesso è occupato
da un gruppo di dattilografe, si dia ai Consiglieri regionali che
hanno la responsabilità di un bilancio di 49 miliardi, un locale,
un tavolo e una sedia per poter scrivere e per poter svolgere il
loro mandato.
Personnettaz
(D.P.) -
Chi chiede la parola? Allora
risponde il Presidente della Giunta.
Dujany (D.P.)
- L'intervento del Consigliere Dolchi penso
che interpreti la volontà di tutto il Consiglio e mi pare che sia
stato un intervento abbastanza preciso e concreto, in cui si chiede
un locale, una stanza e alcune sedie per sedersi.
Ora, qui si sta ripetendo una richiesta già fatta dal Consiglio
alcuni mesi addietro. I locali sono disponibili.
Si tratta di vedere; di attrezzarli e di ubicarli nel piano più,
direi, confortevole, e più dignitoso per quanto riguarda le
esigenze dei Consiglieri.
Io mi riservo di prendere contatti con il Presidente del
Consiglio per arrivare almeno a proporre e a trovare una soluzione
minimale come è stata espressa dal Consigliere regionale Dolchi e
penso che abbia interpretato la volontà di tutto il Consiglio.
Personnettaz
(D.P.) -
Mettiamo in votazione. Chi è
favorevole alzi la mano. Contrari? Astenuti? Il Consiglio
approva.
E passiamo all'oggetto n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK