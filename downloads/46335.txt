Consiglio Regionale della Valle d'Aosta - Oggetto del Consiglio n. 2793 del 28 settembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2793 del 28 settembre 2023 - Resoconto
OGGETTO N. 2793/XVI - Interpellanza: "Istituzione di un
registro regionale per le morti improvvise".
Bertin (Presidente) -
Punto n. 51. Per l'illustrazione,
ha chiesto la parola il consigliere Lucianaz, ne ha facoltà.
Lucianaz (RV) -
Merci Président,
salù a tcheutte
[traduzione letterale dal patois: saluto tutti]. Saluto tutti i
Valdostani di buon senso. Assessore, oggi un titolo di un
quotidiano molto diffuso riporta: "Eh, ma Bigfarma, ora lo
ammettono, miocarditi fatali tra giovani vaccinati". La mia azione
ispettiva risale al mese di luglio, ma le cose non sono andate
meglio, anzi, vanno decisamente peggio, eppure l'Agenzia europea
del farmaco ha dato l'
okay
ai nuovi vaccini anti-Covid. A
breve arriverà anche quello di Moderna, progettati - come spiega un
esponente di Ema - per contrastare la sottovariante Omicron XBB1.5.
Una nota di Ema recita che il ceppo è strettamente correlato ad
altre varianti attualmente in circolazione, quindi si prevede che
il vaccino contribuisca a mantenere una protezione ottimale contro
il Covid causato da altre varianti. Continua dicendo che "Eris è
una delle varianti che abbiamo seguito e i nuovi vaccini proteggono
anche contro Eris ma funzionano anche per altre varianti
successive, come BA.2.86", eccetera.
La consegna delle prime dosi è prevista in Italia per inizio
ottobre e la volontà sarebbe quella di fare contemporaneamente, a
partire da fine mese, l'anti-Coronavirus e l'antinfluenzale; le
categorie sono le stesse,
over
60, persone fragili di tutte
le età a causa di patologie. Il vaccino può essere utilizzato negli
adulti e nei bambini a partire da sei mesi di età. Rendetevi conto
che da sei mesi cominciamo con l'antivirus.
"La pandemia è superata - ha aggiunto la direttrice dell'Ema,
Emer Cooke - ma il virus è ancora una minaccia per i soggetti a
rischio, quindi persone con più di 65 anni - a differenza del suo
funzionario ha già aumentato di 5 anni - quelle con condizioni di
salute precarie e le donne incinte devono vaccinarsi", ripeto, le
donne incinte devono vaccinarsi, cose io direi inaudite.
Tanto per dare una cifra, lo scorso anno sono stati circa 6
milioni gli Italiani che hanno fatto la seconda dose di
booster
, cioè la quarta inoculazione, a fronte dei 12
milioni che hanno ricevuto l'antinfluenzale. La Commissione europea
il 26 settembre ha aggiornato il registro dei farmaci autorizzati,
pur ammettendo il rischio aumentato di pericarditi e miocarditi
dopo i vaccini mRNA, decessi compresi, e spinge a vaccinarsi contro
il virus. Si diceva che era il vaccino più sicuro del mondo, invece
i vaccini anti-Covid provocano mio-pericarditi e in alcuni casi
ricoveri in terapia intensiva e persino la morte. Questo documento
è il Registro europeo dei medicinali in cui, come fosse la Bibbia
del farmaco, sono contenute tutte le specifiche di oltre 1.300
principi attivi che costituiscono la farmacopea universale dei
medicinali per uso umano e veterinario. Nell'allegato 1, che è
quello che è stato approvato, vengono descritte le caratteristiche
del mRNA sia di Comirnaty Pfizer e di Spikevax Moderna. Dopo la
vaccinazione con Comirnaty è riportato sul documento ufficiale
dell'EMA che è presente un aumento del rischio di sviluppare
miocarditi e pericarditi. Queste condizioni possono svilupparsi
entro pochi giorni dalla vaccinazione e si sono verificate
principalmente entro quattordici giorni. Sono state osservate più
spesso dopo la seconda dose di vaccino e nei maschi più giovani. I
dati disponibili indicano che la maggior parte dei casi si risolve,
alcuni casi invece hanno chiesto il supporto in terapia intensiva e
sono stati osservati come casi fatali. Direi niente male per un
farmaco che ha superato i 50 milioni di inoculazioni solo in
Italia, eppure il rischio di infiammazioni cardiache era già stato
segnalato, ora però alla vigilia della nuova campagna vaccinale la
Commissione è costretta ad ammetterlo. Insomma, ad ammettere la
pericolosa reazione avversa non sono solo i due produttori del
farmaco è la stessa Istituzione che ha spinto gli Stati da tre anni
a vaccinare più persone possibili.
"Questo cambia tutto" afferma la bravissima avvocato Renate
Holzeisen: "Chiederemo che si dimettano addirittura i Giudici della
Corte costituzionale. Questo è imperdonabile, è stata consegnata al
massacro la popolazione. Noi avvocati a Bolzano già nel 2021 -
continua Holzeisen - abbiamo evidenziato che mancavano informazioni
fondamentali sulla sicurezza di queste sostanze sperimentali basate
su ingegneria genetica. Sapevamo che cosa sarebbe successo perché
sapevamo che queste sostanze avrebbero causato a un enorme numero
di persone a breve, medio e lungo termine un gravissimo danno alla
salute e perfino la morte. I dati ufficiali hanno evidenziato
subito che queste sostanze provocano un enorme numero di morti e
altri casi di gravi danni irreversibili. L'aggiornamento europeo
getta una luce di discredito sull'imminente campagna vaccinale, il
Covid è poco più che un raffreddore ormai. Chi sarebbe così
dissennato di rischiare una patologia cardiaca per sperare di
evitare di contrarre un virus curabile? Il virus è curabile". Lo
dice tra gli altri un medico che ha curato migliaia di persone
mentre il proprio medico se ne stava in ufficio perché gli era
impedito di visitarli. Questo medico è stato sospeso, perché
giustamente ha salvato vite umane, e quindi si permette oggi di
dire che è sbagliato il richiamo del vaccino Covid. "Le persone
fragili possono essere curate con antinfiammatori e antibiotici. La
Commissione parlamentare del virus dovrebbe svolgere il suo ruolo".
Si occupa anche di questioni politiche perché qui pare che a
cominciare dal Capo dello Stato in giù si voglia stendere un grosso
velo su queste mancanze. Capiamo le difficoltà che ci sono state
negli anni 2020-2021, anche l'Aula si è espressa per accelerare le
vaccinazioni, ora i tempi sono diversi e penso che siano diverse
anche le informazioni che riceviamo.
Passo alla mia azione ispettiva: l'interpellanza in data 14
luglio 2023 dice che la richiesta è pervenuta tramite la posta
elettronica. A me, come a tutti i Consiglieri regionali, è giunto
un appello da parte delle Associazioni "Istanza, diritti umani,
Piemonte, Liguria, Valle d'Aosta APS" riguardante la richiesta di
istituzione di un Registro regionale per le morti improvvise,
nonché l'apertura di un tavolo tecnico finalizzato all'istituzione
di percorsi di ascolto e cura dei danneggiati, attivazione di
trial
clinici appropriati per la cura degli eventi avversi
post
vaccino
post
Covid. Anche in Valle d'Aosta si
avvertono preoccupanti segnali di aumento di ictus emorragici anche
in popolazione giovanile e di altri eventi effetti avversi, nonché
un incremento di patologie cardiocircolatorie, dato allarmante
questo che indica che, a causa di problemi cardiaci non
diagnosticati, alcuni individui possono essere colpiti
improvvisamente da malore con conseguenze anche fatali, oltre a
miocardite e pericarditi è stato osservato un aumento di ictus
cerebrali.
Ricordo infine i numerosi studi scientifici che riportano un
aumento di mortalità potenzialmente correlata al vaccino, mortalità
che andrebbe indagata a fondo sotto il profilo eziologico per
rilevare un'eventuale relazione causale: ad esempio è stato
rilevato un aumento fino al 25% di casi di arresti cardiaci e altri
eventi cardiocircolatori relativi al periodo della campagna
vaccinale. Per tutto questo, e non la faccio più lunga, interpello
il Governo regionale per conoscere se la situazione di mortalità di
cui si parla nelle premesse sia stata accertata anche in Valle
d'Aosta e con quali numeri; se sia stato riscontrato nel periodo
suddetto un aumento di segnalazioni di gravi patologie
cardiocircolatorie; se il Governo intenda prendere in
considerazione la richiesta di quest'Associazione, che ha scritto a
me come a tutti voi colleghi, di istituire un Registro regionale
per le morti improvvise, di attivare trial clinici appropriati per
la cura degli eventi avversi
post
vaccino e
post
Covid-19 e l'apertura di un tavolo tecnico finalizzato
all'istituzione di percorsi di ascolto e cura dei danneggiati.
Grazie Assessore.
Presidente -
Risponde l'assessore Marzi.
Marzi (SA) -
Il Registro regionale delle cause di morte
della Valle d'Aosta già acquisisce e cataloga tutti i decessi dei
residenti in Valle d'Aosta e descrive le cause di morte indicate
sulla scheda Istat. Nel caso in cui non sia possibile formulare una
diagnosi di morte, il regolamento di Polizia mortuaria prevede un
riscontro diagnostico volto ad accertare la reale causa della
morte. I dati sulle morti improvvise di soggetti giovani degli
ultimi mesi in Europa non trovano alcuna corrispondenza nella
nostra regione: è un fenomeno che esiste da molti anni, ben prima
della pandemia, e che è attenzionato dalla medicina e dalle
Istituzioni. Vi è stato effettivamente un aumento di mortalità in
Valle d'Aosta, così come in altre Regioni italiane, nel periodo
compreso tra il marzo 2020 e il primo quadrimestre del 2021; in
tale periodo non era in atto la campagna vaccinale o in ogni caso
si era nelle fasi iniziali della vaccinazione indicata per soggetti
anziani, fragili o di categoria a rischio. Precisiamo inoltre che
in Valle d'Aosta la prima somministrazione è del 27 dicembre 2020 e
non del 27 gennaio 2020 come indicato nell'interpellanza.
Nel periodo successivo, come indicano i dati dell'Istat, i
decessi risultano solo lievemente superiori a quelli del
quinquennio precedente all'insorgenza della pandemia o addirittura
simili. Nel periodo indicato si è verificato un aumento di
segnalazione di gravi patologie cardiocircolatorie in quanto chi ha
contratto l'infezione da Covid-19 aveva un rischio maggiore di
manifestare complicanze cardiovascolari, tra cui cardiopatie
ischemiche, insufficienza cardiaca, malattia tromboembolica,
disturbi cerebrovascolari, aritmie, cardiopatie infiammatorie o
altri disturbi cardiaci e diabete. Questo rischio è stato indagato
e rilevato anche nei giovani. Per completezza di informazione, è
stato registrato anche un lieve incremento del rischio di
miocarditi e pericarditi: si tratta di un'incidenza bassa ma
superiore all'atteso che, secondo uno studio, si è verificata
soprattutto nei giovani maschi dopo somministrazione di
vaccinazioni con prodotti vaccinali ad acido ribonucleico
messaggero mRNA. In tali casi i sintomi sono stati lievi o molto
lievi e con rapida guarigione. Riguardo all'attivazione dei
trial
, gli stessi devono essere effettuati da chi raccoglie
i dati, quindi l'Agenzia italiana del farmaco e devono essere
effettuati su un campione di casi sufficientemente numeroso per
poter effettuare una valutazione scientificamente solida. Riguardo
all'apertura di un tavolo tecnico, è assolutamente necessario
contestualizzare la situazione e definire cosa si intenda per
"danneggiato". In Italia infatti esiste una legge, la 210/1992, che
definisce l'indennizzabilità dei danni subiti a seguito di
trasfusioni o vaccinazioni.
La procedura gestita a livello regionale prevede: la richiesta
da parte del cittadino dell'USL territorialmente competente,
l'istruzione della pratica da parte della medicina legale del
Dipartimento di prevenzione, l'acquisizione di documentazione
sanitaria, la visita alla persona, la definizione della pratica con
esito che tiene conto dell'esistenza di un nesso di causalità
materiale fra somministrazione, evento avverso e danno. In Valle
d'Aosta, nel periodo compreso tra il 21 e il 30 giugno 2023,
risultano due richieste: ecco perché ho parlato di assoluta
necessità di contestualizzazione. La prima non ha avuto alcun esito
dopo le informazioni offerte al cittadino, nel secondo caso la
prestazione non era competenza della nostra Azienda USL perché la
vaccinazione che avrebbe determinato eventualmente l'evento avverso
era stata somministrata in altra regione. Di fatto quindi non
risultano in Valle d'Aosta al momento, secondo le normative
vigenti, soggetti riconosciuti come danneggiati e, di conseguenza,
indennizzabili dalla somministrazione del vaccino anti-Covid.
Eviteremmo quindi di istituzionalizzare i tavoli senza che ci sia
la presenza di eventuali sedi.
Presidente -
Per la replica, la parola al consigliere
Lucianaz.
Lucianaz (LEGA VDA) -
Ringrazio per la risposta. Abbiamo
sentito che in Valle d'Aosta non esistono danneggiati da vaccino e
mi rallegro con la sua ironia se mi permette.
Abbiamo assistito, e lo ripeto in quest'aula, visto che sono
stato condannato da una maggioranza, anzi, non solo dalla
maggioranza, si è presa distanza perché avevo detto cose terribili
che avevano gettato discredito sulla Valle d'Aosta, sulla nostra
Istituzione, perché ho parlato di un contratto scandaloso, l'ho
definito una farsa, poi ognuno trae le sue conclusioni come gli
pare, anzi, ho detto diversamente da "farsa" perché parlavo in
francese... comunque un contratto scandaloso, è sufficiente leggere
il contratto che la Health Justice Initiative in Sudafrica ha
pubblicato senza sbianchettamenti e senza cancellazioni, il
contratto tra lo Stato del Sudafrica e la Pfizer in cui ci sono
tutta una serie di parti non negoziabili, tra le quali le clausole
di garanzia di malevazione assoluta a tutela della Casa
farmaceutica. In particolare il documento afferma che il Sudafrica
(Stato) si impegna a risarcire, difendere e tenere indenne Pfizer,
il suo partner Biotech, nonché i loro rappresentanti, da e contro
qualsiasi causa, reclamo, azione, richiesta, perdita, danno,
responsabilità, risarcimento, sanzioni, multe, costi e spese,
uniche eccezioni riservatezza e frode. Questi contratti, oltre a
quello della serializzazione, cioè che non si può risalire
all'identità delle fiale... sono previste dal contratto... In
Italia neppure questo, l'Europa, la
(omissis)
sappiamo bene che i contratti li fa con un messaggio sms e poi li
cancella anche. In Europa non sapremo ma probabilmente se il
contratto è lo stesso, Europa da cui dipende anche la fornitura che
siamo costretti a pagare noi Italiani. Questa era la vera farsa, la
farsa è Wuhan, ci hanno inventato la storia del pangolino, la farsa
sono i 44mila primi volontari dei test Pfizer che poi sono stati
mischiati tra di loro. La farsa è il trucco dei quattordici giorni,
voi sapete bene che, secondo la scienza, occorrono due settimane
per sviluppare l'immunità, guarda caso, i quattordici primi giorni
sono quelli del maggior numero di morti, quindi questi morti i
primi quattordici giorni non risultano sicuramente come
vaccinati.
Io queste cose le ho denunciate. L'Assessore vergognosamente mi
dice che in Valle d'Aosta non ci sono casi di effetti avversi, non
ho il coraggio di continuare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK