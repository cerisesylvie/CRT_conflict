Consiglio Regionale della Valle d'Aosta - Oggetto del Consiglio n. 3801 del 10 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3801 del 10 maggio 1988 - Resoconto
OGGETTO N. 3801/VIII - PROPOSTA DI LEGGE CONCERNENTE:
"INTERVENTI DELLA REGIONE PER L'ATTUAZIONE DEL DIRITTO ALLO STUDIO
NELL'AMBITO UNIVERSITARIO".
PRESIDENTE
: Se nessuno chiede la parola sulla proposta di
legge in oggetto, presentata dai Consiglieri regionali Pascale,
Torrione e Breuvé, passiamo all'esame dell'articolato, nel nuovo
testo predisposto dalla 5a Commissione.
Do lettura dell'articolo 1.
Articolo 1
1. Al fine di concorrere all'attuazione degli artt. 3 e 34
della Costituzione e di favorire l'orientamento verso facoltà
universitarie, istituti d'istruzione superiore, corsi
post-universitari le cui materie d'insegnamento siano coerenti con
le esigenze del mercato del lavoro e con la realtà produttiva e
sociale della Valle d'Aosta, in applicazione del secondo comma
dell'art. 23 del decreto del Presidente della Repubblica 2 febbraio
1982, n. 182, concernente l'estensione alla Regione Valle d'Aosta
delle disposizioni del decreto del Presidente della Repubblica 24
luglio 1977, n. 616, la Regione Valle d'Aosta disciplina con la
presente legge la materia dell'assistenza scolastica nell'ambito
universitario.
PRESIDENTE
: Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 2.
Articolo 2
1. Con la presente legge la Regione si propone di favorire ed
orientare, secondo gli obiettivi della programmazione nazionale e
regionale, l'accesso agli studi universitari, facilitare la
frequenza degli studenti ai corsi universitari e post-universitari,
agevolare l'inserimento professionale dei neo-laureati nella
comunità.
PRESIDENTE
: Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 3.
Articolo 3
1. Gli interventi previsti dalla presente legge sono rivolti
agli studenti residenti in Valle d'Aosta ed iscritti alle varie
università, italiane ed estere, nonché agli istituti di istruzione
superiore di grado universitario ed ai laureati residenti in Valle
d'Aosta che si iscrivano
a
corsi di perfezionamento
e
specializzazione le cui materie di insegnamento siano coerenti
con gli obiettivi indicati all'art. 1.
Sono invece esclusi dagli interventi di cui alla presente
legge i laureati iscritti ad un nuovo
corso di laurea e, per
quanto riguarda gli interventi cui si accede per concorso, gli
studenti fuori corso da oltre un anno.
PRESIDENTE
: Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 4.
Articolo
4
1. L'Assessorato alla Pubblica istruzione, attraverso
apposito servizio da istituire entro sei mesi dalla data di entrata
in vigore della presente legge, curerà l'assistenza scolastica,
nell'ambito universitario, provvedendo in particolare:
a)
a censire annualmente tutti gli iscritti alle varie
università, distinti per corsi di laurea;
b)
a svolgere un servizio di orientamento agli studi
universitari fornendo annualmente, in stretta collaborazione con
servizi regionali già attivati, adeguate informazioni agli studenti
delle Scuole di Istruzione secondaria superiore ed artistica sui
vari corsi universitari e sulla presumibile domanda di
lavoro;
a)
ad individuare e promuovere attività collaterali
allo studio, finalizzate all'approfondimento ed allo sviluppo della
formazione universitaria, anche attraverso tirocini pratici
part-time presso aziende, enti pubblici e studi
professionali.
PRESIDENTE
: Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 5.
Articolo 5
1.
La Regione bandisce annualmente concorsi per
assegni di studio a favore di studenti in possesso dei requisiti di
merito scolastico e di condizioni economiche limitate.
2.
L'assegno di studio non è cumulabile con altre
forme di contribuzione di natura pecuniaria, escluso il servizio
abitativo, ma può integrare per la differenza tali provvidenze
quando siano di importo inferiore.
3.
La Regione concede sussidi di studio agli studenti
lavoratori meritevoli.
4.
Le modalità di tali interventi vengono stabilite
entro il 30 aprile di ogni anno con delibera della Giunta
regionale, sentita la Commissione consiliare competente.
PRESIDENTE
: Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 6.
Articolo 6
1.
La Regione concede facilitazioni particolari agli
studenti meritevoli appartenenti alle categoria di cui all'art. 2
della legge 30 marzo 1971, n. 118, oppure ad altre categorie di
disabili protette dalla legge, purché l'invalidità sia pari o
superiore al 50%.
2.
Tali sussidi possono essere convertiti, a richiesta
dell'interessato, in:
- dotazione di attrezzature specialistiche e materiale
didattico differenziato;
- assegnazione di un accompagnatore o di un assistente agli
studi;
- ogni strumento idoneo
a
superare l'handicap
individuale.
3.
Le modalità di tali interventi vengono stabilite
entro il 30 aprile di ogni anno con delibera della Giunta
regionale, sentita la Commissione consiliare competente.
PRESIDENTE
: Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 7.
Articolo 7
1. Agli studenti di disagiate condizioni economiche che per
motivi di salute o per altre cause sopraggiunte ed eccezionali,
debitamente documentate, non abbiano potuto
soddisfare le
condizioni del merito scolastico ed accedere all'assegno di studio
previsto dall'art.
5,
la Giunta regionale, sentita la
Commissione consiliare competente, può erogare per un anno un
sussidio straordinario non superiore all'importo dell'assegno di
studio.
PRESIDENTE
: Se nessuno chiede la parola, pongo in
votazione l'articolo 7 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 8.
Articolo 8
1.
Agli studenti universitari meritevoli possono
essere concessi prestiti d'onore al tasso agevolato del 3%.
2.
La concessione dei prestiti d'onore sarà regolata
da convenzioni con gli istituti di credito deliberate dal Consiglio
regionale.
3.
I prestiti d'onore sono garantiti, nel capitale e
negli interessi, da fideiussione regionale.
4.
La concessione della garanzia fideiussoria è
disposta con deliberazione della Giunta regionale.
5.
Entro sei mesi dall'entrata in vigore della
presente legge la Giunta regionale, sentita la Commissione
consiliare competente, sottoporrà all'approvazione del Consiglio
regionale un apposito regolamento con il quale saranno
fissati:
a)
i requisiti oggettivi per l'accesso ai prestiti di
onore e per il loro
rinnovo annuale durante il corso
universitario;
b)
le cause che determinano l'interruzione provvisoria
nell'erogazione dei prestiti d'onore, le modalità per la ripresa
del beneficio e le cause che determinano la risoluzione del
contratto;
c)
la procedura e i termini per la presentazione delle
domande all'Assessorato regionale alla Pubblica Istruzione, per il
loro esame e per il successivo inoltro agli Istituti di credito per
la stipula del contratto;
d)
la decorrenza del tasso di interesse;
e)
le modalità di erogazione dei prestiti d'onore ed
il loro piano di ammortamento, che comunque decorre dal terzo anno
successivo alla data di conseguimento della laurea oppure dalla
data di risoluzione del contratto;
f)
le regole di un'eventuale incompatibilità con altre
forme di assistenza.
PRESIDENTE
: Se nessuno chiede
la parola, pongo in
votazione l'articolo 8 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do
lettura dell'articolo
9.
Articolo 9
1.
In considerazione dei costi e dei disagi che la
frequenza agli studi presso le varie Università comporta per gli
studenti valdostani, la Regione può provvedere anche direttamente
al reperimento di strutture abitative da destinarsi agli studenti
stessi.
2.
Laddove e fino a quando non sia possibile mettere a
disposizione tali strutture, la Regione concorre finanziariamente
nella spesa relativa all'alloggio.
3.
L'ammontare dell'onere regionale per la fornitura
di tale servizio può essere differenziato a seconda delle
condizioni economiche, di capacità e di merito dello studente,
nonché della obbligatorietà o meno della frequenza agli
studi.
4.
Le modalità di accesso e di godimento per le
strutture previste dal 1° comma e le modalità per gli interventi
previsti dal 2° comma del presente articolo vengono stabilite entro
il 30 aprile di ogni anno con delibera del Consiglio regionale, su
proposta della Giunta, sentita la Commissione consiliare
competente.
PRESIDENTE
: Se nessuno chiede la parola, pongo in
votazione l'articolo 9 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 10
Articolo 10
1. La Giunta regionale stipula con le aziende di trasporto
pubblico o in concessione apposite convenzioni per l'applicazione
di tariffe preferenziali a favore degli studenti universitari,
qualora le stesse non siano già previste da norme statali, nonché
per la fruizione gratuita del servizio da parte dei soggetti di cui
all'art. 6 e del loro eventuale accompagnatore.
PRESIDENTE
: Se nessuno chiede la parola, pongo in
votazione l'articolo 10 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 11
Articolo 11
1. Il Consiglio regionale, su proposta della Giunta, sentita
la Commissione consiliare competente, può concedere borse di studio
ai laureati meritevoli e bisognosi che intendano completare, anche
all'estero, la loro preparazione con corsi di perfezionamento e
specializzazione le cui materie di insegnamento siano coerenti con
gli obiettivi indicati all'art. 1 e che non abbiano potuto accedere
alle borse di studio statali previste dall'art. 75 del decreto del
Presidente della Repubblica 11 luglio 1980, n. 382, concernente
"Riordinamento della docenza universitaria, relativa fascia di
formazione nonché sperimentazione organizzativa e
didattica".
PRESIDENTE
: Se nessuno chiede la parola, pongo in
votazione l'articolo 11 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 12
Articolo 12
1.
Allo scopo di stimolare una capacità di risposta
autonoma e diretta dei giovani
ai
bisogni e alle
problematiche che caratterizzano la condizione di studente
universitario, la Regione valorizza e favorisce l'associazionismo
universitario rivolto all'organizzazione ed allo sviluppo in Valle
d'Aosta, anche in centri autogestiti, di attività culturali,
ricreative, turistiche e sportive.
2.
Le deliberazioni relative a
tali interventi
sono approvate dal Consiglio regionale, su proposta della Giunta,
sentita la Commissione consiliare competente.
PRESIDENTE
: Se nessuno chiede la parola, pongo in
votazione l'articolo 12 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 13.
Articolo 13
1. A decorrere dalla data di entrata in vigore della presente
legge non saranno più assegnate le borse di studio intitolate a
personalità valdostane precedentemente istituite dal Consiglio
regionale, escluse quelle da lascito, fatti salvi i diritti alla
riconferma per coloro che già ne beneficiano e possiedono i
requisiti necessari.
PRESIDENTE
: Se nessuno chiede la parola, pongo in
votazione l'articolo 13 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 14.
Articolo 14
1. L'onere derivante dall'applicazione della presente legge
valutato in complessive lire 1.000.000.000 graverà sui seguenti
capitoli del bilancio di previsione della Regione per l'esercizio
finanziario 1988:
-
per l'applicazione degli artt. 4-9-10-12 per l'anno 1988
sul capitolo n. 44210 (di nuova istituzione) "Spese per
l'attuazione del diritto allo studio nell'ambito universitario";L.
300.000.000
-
per l'applicazione degli artt.
5-6-7
-11 per l'anno
1988 sul capitolo n. 44220 (di nuova istituzione) "Spese per la
concessione di assegni e sussidi di studio a studenti
universitari";
L. 200.000.000
-
per l'applicazione dell'art. 8 annue
-
L. 500.000.000
a decorrere dall'anno 1988 per anni 6 così ripartite:
L. 499.000.000 sul capitolo n. 44230 (di nuova istituzione)
"Concorso nel pagamento di interessi su prestiti d'onore a favore
di studenti universitari meritevoli - prime rate"L. 1.000.000 sul
capitolo n. 51000 "Oneri derivanti dalle garanzie prestate dalla
Regione in dipendenza di disposizioni legislative"
2.
Alla copertura dell'onere di cui al comma
precedente si provvede:
- per l'esercizio 1988 mediante riduzione di L. 1.000.000.000
dallo stanziamento iscritto al capitolo 50000 "fondo globale per il
finanziamento di spese per l'adempimento di funzioni normali (Spese
correnti)" a valere sull'accantonamento previsto all'allegato n. 8
del bilancio di previsione per il corrente esercizio concernente
"Istituzione di un ruolo per l'inquadramento dei Vigili del Fuoco";
su detto intervento risulta, quindi, disponibile la minor somma di
L. 2.613.750.000;
- per gli esercizi 1989-1990 mediante utilizzo per L.
2.000.000.000 delle risorse disponibili iscritte al programma 3.2.
"altri oneri non ripartibili" del bilancio pluriennale
1988-1990.
3.
A decorrere dal 1989 alla determinazione delle
spese derivanti dalla applicazione della presente legge, con
esclusione degli oneri già stabiliti per l'applicazione
dell'articolo 8, si provvederà con legge finanziaria ai sensi
dell'art. 19 della legge regionale 7 dicembre 1979, n. 68.
PRESIDENTE
: Se nessuno chiede la parola, pongo in
votazione l'articolo 14 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 15.
Articolo 15
1. Al bilancio di previsione della Regione per l'esercizio
finanziario 1988 sono apportate le seguenti variazioni:
PARTE SPESA
In diminuzione
Cap. 50000
"Fondo globale per il finanziamento di
spese per l'adempimento di funzioni normali (Spese
correnti)
L. 1.000.000.000
In aumento
Settore 4° Promozione sociale
Programma 2.2.4.0.3. Istruzione e cultura - diritto allo
studio.
Cap. 44210
(di nuova istituzione)
Codificazione
1.1.1.4.2.2.06.04.07 "Spese per l'attuazione del diritto allo
studio nell'ambito universitario
L.R. n.
artt.. 4-9-10 e 12".
L. 300.000.000
Cap. 44220
(di nuova istituzione)
Codificazione
1.1.1.6.1.2.06.04.07
"Spese per la concessione di assegni e sussidi di studio a
studenti universitari
L.R. n.
artt. 5-6-7 e 1 1 ".
L. 200.000.000
Cap. 44230
(di nuova istituzione)
Codificazione
2.1.2.4.1.4.06.04.07
"Concorso nel pagamento di interessi su prestiti d'onore a
favore di studenti universitari. Prime rate
L.R. n.
art. 8".
L. 499.000.000
Cap. 51000
"
Oneri derivanti dalle garanzie prestate dalla Regione in
dipendenza di disposizioni legislative.
L.R. 1.4.1975, n. 7"
L. 1.000.000
TOTALE IN AUMENTO L. 1.000.000.000
2. L'allegato n. 9 alla legge regionale n. di approvazione
del bilancio di previsione della Regione per l'esercizio 1988 è
così integrato:
L.R. n. art. 8 punto 3 "Garanzia fideiussoria presso istituti
di credito per prestiti d'onore a favore di studenti universitari
meritevoli".
PRESIDENTE
: Se nessuno chiede la parola, pongo in
votazione l'articolo 15 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Do lettura dell'articolo 16.
Articolo 16
1. La presente legge è dichiarata urgente ai sensi del 3°
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE
: Se nessuno chiede la parola, pongo in
votazione l'articolo 16 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 25
Contrari: 4
Il Consiglio approva
PRESIDENTE
: L'oggetto iscritto al punto n. 86 dell'ordine
del giorno è rinviato. Si passa alla trattazione dell'oggetto
iscritto al punto n. 87.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK