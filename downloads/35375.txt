Consiglio Regionale della Valle d'Aosta - Oggetto del Consiglio n. 2863 del 6 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2863 del 6 marzo 2013 - Resoconto
OGGETTO N. 2863/XIII - Interpellanza: "Interventi presso la
ditta appaltatrice del servizio mensa ai degenti ospedalieri per il
miglioramento della qualità dei pasti".
Presidente
-
Ha chiesto la parola...nessuno ha
chiesto la parola? La Consigliera Carmela Fontana per
l'illustrazione, ne ha facoltà.
Fontana (PD)
- Grazie Presidente.
Con questa interpellanza torno sul tema dei pasti, perché
recentemente l'Azienda sanitaria ha deciso di ridurre, sempre su
ordine del Direttore amministrativo, le spese per questo servizio
nella logica della
spending review
e ovviamente le ditte
fornitrici cosa fanno? Riducono la quantità e la qualità di quanto
in origine concordato. Nello specifico, in effetti, la ditta
fornitrice dei pasti aveva previsto dei prodotti a chilometro zero,
puntava sulla qualità e hanno fatto pure una conferenza stampa, con
tanto di servizi televisivi, in cui veniva sbandierata questa
scelta, non sono passati neppure tre mesi e tutto già è cambiato.
La qualità è scaduta, ma nessuno si è preso la briga di indire una
conferenza stampa per spiegare perché oggi si mangia così male e
perché non sono stati rispettati i patti iniziali. Questa è la
situazione reale, così come siamo a conoscenza di altri disservizi,
sono già visibili in altri servizi affidati all'esterno: parlo
della gara d'appalto per le pulizie, anche queste sono state
ridotte, dove si puliva cinque giorni alla settimana, ad esempio,
sono state ridotte a tre giorni alla settimana, in altre aree sono
state rimodulate le modalità d'intervento. È chiaro che, se si
tagliano i soldi alle ditte, queste devono a loro volta tagliare su
qualcosa e alla fine tutti questi risparmi, nonostante quello che
ha sempre detto l'Assessore, ricadono sui pazienti e sul personale.
Anche solo ridurre le pulizie, che sembra banale, comporta poi dei
rischi, perché le infezioni crescono, i virus e i batteri
viaggiano, quindi, per cortesia, non si venga a raccontare sempre
che quello che si fa non ha effetti sulla gente: tutto ha una
ricaduta sui pazienti e sul personale. Volevamo sapere
dall'Assessore cosa si intende fare per migliorare questo servizio.
Grazie.
Presidente
- Grazie. Ha chiesto la parola l'Assessore
Lanièce per la risposta, ne ha facoltà.
Lanièce A.
- Grazie Presidente.
Per quanto riguarda il primo punto, in risposta appunto a tale
richiesta, si precisa che il capitolato prevede l'utilizzo di
prodotti a filiera corta, di produzione e provenienza valdostana,
come la carne, la fontina, i salumi, la frutta e la verdura,
naturalmente nell'ambito della produzione effettiva tale previsione
è regolarmente rispettata dalla ditta fornitrice. Nell'ambito del
menù a rotazione mensile, concordato col Servizio dietetico e
nutrizione dell'Azienda USL, sono presenti con regolarità piatti
riferiti alla tradizione locale, compatibilmente chiaramente con la
degenza ospedaliera. Il metodo utilizzato è quello del vassoio
personalizzato con prenotazione attraverso palmare. Il sistema di
ristorazione è oggetto di costante monitoraggio e in tale attività
sono coinvolti la Direzione ospedaliera, il Servizio
dietetico-nutrizionale, il Servizio logistico e alberghiero
dell'azienda. Allo stato attuale risulta che i pasti vengono
regolarmente consumati e la percentuale di scarti si attesta ben al
di sotto della media europea: 42% e al livello del progetto "2Q
(Qualità Quotidiana)
sulla ristorazione ospedaliera"
dell'Ospedale Cardinal Massaia di Asti, che, dagli studi
disponibili, si attesterebbe intorno ad un 23%.
Ribadendo quanto già esposto nell'ambito di precedenti
interpellanze, si segnala che i disservizi registrati nel mese di
dicembre sono stati oggetto di contestazioni e applicazione di
penali e che attualmente il livello del servizio risulta conforme
alle disposizioni capitolari; peraltro, entro il mese di marzo
2013, verrà attivata una rilevazione di gradimento del servizio
utilizzando lo schema analogo a quello utilizzato dall'ospedale di
Asti, già contenuto nei documenti aziendali appaltati.
Per quanto riguarda la sinergia coi produttori agricoli, in
risposta a tale richiesta si conferma quanto detto al punto
precedente e cioè che il capitolato prevede l'utilizzo di prodotti
a filiera corta di produzione e provenienza valdostana e pertanto
l'Azienda USL inviterà costantemente la ditta aggiudicataria del
servizio a rifornirsi in sede locale in ossequio e con i limiti del
dettato capitolare. Per quanto riguarda invece gli aspetti che sono
stati toccati al di fuori delle domande, per quanto concerne le
pulizie...e soprattutto nella degenza ospedaliera io credo che ci
sia un'attenzione assoluta da questo punto di vista e penso che gli
attuali servizi di pulizia non vadano sicuramente a compromettere
la salute dei pazienti; e mi sento di garantire che ci sono,
diciamo, le garanzie totali per quanto riguarda la salute e le
pulizie per i pazienti.
Presidente
- Grazie. Ha chiesto la parola la Consigliera
Carmela Fontana per la replica, ne ha la facoltà.
Fontana (PD)
- Grazie Presidente.
Vede, Assessore, anzi Senatore, non condivido le sue
affermazioni solo per un semplice motivo: che, se si fa la pulizia
cinque giorni su sei, penso che ci sia una maggiore attenzione, se
si riducono le ore, anche i servizi fanno quello che possono e lo
vediamo un pochino su tutti i servizi. Capisco che con la
spending review
bisogna contenere i costi, comunque non
condivido che bisogna risparmiare sui servizi. La Valle d'Aosta sui
servizi alla persona ha sempre tenuto alta la qualità e la
professionalità, che sono sempre state un fiore all'occhiello per
la nostra regione.
La stessa Direttrice, Stefania Riccardi, ammette il disservizio,
prendendo in considerazione la revoca del contratto in caso che il
servizio non migliori. Ricordo che, quando si esternalizzò questo
servizio, le motivazioni erano quelle di ristrutturare le cucine
del Beauregard, oggi non se ne parla più, mi piacerebbe sapere se
avete cambiato idea. Credo che avere questo servizio all'interno
del Beauregard sarebbe la soluzione migliore e si potrebbe dare un
servizio di qualità. Vi chiedo di fare una riflessione, riteniamo
che non si possa più andare avanti così! Abbiamo a che fare con
persone malate, deboli, non possiamo non tenerne conto!
Voglio ricordare a questo Consiglio che i costi di questo
appalto sono di 31 milioni di euro e i costi per pasto sono
elevatissimi. Non posso non ricordare la conferenza stampa che
l'Azienda USL ha fatto, dicendo:
"Rivoluzione del servizio di
ristorazione, altro che la solita minestra dell'ospedale! Si dà un
servizio di ristorazione all'avanguardia, piatti di porcellana"
- voi andate a vedere così...questo non è vero...invece di plastica
-
un menù più varieggiato, saranno previste otto possibilità di
scelta quotidiana, come nei migliori ristoranti".
La situazione
attuale smentisce con i fatti le dichiarazioni in quella conferenza
stampa. Voglio leggervi una lettera di un'assistita:
"il 14
febbraio sono stata operata al Beauregard, il 13 sera mi hanno
portato una scodella di brodino, acqua calda con del dado; il 15 a
pranzo una scodella con minestrina di brodo con pastina stracotta e
di brodo neanche l'ombra, acqua calda con dado, non ho
mangiato...un po', poi mi veniva da vomitare, la sera idem, al che
mi sono rifiutata di mangiare e così pure la mia vicina. È una
vergogna, neanche ai carcerati danno roba del genere! Alle mie
rimostranze hanno risposto di reclamare, perché loro non possono
fare niente e che dobbiamo reagire".
Detto questo, basta con
gli slogan, ma vogliamo fatti! Gli utenti sono persone malate, non
hanno grandi pretese, ma l'Azienda ha il dovere morale di offrire
un servizio di qualità, pasti caldi e sufficienti, risparmiare va
bene, ma non sui servizi alla persona e non riducendo le ore al
personale, solo così daremo un buon servizio alla comunità
valdostana. Grazie.
Presidente
- Punto 15 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK