Consiglio Regionale della Valle d'Aosta - Oggetto del Consiglio n. 1105 del 21 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1105 del 21 novembre 2019 - Resoconto
OGGETTO N. 1105/XV - Interrogazione: "Interventi per
eliminare la presenza di aracnidi nel presidio ospedaliero
valdostano".
Rini (Presidente) -
Punto 12 all'ordine del giorno.
Prego, assessore Baccega.
Baccega (UV) -
Quando ho letto l'interrogazione mi sono
davvero molto preoccupato e ho cercato di approfondire. Certamente
il morso di un ragno non va mai sottovalutato e ho immediatamente
sentito nel merito il Direttore della struttura complessa di
nefrologia presso la quale il paziente, tra l'altro un amico, era
ricoverato: "si evidenzia che lo stesso nella notte tra il 15 e il
16 settembre ha presentato una sintomatologia dolorosa acuta al
fianco, con comparsa di lesione cutanea localizzata e tenuta in
osservazione fino alla dimissione nelle settimane successive e
ancora guardata durante i vari passaggi in centro per il
trattamento dei dialitici". Nei giorni successivi, mi riferiscono,
che il paziente ha detto di essere stato morso da un aracnide e ha
proseguito peraltro una terapia antibiotica adeguata al quadro
infettivo che aveva generato il ricovero, con progressivo
miglioramento delle condizioni cliniche ovviamente perché
curato.
Certo che come si faccia a sapere a giorni di distanza che si
trattava di un ragno violino, rimane ancora un punto interrogativo.
Quanto sopra fa riferimento esclusivamente a fatti segnalati dal
paziente, mi riferiscono, in particolare, non si è in grado di
sapere con precisione la specie di aracnide che può aver morso il
paziente o come l'insetto sia giunto in reparto. Nell'inchiesta di
cui ci siamo occupati come azienda e anche come assessorato, la
Direzione mi conferma che non è venuta a conoscenza di episodi
analoghi occorsi negli ultimi anni. Successivamente e come in tutte
le strutture, anche il reparto di nefrologia oncologica è
sottoposto a interventi ordinari e straordinari regolari - queste
sono le contromisure che sono state prese - che ne garantiscono la
massima pulizia, anche se questi presumo non siano in grado di
azzerare il rischio di ingresso occasionale all'interno dei locali
di degenza di insetti in generale, che possono penetrare attraverso
le vie di comunicazione con l'esterno, quali le finestre, le porte
ed eventualmente portati anche dagli ospiti esterni. Quindi, c'è la
massima attenzione, c'è il massimo controllo, dispiace per
l'episodio che è accaduto, che ovviamente va poi canalizzato in una
logica ben definita, come
unicum
all'interno dell'ospedale
Parini di Aosta.
Presidente -
La parola al collega Manfrin.
Manfrin (LEGA VDA) -
Grazie assessore per la sua
risposta. In realtà però io queste risposte non le apprezzo molto e
le spiego perché. È la famosa strategia con la quale si fa una
piccola ammissione, poi si instilla il dubbio che un fatto non sia
accaduto o non sia accaduto esattamente come è stato descritto e
poi si conclude dicendo che però sono state prese tutte le
precauzioni necessarie. Vede Assessore, io avrei preferito che lei
prendesse atto di quanto accaduto, interrogasse il personale che
era di servizio in quella notte in quel reparto e facesse un
approfondimento nei termini dovuti per verificare effettivamente
come sia stato possibile un atto del genere. Mettere in dubbio che
quanto è stato riferito sia accaduto, per carità, ci può anche
stare. In realtà però il punto è che se tutto questo fosse stato
riferito dal paziente io potrei comprendere: c'è un paziente che ha
delle idee un po' balzane su quello che gli può essere accaduto, è
una persona che è magari vuole richiamare l'attenzione su di sé e
magari può inventarsi quello che ritiene più opportuno, va su
Google, cerca quali sono i morsi di ragno che avvengono in Italia e
vede qual è ragno più comune.
In realtà il fatto è che sia stato morso da un ragno e nello
specifico un ragno violino, così almeno metto anche l'aula a
conoscenza di questo. È un ragno che, come poi ho scritto
all'interno dell'interrogazione, provoca delle reazioni al morso
che sono molteplici: compare una lesione arrossata con prurito,
bruciore e formicolii e nell'arco delle 48-72 ore successive può
diventare nevrotica e può ulcerarsi. Oltre all'iniezione del veleno
il ragno violino con la puntura può veicolare nei tessuti batteri
anaerobi, ovvero microrganismi che vivono in assenza di ossigeno,
che proliferano e complicano il decorso della lesione, poiché la
loro azione provoca infatti la liquefazione dei tessuti e infine
nelle situazioni più gravi, oltre febbre,
rash
cutaneo,
ecchimosi, possono presentarsi danni ai muscoli, ai reni ed
emorragie e in molti casi inoltre può essere necessario un
trattamento in camera iperbarica. Direi che escludere dai nostri
presidi ospedalieri che vi sia questa possibilità sia la prima
priorità, non quella di dire: mah, non sappiamo esattamente che
specie di ragno l'abbia morso.
Il punto è che effettivamente a dirgli che il morso era di
quell'esemplare di aracnide, è stato proprio il personale
sanitario, lo stesso personale sanitario che ha detto che non è la
prima volta che succede. Allora, io le chiedo cortesemente di
andare magari a interrogare il personale sanitario che era di
servizio quella sera e chiedergli conferma del fatto che riguarda
quella persona che è stata trattata per quella morsicatura e per
quelle lesioni, che ci ha riferito lei stesso poco fa, Assessore, e
che sono esattamente simili a quelle che le ho descritto e quindi
direi che siamo esattamente in quel caso. Forse sarebbe meglio
approfondire i casi, ma soprattutto interrogarci sul fatto che in
un presidio ospedaliero ci siano persone che sono ricoverate nel
reparto di nefrologia e oncologia che, oltre a patire per le
proprie condizioni precarie di salute ed essere in cura per delle
patologie molto gravi, addirittura poi vengono morse dai ragni. Io
credo che, non dico di cercare di fare un presidio ospedaliero di
eccellenza, perché siamo ben lontani dall'esserlo, ma almeno
garantire che una persona che va all'interno di un presidio
ospedaliero non ne esca poi con dei malanni in più, forse sarebbe
il minimo sindacale per un sistema sanitario regionale che però
evidentemente non volete sicuramente migliorare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK