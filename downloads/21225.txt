Consiglio Regionale della Valle d'Aosta - Oggetto del Consiglio n. 1145 del 9 febbraio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1145 del 9 febbraio 2005 - Resoconto
OGGETTO N. 1145/XII - Solidarietà al Consiglio regionale della
Sardegna per le iniziative adottate a tutela del territorio.
(Reiezione di mozione)
Mozione
Constatato che il Consiglio regionale della Sardegna, Regione
a Statuto Speciale, ha approvato una legge regionale la quale, in
attesa del Piano Paesaggistico Regionale, sospende per 18 mesi la
possibilità di autorizzare nuove costruzioni sull'intera costa
dell'isola, per una profondità di due chilometri;
Evidenziato che tale legge, pubblicata sul Bollettino
Ufficiale della Sardegna il 25 novembre 2004, è stata ora impugnata
dal Governo italiano davanti alla Corte Costituzionale ritenendo
illogiche ed irrazionali le misure di salvaguardia contenute nella
legge;
il Consiglio regionale
Esprime
solidarietà nei confronti del Consiglio regionale della
Sardegna ed al suo meritorio sforzo per tutelare l'ambiente ed il
territorio dell'isola;
Manifesta
disappunto per i frequenti interventi del Governo nei
confronti di normative regionali finalizzate alla tutela del
territorio e dell'ambiente;
Delibera
di trasmettere copia della presente mozione ai Presidenti
della Giunta regionale e del Consiglio regionale della
Sardegna.
F.to: Riccarand - Curtaz - Squarzino Secondina
Président - La parole au Conseiller Riccarand.
Riccarand (Arc-VA) - Questa mozione parte da una vicenda molto
semplice, chiara, lineare che non coinvolge direttamente la nostra
Regione, coinvolge la Regione autonoma Sardegna, però pone un
principio molto rilevante per tutte le regioni ad autonomia
speciale.
La Regione Sardegna - riassumo in "pillole" la vicenda - ha
approvato con la nuova amministrazione che si è data l'isola, alla
fine dello scorso anno una legge regionale che ha come finalità di
accelerare la redazione del nuovo PTP, il piano paesaggistico della
Sardegna, e all'articolo 3 di questa legge che è entrata in vigore
lo scorso novembre, hanno proposto una misura di salvaguardia in
attesa dell'approvazione del PTP, e dicono:
"fino a quando non
viene approvato il piano paesaggistico regionale e comunque per un
periodo non superiore ai 18 mesi non è consentito di realizzare
nuove costruzioni in una fascia costiera fino a 2 chilometri"
.
È un classico provvedimento di salvaguardia, di cui anche la nostra
Regione in certi casi ha fatto uso, per impedire che si determinino
ulteriori elementi di degrado in attesa di questo PTP che tarda ad
essere realizzato.
Questa legge, approvata dal Consiglio regionale e pubblicata sul
Bollettino ufficiale della Sardegna, è stata impugnata dal Governo
italiano davanti alla Corte costituzionale proprio perché sono
state ritenute irrazionali le misure di salvaguardia contenute
all'articolo 3. A noi sembra che questa impugnazione sia un atto
fortemente lesivo delle competenze di una regione autonoma,
crediamo sia opportuno esprimere solidarietà alla Regione Sardegna
nei confronti di questa situazione che si è creata, protestare
contro una ingerenza da parte del Governo in una materia che è di
stretta competenza della Regione autonoma Sardegna come è della
competenza nostra, e condividere anche credo nel merito un
provvedimento che era di carattere transitorio con una finalità
chiara di salvaguardia temporanea, in attesa di una disciplina
complessiva di tutela di un patrimonio importante come sono le
coste per un'isola per la cui economia ha una grande importanza il
turismo.
Non credo vi sia molto di più da dire, ci sembra un atto di
solidarietà doveroso da parte nostra rispetto a un'altra regione
autonoma e un atto di protesta rispetto a ricorrenti tentazioni di
ingerenza da parte del Governo nazionale su una materia, che invece
è di competenza prettamente regionale.
Président - S'il n'y a pas de collègues qui veulent intervenir,
je ferme la discussion générale.
La parole au Président de la Région, Perrin.
Perrin (UV) - J'ai lu avec une certaine attention cette motion
et je peux même affirmer que je suis absolument solidaire avec le
Conseil de la Région autonome de la Sardaigne, surtout au moment où
elle exerce ses compétences statutaires. Nous avons toujours
défendu les compétences des Régions à statut spécial, nous oeuvrons
aussi en collaboration avec la Région Sardaigne pour maintes
initiatives. Je partage aussi la défense de la part du Conseil de
la Sardaigne de l'environnement et de son territoire étant donné le
droit de chaque gouvernement d'envisager un développement équitable
de son territoire. Donc, tout en partageant les principes généraux
qui sont énoncés, il me semble par contre un peu superflu
l'adoption d'une motion. C'est vrai qu'ici on discute un peu de
tout, on discute d'Iraq et d'un tas d'autres initiatives qui
sortent du ressort de notre Région, mais je répète, tout en
partageant absolument la solidarité avec le Conseil de la Région
Sardaigne, je crois que la motion est au moins superflue et donc je
déclare au nom de la majorité l'abstention sur cette motion.
Président - Je soumets au vote la motion:
Conseillers présents: 29
Votants: 6
Pour: 3
Contre: 3
Abstentions: 23 (Caveri, Cerise, Cesal, Charles Teresa,
Ferraris, Fey, Fiou, Fosson, Isabellon, Lanièce, Maquignaz,
Marguerettaz, Nicco, Pastoret, Perrin, Perron, Praduroux, Rini,
Stacchetti, Vicquéry, Viérin Adriana, Viérin Laurent, Viérin
Marco)
Le Conseil n'approuve pas.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK