Consiglio Regionale della Valle d'Aosta - Oggetto del Consiglio n. 238 del 25 novembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CACCIA E PESCA
Precedente
Successivo
Resoconto integrale del dibattito dell'aula
Oggetto del Consiglio n. 238 del 25 novembre 1998 - Resoconto
SÉANCE DU 25 NOVEMBRE 1998 (MATIN)
OGGETTO N. 238/XI Destinazione della Riserva di caccia
"Dondena-Clavalité". (Interpellanza)
Interpellanza Appreso che la riserva di caccia
"Dondena/Clavalité" verrà "dismessa" dal Consorzio che la gestisce
alla fine del mese di novembre 1998;
Apprezzato che la zona già adibita a riserva riveste evidente
interesse naturalistico-ambientale;
Ritenuto che l'attuale parco regionale del Mont Avic possa
essere ampliato verso la zona destinata finora a riserva, per
tuttelarne le specificità naturali per valorizzare le potenzialità
turistiche;
i sottoscritti Consiglieri regionali:
Interpellano
la Giunta regionale per sapere:
- quali sono gli intendimenti dell'amministrazione in ordine
alla destinazione dell'area in oggetto;
- come saranno impiegati gli attuali dipendenti della
riserva.
F.to: Curtaz - Squarzino Secondina - Beneforti
Président La parole au Conseiller Curtaz.
Curtaz (PVA-cU) Illustrerò brevissimamente l'interpellanza.
Abbiamo appreso che la Riserva di caccia Dondena-Clavalité che
interessa l'alta Valle di Champorcher e la Clavalité verrà dismessa
dal Consorzio privato che l'ha gestita in questi anni a far data
dalla fine di questo mese.
Riteniamo che anche per la configurazione geografica,
praticamente si tratta di un'ampia area posta a sud del Parco del
Monte Avic, quest'area anche per il suo evidente interesse
naturalistico-ambientale si presterebbe a consentire un
allargamento del Parco del Monte Avic verso questa zona. Quindi
intendevamo - e qui chiudo già la prima parte del mio intervento -
sapere se è intenzione dell'Amministrazione regionale andare in
questo senso oppure se ci sono delle soluzioni alternative rispetto
all'utilizzo di quest'ampia zona.
Poniamo poi un problema più pratico. Mi pare che in questa
Riserva lavorassero un paio di dipendenti, pertanto chiediamo quali
sono gli intendimenti in ordine all'impiego di queste persone che
si troveranno senza lavoro perché se il Consorzio privato chiude,
si tratta di persone che ritengo, anche per l'esperienza che hanno
acquisito in questi anni, possano essere impiegate in maniera
proficua in altro modo.
Président La parole à l'Assesseur à l'agriculture et aux
ressources naturelles, Perrin.
Perrin (UV) Bien sûr la Réserve de chasse de Dondena-Clavalité
revêt une importance et un grand intérêt surtout pour la présence
d'une bonne quantité de faune sauvage et pour la qualité de
l'environnement en soi-même. Cela est dû surtout à une utilisation
correcte du point de vue sylvo-pastoral et, pour ce qui est en
particulier de la faune même, à une bonne gestion de la part de la
Réserve.
C'est bien pour ces considérations qu'il serait intéressant de
maintenir une institution similaire et d'ailleurs la loi de 1994
prévoit la possibilité de transformer ces anciennes réserves en
"aziende faunistico-venatorie".
A ce sujet nous avons intéressé les collectivités locales, en
particulier les Communes de Fénis et de Champorcher, qui sont
intéressées par territoire. Les Communes ont manifesté leur intérêt
face à l'institution d'une "Azienda faunistico-venatoria" et en ce
moment elles sont en train de contacter les propriétaires étant
donné que la nouvelle loi prévoit qu'il y ait l'avis favorable des
propriétaires quant à la disponibilité des terrains; donc nous
sommes dans l'attente d'une réponse de la part des collectivités
locales pour voir si on pourra arriver à la création de cette
"Azienda".
Pour ce qui est du personnel dépendant, la loi prévoit que le
personnel de surveillance, en service dans les réserves de chasse
faisant l'objet d'une concession spéciale à la date d'expiration
des concessions y afférentes, peut être engagé, à sa demande, dans
les services des forêts et des ressources naturelles en qualité
d'agents forestiers spécialisés, sous contrat privé à temps
indéterminé, aux termes de la loi régionale n° 44/89, portant
dispositions concernant les chantiers forestiers et le statut du
personnel. Donc si le personnel le souhaite, il peut demander de
passer aux dépendances de l'Administration régionale, si
l'initiative qui est en train d'être évaluée n'aura pas
d'issue.
Président La parole au Conseiller Curtaz.
Curtaz (PVA-cU) Ringrazio l'Assessore per la risposta. Sono
soddisfatto della seconda parte della sua risposta, quella che
riguarda l'impiego degli attuali dipendenti della Riserva. Sono
francamente perplesso per la prima parte della risposta, non per la
risposta in sé che è corretta, ma per il merito dell'iniziativa che
si va ad intraprendere.
Apprezzo che l'Assessore abbia condiviso questo rilievo che
facevo sull'importanza di questa zona anche dal punto di vista
naturalistico ed ambientale. Mi sembra che una tutela e una
valorizzazione di questa zona, ma è un'opinione personale, passi
meglio attraverso un ampliamento del Parco piuttosto che la
creazione di quest'Azienda faunistica venatoria che mi pare sia in
questo caso una scelta per accontentare i cacciatori locali. Ho un
po' questa sensazione.
Non ho molta simpatia per la caccia, non ho neanche molta
antipatia per i cacciatori, ritengo però che un'azienda di questo
tipo non avrebbe il richiamo di persone interessate provenienti da
fuori Valle tanto da giustificarne l'istituzione. Finirebbe per
essere un'istituzione che interessa più l'ambito locale, quindi
credo che si tratterebbe di un'iniziativa di poco respiro rispetto
a quella di un ampliamento del Parco, che peraltro in termini di
visitatori sta avendo un continuo successo, con un incremento di
turisti dell'ordine di migliaia ogni anno.
Questo lo dico non ritenendo di avere la verità in tasca su
questo tema, anzi credo che la prospettiva che viene oggi indicata
come possibile vada ancora approfondita e io stesso mi riserverò di
rifletterci e di esaminarla meglio anche con degli elementi più
concreti su come l'iniziativa potrebbe essere eventualmente attuata
per formarmi un convincimento più preciso rispetto alla soluzione
di questo problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK