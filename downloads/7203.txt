Consiglio Regionale della Valle d'Aosta - Oggetto del Consiglio n. 1706 del 19 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1706 del 19 dicembre 1985 - Resoconto
OGGETTO N. 1706/VIII - FINANZIAMENTO REGIONALE PER LA
REALIZZAZIONE DI UN SOTTOPASSO IN VIA PARIGI AD AOSTA.
(Interrogazione).
PRESIDENTE:
Do lettura del testo della interrogazione
presentata dai Consiglieri Mafrica e Dolchi:
INTERROGAZIONE
POICHE' da anni è stata riconosciuta sia a livello di Comune
di Aosta che
a livello regionale la necessità del la costruzione di un
sottopasso in via Parigi, in prossimità dell'incrocio con via
Montmayeur;
AVUTA NOTIZIA di una richiesta di finanziamenti da parte del
Comune di Aosta per la realizzazione di un'opera attesa da anni
dalla popolazione interessata
i sottoscritti Consiglieri regionali
INTERROGANO
l'Assessore ai Lavori Pubblici per sapere se è intenzione
della Giunta inserire il finanziamento del sottopasso di via Parigi
già nel piano lavori regionali per il 1986.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
L'interrogazione è molto precisa in quanto
dice: "i sottoscritti Consiglieri interrogano l'Assessore ai Lavori
Pubblici per sapere se è intenzione della Giunta inserire il
finanziamento del sottopasso di via Parigi già nel piano lavori
regionali per il 1986".
Potrei rispondere con una parola sola: si. Voglio essere un po'
più preciso perchè di questo tema avevamo già parlato in occasione
di altre interrogazioni presentate dal Consigliere Bajocco.
Era già volontà di questa Giunta procedere all'esecuzione dei
lavori nella scorsa estate: in realtà, da un esame più preciso del
progetto, ci siamo accorti che diventava abbastanza macchinoso un
sottopassaggio così come era stato progettato, anche per
l'attenzione che deve essere data ai portatori di handicaps: erano
infatti previste due rampe di scale che li avrebbero penalizzati
pesantemente.
Abbiamo provveduto a far presente questa esigenza al Comune di
Aosta che ci ha già fatto pervenire un progetto aggiornato e
modificato in funzione di queste osservazioni.
L'importo prevedibile per la realizzazione dell'opera è di circa
mezzo miliardo e comporta anche alcune modificazioni alla viabilità
adiacente al sottopassaggio ed è inserito nella bozza di piano
lavori che verrà discussa in Giunta e poi sottoposta all'esame del
Consiglio.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Abbiamo finora fatto una certa
"apertura di credito" come Amministratori ad alcuni nuovi
Assessori, fra i quali l'Assessore Fosson.
Vogliamo dargli fiducia sul fatto che quest'opera, che
è
stata in discussione per anni, finalmente abbia i finanziamenti
necessari per essere realizzata. E' un'opera a cui gli abitanti di
Saint-Martin-de-Corléans sono veramente interessati, perciò
seguiremo i lavori della Giunta regionale perchè il tutto venga
portato a termine al più presto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK