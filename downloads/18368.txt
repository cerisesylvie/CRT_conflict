Consiglio Regionale della Valle d'Aosta - Oggetto del Consiglio n. 1461 del 13 luglio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 1461 del 13 luglio 2000 - Resoconto
OGGETTO N. 1461/XI Disegno di legge: "Modificazioni della
legge regionale 29 maggio 1996, n. 11 (Disciplina delle strutture
ricettive extralberghiere)".
Articolo 1 (Modificazione dell'articolo 1)
1. Dopo la lettera e) del comma 1 dell'articolo 1 della legge
regionale 29 maggio 1996, n. 11 (Disciplina delle strutture
ricettive extralberghiere), è inserita la seguente:
"ebis) strutture ricettive a conduzione familiare (bed &
breakfast);".
Articolo 2 (Inserimento del capo VIbis)
1. Dopo il capo VI della l.r. 11/1996, è inserito il
seguente:
"CAPO VIbis
Strutture ricettive a conduzione familiare (Bed &
Breakfast)
Articolo 16bis
(Definizioni e caratteristiche)
1. Sono strutture ricettive a conduzione familiare (bed &
breakfast) quelle condotte da privati che, utilizzando parte della
loro abitazione, fino ad un massimo di tre camere ed una capacità
ricettiva complessiva non superiore a sei posti letto, forniscono
un servizio di alloggio e di prima colazione, in modo saltuario o
per periodi stagionali ricorrenti.
2. L'attività di bed & breakfast è svolta avvalendosi della
normale organizzazione familiare e fornendo, esclusivamente a chi è
alloggiato, cibi e bevande confezionati per la prima colazione
senza alcuna manipolazione.
3. Gli esercenti l'attività di bed & breakfast garantiscono,
compresi nel prezzo, i seguenti servizi minimi di ospitalità:
a) pulizia quotidiana dei locali;
b) fornitura e sostituzione della biancheria, compresa quella da
bagno, ad ogni cambio di cliente e comunque almeno due volte alla
settimana;
c) fornitura di energia elettrica, acqua calda e fredda,
riscaldamento.
Articolo 16ter
(Requisiti tecnici)
1. I locali destinati all'esercizio dell'attività di bed &
breakfast devono possedere i requisiti edilizi ed igienico-sanitari
previsti dai regolamenti comunali per l'uso abitativo.
2. Qualora l'attività di bed & breakfast sia svolta in più
di due stanze, l'abitazione deve essere dotata di almeno due locali
destinati ai servizi igienici e l'accesso alle camere da letto
destinate agli ospiti deve avvenire comodamente e senza dover
attraversare le camere da letto o i servizi destinati alla famiglia
o ad altro ospite.
Articolo 16quater
(Obblighi amministrativi per lo svolgimento dell'attività)
1. L'esercizio dell'attività di bed & breakfast è
subordinato alla presentazione di una denuncia di inizio di
attività, presentata dall'interessato al Comune del luogo ove è
sita l'abitazione, ai sensi e per gli effetti dell'articolo 27,
comma 1, della legge regionale 2 luglio 1999, n. 18 (Nuove
disposizioni in materia di procedimento amministrativo, di diritto
di accesso ai documenti amministrativi e di dichiarazioni
sostitutive. Abrogazione della legge regionale 6 settembre 1991, n.
59).
2. Nella denuncia di cui al comma 1 sono indicati:
a) le generalità e l'indirizzo di chi intende svolgere
l'attività;
b) il possesso dei requisiti edilizi ed igienico-sanitari di cui
all'articolo 16ter, comma 1, nonché il numero delle camere, dei
posti letto e dei servizi igienici messi a disposizione degli
ospiti;
c) la descrizione, corredata di eventuale documentazione
fotografica, dell'arredo e degli eventuali servizi complementari
offerti;
d) il periodo di esercizio dell'attività;
e) l'insussistenza delle condizioni previste dall'articolo 11
del regio decreto 18 giugno 1931, n. 773 (Approvazione del testo
unico delle leggi di pubblica sicurezza).
3. Entro sessanta giorni dalla denuncia di cui al comma l, il
Comune effettua apposito sopralluogo diretto a verificare
l'idoneità dell'abitazione all'esercizio dell'attività di bed &
breakfast; gli esiti del sopralluogo sono comunicati
all'Assessorato regionale competente in materia di turismo e
all'Azienda di promozione turistica competente per territorio.
4. Ogni variazione alle indicazioni contenute nella denuncia di
cui al comma 1 è comunicata entro dieci giorni dal suo verificarsi
al Comune, che provvede con le modalità di cui al comma 3.
5. Gli esercenti l'attività di bed & breakfast non sono
tenuti all'iscrizione nella sezione speciale del registro degli
esercenti il commercio prevista dall'articolo 5, comma secondo,
della l. 217/1983.
Articolo 16quinquies
(Norma di rinvio)
1. All'attività di bed & breakfast si applicano le norme
comuni di cui al capo VIII, limitatamente agli articoli 23, commi 2
e 3, 24, 26, 27 e 29.
2. Chiunque svolga l'attività di bed & breakfast senza aver
presentato la denuncia di inizio di attività di cui all'articolo
16quater, comma 1, o non provveda ad effettuare nel termine di cui
all'articolo 16quater, comma 4, le successive comunicazioni di
variazione, è soggetto alla sanzione amministrativa di cui
all'articolo 28, comma 1. Si applicano altresì le sanzioni
amministrative di cui all'articolo 28, commi 2, 3, 4, 5 e 6.".
Articolo 3 (Inserimento dell'articolo 25bis)
1. Dopo l'articolo 25 della l.r. 11/1996, è inserito il
seguente:
"Articolo 25bis
(Informativa ai turisti)
1. L'Assessorato regionale competente in materia di turismo, le
Aziende di promozione turistica e le pro-loco competenti per
territorio possono predisporre e rilasciare, a chiunque ne faccia
richiesta e a titolo gratuito, opuscoli, cataloghi informativi o
altro materiale promozionale relativi alle strutture ricettive di
cui all'articolo 1, nonché agli appartamenti ammobiliati per uso
turistico di cui all'articolo 25.".
Articolo 4 (Modificazione dell'articolo 28)
1. Al comma 5 dell'articolo 28 della l.r. 11/1996, sono
aggiunte, in fine, le seguenti parole: "o disporre il divieto di
prosecuzione dell'attività".
Articolo 5 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Le projet de loi en question a fait l'objet de
l'examen de la IV
ème
Commission qui a exprimé son avis
favorable unanime sur le texte. Suite à l'expression de ce même
avis nous avons reçu une communication de la part du Président de
l'ADAVA, qui a été transmis, puisque la commission avait déjà
exprimé son avis, à tous les Chefs de groupe de l'Assemblée.
Je rappelle également que le Conseil permanent des collectivités
locales a exprimé à son tour un avis favorable sur ce projet de
loi.
La parole au rapporter, Conseiller Cuc.
Cuc (UV)
La loi régionale n° 11/1996 définit toute une
série de structures d'accueil autres que les hôtels et réglemente
les obligations administratives de celles-ci ainsi que leurs
caractéristiques du point de vue technique et fonctionnel en vue
d'assurer la bonne marche desdites structures. Ce projet de loi
introduit un nouveau type de structure d'accueil, à gestion
familiale, qui est destiné à compléter l'offre touristique de notre
Région.
L'activité d'accueil à gestion familiale exercée par des
particuliers à leur domicile connaît un large succès dans
différents Pays européens.
Du fait de sa réglementation simplifiée, elle constitue pour
notre Région une chance importante, non seulement en raison du
nombre de clients potentiels, mais surtout en vue d'une
réhabilitation des localités moins connues, d'une diffusion de la
culture de l'hospitalité et d'une valorisation des ressources et
des particularités historiques, culturelles et gastronomiques de
notre territoire.
Cette activité, si elle est publicisée et conduite comme il le
faut, peut également représenter une source de revenu qui s'inscrit
parfaitement dans notre contexte socio-économique étant donné que
les femmes au foyer et les retraités pourraient être intéressés par
ce projet et que d'autres activités, comme l'agriculture ou
l'artisanat, sont parfaitement compatibles avec cette simple
gestion.
Conformément à l'article 3 de ce projet de loi, les bureaux de
l'Assessorat régional compétent en matière de tourisme, les Agences
de promotion touristique et les pro-loco auront la possibilité de
promouvoir toutes les activités d'accueil non hôtelières prévues à
l'article 1
er
de la loi régionale n° 11/1996 au moyen de
catalogues et d'autres supports d'information.
Alcune precisazioni credo che siano necessarie per evitare delle
incomprensioni e dare ulteriori informazioni e chiarimenti dopo le
discussioni avvenute in commissione.
Le attività extralberghiere sono regolamentate dalla legge n.
11/96 e l'attività di bed & breakfast, chambre et petit
déjeuner, si inserisce in questa legge per completare l'offerta
turistica. È questa un'attività complementare e non in concorrenza
con le altre attività alberghiere o extralberghiere.
Ai fini fiscali questa attività non richiede partita IVA in
quanto secondo una risoluzione emessa dal Ministero delle finanze,
n. 180 del 14 dicembre 1998, l'attività è fuori campo IVA.
Ai fini IRPEF tuttavia è necessario rilasciare al cliente una
ricevuta semplice non fiscale con bollo eventualmente da lire 2.500
se il cliente la deve scaricare, tipo madre-figlia, numerata
progressivamente con la data del pagamento. La copia che rimane in
mano al gestore costituisce reddito imponibile ai fini della
dichiarazione dei redditi da indicare nel modello unico del quadro
E: attività commerciale svolta in via occasionale.
Un altro argomento di discussione è legato alla somministrazione
degli alimenti ovvero le famose colazioni che devono essere servite
con cibi e bevande confezionati senza alcuna manipolazione. Una
prima considerazione deve essere fatta sullo spirito e la finalità
della legge che vuole semplificare e dare la possibilità a famiglie
di non costituire una nuova impresa o attività commerciale
primaria, ma eventualmente di completare o meglio integrare il
proprio reddito con un'attività saltuaria.
Differenti infatti sono gli obblighi degli affittacamere, le
residenze turistico-alberghiere che sono per legge obbligate ad
osservare la normativa prevista dal decreto legge n. 155/97 in
materia di HACCP e devono iscriversi al REC. Non richiedendo tutte
queste incombenze ai gestori dei bed & breakfast, è però giusto
garantire un'offerta di qualità ai clienti con alcune regole
precise.
Per cibi confezionati si intendono quegli alimenti posti in
confezioni chiuse e con data di scadenza fissata dal produttore.
Devono essere monouso ossia una volta aperta la confezione, gli
alimenti devono essere consumati in giornata e le parti rimanenti
di quelle confezioni non possono essere offerte ad altri ospiti nei
giorni successivi.
È auspicabile e non vietata la somministrazione di alcuni
prodotti tipici o alimenti sfusi come il pane, la frutta, i
formaggi, i salumi, eccetera, la cui freschezza è facilmente
riconoscibile a patto che questi vengano consumati in giornata. Il
latte deve solo essere acquistato pastorizzato, il caffè e il tè
possono essere preparati al momento; è invece esclusa la
possibilità di preparare cibi in casa come torte, omelette,
eccetera.
Personalmente mi auguro che nel futuro coloro che intendono dare
vita a questa attività si costituiscano in associazione in modo da
poter meglio organizzarsi e proporsi ai turisti in modo positivo e
per poter trovare formule di collaborazione con le altre realtà
ricettive operanti sul territorio. Per la sua promozione questa
attività trova risposta nell'articolo 3, il 25 bis, di questo
disegno di legge.
I gestori fra l'altro hanno l'obbligo di segnalare sia il
periodo di esercizio di apertura quindi dell'attività, di
comunicarne i prezzi applicati oltre a dover comunicare all'azienda
di promozione turistica competente per territorio gli arrivi e le
partenze di ciascun cliente, l'articolo 23, comma 3, della legge n.
11/96.
È questo a mio modo di vedere un fenomeno in forte espansione
che rappresenta una nicchia di mercato importante che in tutta
Europa è già da anni stabilmente consolidata. Quasi tutte le
regioni in territorio nazionale hanno già legiferato in materia e
la nostra Regione, forse con qualche mese di ritardo, introduce
questa ulteriore possibilità sia per questo ospite particolare, sia
alla Comunità valdostana per un'ulteriore possibilità di
lavoro.
Comunico che presento due emendamenti che poi eventualmente
spiegherò.
Président
La discussion générale est ouverte.
La parole au Conseiller Curtaz.
Curtaz (PVA-cU) Voglio approfittare della possibilità data dalla
discussione generale per chiedere all'Assessore un parere specifico
e dettagliato sulle osservazioni che vengono svolte dall'ADAVA con
lettera del 10 luglio 2000, che è stata indirizzata a tutti i
consiglieri.
Premetto che il nostro gruppo vede con favore l'istituzione dei
bed & breakfast nella nostra regione, certo però che, di fronte
a certe osservazioni che vengono svolte in maniera molto puntuale
dall'ADAVA, alcune perplessità ci sono sorte.
Osservazioni che - ricordo brevissimamente –
riguardano, anche in questo caso, la mancata audizione di questa
categoria nella redazione del disegno di legge, poi ci sono
osservazioni che personalmente condivido sulla difficoltà di
lettura del testo legislativo che fa continui riferimenti ad altre
normative e, se non ricordo male, nella lettera viene utilizzato
questo argomento anche con un po' di ironia, infine ci sono delle
osservazioni più di merito sul testo della legge che mi limito a
richiamare e in ordine ai quali chiedo all'Assessore la sua
opinione.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA) Mi sembra doveroso rispondere alla domanda del
Consigliere Curtaz in sede di discussione generale.
Innanzitutto voglio ribadire che la concertazione è quanto ho
definito prima al Consigliere Tibaldi, posso capire che ci siano
delle categorie che possono non essere d'accordo o intravedere in
un disegno di legge, che va a dare delle possibilità di tipo
ricettivo, una concorrenza che secondo me concretamente non
dovrebbe sussistere, però ognuno legittimamente può pensarla come
meglio crede e se dopo aver discusso di questo argomento non si
ritiene di dover dare un assenso favorevole di massima
all'iniziativa, questo rimane democraticamente nel diritto di
ciascuna categoria, di ciascun presidente di categoria.
Voglio anche sottolineare che questo argomento è stato
illustrato e discusso all'interno di una riunione dove erano
convocati tutti gli operatori del settore; per motivi certamente
seri a quella riunione non ha potuto partecipare nessun
rappresentante dell'ADAVA, però c'è stata la convocazione e in
quella riunione si è discusso del problema della legge, della
riorganizzazione turistica in senso lato, quindi vi erano tutti i
rappresentanti, erano presenti i presidenti delle APT e si è
illustrato in quella sede questo intervento di legge, in
particolare un articolo specifico che è l'articolo 25bis, che il
gruppo dei Verdi alternativi conosce bene, oltre chiaramente a dare
da parte delle APT delle informazioni sugli alberghi, sui bed &
breakfast, anche sugli alloggi, che era una norma che ci eravamo
impegnati in sede di discussione in Consiglio regionale di
regolamentare.
Quindi in quella sede abbiamo illustrato i contenuti di questo
testo di legge che, lo voglio sottolineare, va a regolamentare una
tipologia di turismo specifica che è quella di poter dare
l'alloggio e la prima colazione con un massimo di tre camere per un
massimo di sei posti letto, ma utilizzando unità immobiliari ad uso
abitativo, quindi sono strutture che non nascono con questo tipo di
destinazione, sono strutture che fanno parte dell'alloggio,
dell'abitazione e quindi rimangono strutture a destinazione
abitativa, non a destinazione ricettiva. Questo è molto
importante.
Poi questo tipo di autorizzazione è saltuario, occasionale, cioè
può essere un mese all'anno, può essere durante le stagioni, non è
un'attività continuativa. È anche una risposta che si può dare a un
certo tipo di utenza che ha minori possibilità finanziarie, che
magari sceglie località dove manca una struttura ricettiva di tipo
tradizionale, quindi è importante questo tipo di premessa per
capire cosa andiamo a fare. In questa legge abbiamo messo i
requisiti che sono la pulizia dei locali, il cambio di biancheria
due volte alla settimana oltre che chiaramente quando cambia la
clientela, la fornitura di energia elettrica, acqua calda,
riscaldamento. Se ci sono più di due stanze, è necessario avere due
servizi a disposizione esclusiva del cliente, ma questo poi lo
possiamo verificare nel testo di legge analizzando le osservazioni
puntuali fatte dal Presidente dell'ADAVA.
Abbiamo anche cercato di semplificare al massimo le procedure
dal punto di vista burocratico, quindi denuncia di inizio attività
al comune che fa un sopralluogo, esamina l'idoneità di questi
locali dal punto di vista dei regolamenti edilizi e dei regolamenti
sanitari ed entro 60 giorni il comune dà il benestare per
l'utilizzo di queste strutture, quindi una burocrazia estremamente
semplice che finora ha frenato attività di questo tipo perché tutta
una serie di procedure non permettevano di svolgerla a chi aveva
una disponibilità occasionale, quindi non duratura, e a chi aveva
dei locali non destinati a questo tipo di attività in quanto locali
normalmente destinati ad attività abitative.
Sulle osservazioni ho ripetutamente discusso con il Presidente
dell'ADAVA, lui rimane della sua opinione e su questo argomento la
Giunta regionale rimane della propria opinione che è poi quella del
contenuto del disegno di legge che sottoponiamo al Consiglio per
l'approvazione.
Venendo alle osservazioni il fatto di:
"Prevedere? tre camere
per un massimo di sei posti letto significa interferire con
l'attività degli affittacamere?"
, questo non ha nulla a che
vedere perché è la premessa che ho fatto prima, che è molto
importante, e ancora:
"? Prevedere l'esercizio di attività per
periodi "saltuari" significa rendere difficoltoso l'accertamento
degli effettivi periodi di attività e, di conseguenza, la
possibilità di una corretta promozione e informazione da parte
delle istituzioni a ciò preposte, ivi? l'Assessorato
competente?"
, cosa significa?
È un non senso perché, nel momento in cui viene comunicato che
c'è questa disponibilità, che viene fatto un sopralluogo, che c'è
l'idoneità, immediatamente questa cosa viene comunicata all'APT e a
tutti coloro che danno informazione di questa opzione. Se il
periodo non è saltuario, ma è temporale, ripetitivo, nulla vieta
che il titolare di questa attività possa anche iscriversi su delle
riviste specializzate per pubblicizzare questo tipo di
opportunità.
Sul fatto della non manipolazione degli alimenti mi pare che
abbia già chiarito in modo esaustivo il relatore Cuc che peraltro
ringrazio del lavoro che ha fatto perché, a quanto mi è stato
riferito, nel corso di un incontro approfondito il relatore ha
esaminato punto per punto e ha cercato di controbattere punto per
punto le osservazioni del Presidente dell'ADAVA, anche se nessuno
ha l'obbligo poi di condividerle.
Sul fatto poi della
"? sostituzione della biancheria con un
minimo di due volte la settimana significa penalizzare?"
quando
l'altra legge mi pare prevede il cambio di biancheria una volta la
settimana?, quindi non ho capito neanche con quale serietà sono
state fatte queste osservazioni.
Nell'altra legge si prevede il cambio una volta la settimana,
qui andiamo a prevedere due volte la settimana, quindi diamo un
servizio migliorativo al cliente e questo viene visto come una
scelta penalizzante dal punto di vista della pari condizione con
altri situazioni similari.
"? Non viene regolato l'eventuale utilizzo del
telefono?"
: se su un testo di legge dobbiamo regolamentare
quante telefonate può fare chi utilizza un bed & breakfast?, se
il telefono è gratuito e via dicendo?, diciamo che non mi pare
certamente questo un argomento che deve essere regolamentato da un
testo di legge.
Per quanto riguarda l'osservazione che viene fatta all'articolo
16ter, dove si sottolinea che non è specificato chi utilizza, se il
bagno viene utilizzato contestualmente? ma io dico che qui basta
leggere:
"? Qualora l'attività di bed & breakfast sia svolta
in più di due stanze, l'abitazione deve essere dotata di almeno due
locali destinati ai servizi igienici e l'accesso alle camere da
letto destinate agli ospiti deve avvenire comodamente e senza dover
attraversare le camere da letto o i servizi destinati alla famiglia
o ad altro ospite?"
.
È chiaro che ci sono dei servizi igienici destinati agli ospiti
e dei servizi igienici destinati alla famiglia che ospita e che si
avvale di questo tipo di attività, non è possibile fare confusione
sotto questo aspetto. La richiesta era di precisare con un articolo
che questo era un utilizzo di tipo esclusivo, ma mi sembra che dal
punto di vista della tecnica legislativa, anche seguendo testi di
legge fatti da altre regioni, sia sufficientemente chiaro il
concetto.
Per quanto riguarda l'esonero dell'iscrizione nel REC questo era
uno degli obiettivi di semplificazione delle procedure perché se
per poter fare un'attività di tipo saltuario è necessario fare
tutte le procedure che normalmente necessitano per uno che fa
questa attività di tipo turistico continuativo, ci sembrava che
venisse a mancare la finalità specifica che sta alla base del
disegno di legge.
Président
La parole au Conseiller Curtaz.
Curtaz (PVA-cU) Ringrazio l'Assessore per due motivi: il primo
perché ci ha risposto in sede di discussione generale rendendo più
fluida la discussione e garantendo la possibilità di replica; il
secondo perché ha espresso delle osservazioni condivisibili che
fugano i dubbi che aveva sollevato la lettera di osservazioni
dell'ADAVA.
Non succede molto spesso, ma dobbiamo ammettere che questa volta
l'Assessore Lavoyer ci ha convinto, quindi annunciamo il nostro
voto favorevole al provvedimento di legge.
Président
Chambres d'hôtes.
La parole à la Conseillère Squarzino Secondina.
Squarzino (PVA-cU) Solo per completare quel che ha detto il mio
collega. Siamo d'accordo che venga regolamentata un'attività che
può consentire la creazione di imprese nell'ambito femminile.
C'era stato fra l'altro un corso organizzato dall'Agenzia del
lavoro in cui erano state formate una serie di persone che avevano
chiesto con forza che la Regione si dotasse di una legislazione che
regolamentasse questo settore, perché credo possa essere
un'occasione anche questa per favorire la crescita di imprenditoria
femminile non continuativa nel tempo, anche saltuaria, flessibile,
come molte volte è la richiesta di occupazione da parte delle
donne. Quindi è un'attività che può servire ad integrare l'economia
familiare.
Chiederei all'Assessore di considerare anche questa legge un po'
sperimentale, nel senso di fare fra un anno una verifica su come ha
funzionato e se effettivamente le procedure che sono state
individuate e le condizioni previste sono realmente aderenti alle
esigenze del servizio.
Chiedo pertanto all'Assessore di fare una verifica in modo che,
in un secondo momento si possa, in base all'esperienza, apportare i
dovuti correttivi alla legge.
Président
S'il n'y a plus de conseillers inscrits à
parler, je déclare close la discussion générale. Nous procédons à
l'examen du projet de loi article par article. A l'article
1
er
nous avons un amendement présenté par le Conseiller
Cuc qui implique des variations des articles suivants.
Je donne lecture de l'amendement:
Emendamento Nel disegno di legge n. 84, la locuzione "bed
& breakfast" è sostituita dalla locuzione "bed & breakfast
- chambre et petit déjeuner".
La parole au Conseiller Cuc.
Cuc (UV)
Il s'agit seulement d'ajouter aux mots
"bed
& breakfast"
les mots
"chambre et petit déjeuner"
et
de suite dans toute la loi.
Président
Je soumets au vote l'amendement n° 1 à l'article
1
er
présenté par le Conseiller Cuc:
Conseillers présents et votants: 27
Pour: 27
Le Conseil approuve à l'unanimité.
Je soumets au vote l'article 1
er
amendé:
Articolo 1 (Modificazione dell'articolo 1)
1. Dopo la lettera e) del comma 1 dell'articolo 1 della legge
regionale 29 maggio 1996, n. 11 (Disciplina delle strutture
ricettive extralberghiere), è inserita la seguente:
"ebis) strutture ricettive a conduzione familiare (bed &
breakfast – chambre et petit déjeuner);".
Conseillers présents et votants: 28
Pour: 28
Le Conseil approuve à l'unanimité.
A l'article 2 nous avons un amendement présenté par le
Conseiller Cuc.
Je donne lecture de l'amendement:
Emendamento All’articolo 2 del disegno di
legge n. 84, l’articolo 16bis è sostituito dal
seguente:
"Articolo 16bis
(Definizioni e caratteristiche)
1. Sono strutture ricettive a conduzione familiare (bed &
breakfast - chambre et petit déjeuner) quelle condotte da privati
che, utilizzando parte della loro abitazione, fino ad un massimo di
tre camere ed una capacità ricettiva complessiva non superiore a
sei posti letto, forniscono un servizio di alloggio e di prima
colazione, in modo saltuario o per periodi stagionali
ricorrenti.
2. L’attività bed & breakfast - chambre et
petit déjeuner è svolta avvalendosi della normale organizzazione
familiare e fornendo, esclusivamente a chi è alloggiato, cibi e
bevande confezionati per la prima colazione senza alcuna
manipolazione.
3. L’esercizio dell’attività di
bed & breakfast - chambre et petit déjeuner non costituisce
cambio di destinazione d’uso
dell’immobile a fini urbanistici e comporta, per i
proprietari o possessori dei locali, l’obbligo di
dimora nel medesimo per i periodi in cui l’attività
viene esercitata o di residenza nel comune in cui viene svolta
l’attività, oppure in locali ubicati a non più di
cinquanta metri di distanza dall’abitazione in cui
si dimora.
4. Gli esercenti l’attività di bed &
breakfast - chambre et petit déjeuner garantiscono, compresi nel
prezzo, i seguenti servizi minimi di ospitalità:
a) pulizia quotidiana dei locali;
b) fornitura e sostituzione della biancheria, compresa quella da
bagno, ad ogni cambio di cliente e comunque almeno due volte alla
settimana;
c) fornitura di energia elettrica, acque calda e fredda,
riscaldamento."
La parole au Conseiller Cuc.
Cuc (UV)
Questo secondo emendamento invece si inserisce
all'articolo 16bis, dove andiamo a precisare che chi svolge questa
attività nella sua abitazione il tutto non costituisce cambio di
destinazione d'uso dell'immobile.
La cosa più importante, che caratterizza questo emendamento e
che lo caratterizza tenendo conto della realtà valdostana, è la
seguente.
Alcune regioni, legiferando in merito, hanno specificato
dichiarando la possibilità di utilizzo oltre all'abitazione di
residenza, altre abitazioni di proprietà o in affitto; noi vogliamo
mantenere salva la prerogativa di questo disegno di legge, cioè che
l'ospite viva o comunque abbia un contatto diretto con l'ospitante,
con il gestore del bed & breakfast, ma vogliamo dare anche la
possibilità a chi possiede altri immobili, magari nelle zone di
montagna o, come specificato nella seconda parte dell'emendamento,
nei cinquanta metri intorno alla propria abitazione, di poter
svolgere questa attività.
Questo sempre per mantenere salva la vita in comune fra ospite e
ospitante, quindi la possibilità di estendere non solo nella casa
di proprietà o di residenza, ma anche in altre case di proprietà o
dove il gestore dimora nel periodo di svolgimento
dell'attività.
Président
Je soumets au vote l'amendement n° 2 à l'article
2 présenté par le Conseiller Cuc:
Conseillers présents et votants: 27
Pour: 27
Le Conseil approuve à l'unanimité.
Je soumets au vote l'article 2 amendé:
Articolo 2 (Inserimento del capo VIbis)
1. Dopo il capo VI della l.r. 11/1996, è inserito il
seguente:
"CAPO VIbis
Strutture ricettive a conduzione familiare (Bed & breakfast
– chambre et petit déjeuner)
Articolo 16bis
(Definizioni e caratteristiche)
1. Sono strutture ricettive a conduzione familiare (bed &
breakfast – chambre et petit déjeuner) quelle
condotte da privati che, utilizzando parte della loro abitazione,
fino ad un massimo di tre camere ed una capacità ricettiva
complessiva non superiore a sei posti letto, forniscono un servizio
di alloggio e di prima colazione, in modo saltuario o per periodi
stagionali ricorrenti.
2. L’attività bed & breakfast
– chambre et petit déjeuner è svolta avvalendosi
della normale organizzazione familiare e fornendo, esclusivamente a
chi è alloggiato, cibi e bevande confezionati per la prima
colazione senza alcuna manipolazione.
3. L’esercizio dell’attività di
bed & breakfast – chambre et petit déjeuner non
costituisce cambio di destinazione d’uso
dell’immobile a fini urbanistici e comporta, per i
proprietari o possessori dei locali, l’obbligo di
dimora nel medesimo per i periodi in cui l’attività
viene esercitata o di residenza nel comune in cui viene svolta
l’attività, oppure in locali ubicati a non più di
cinquanta metri di distanza dall’abitazione in cui
si dimora.
4. Gli esercenti l’attività di bed &
breakfast – chambre et petit déjeuner garantiscono,
compresi nel prezzo, i seguenti servizi minimi di ospitalità:
a) pulizia quotidiana dei locali;
b) fornitura e sostituzione della biancheria, compresa quella da
bagno, ad ogni cambio di cliente e comunque almeno due volte alla
settimana;
c) fornitura di energia elettrica, acqua calda e fredda,
riscaldamento.
Articolo 16ter
(Requisiti tecnici)
1. I locali destinati all'esercizio dell'attività di bed &
breakfast – chambre et petit déjeuner devono
possedere i requisiti edilizi ed igienico-sanitari previsti dai
regolamenti comunali per l'uso abitativo.
2. Qualora l'attività di bed & breakfast –
chambre et petit déjeuner sia svolta in più di due stanze,
l'abitazione deve essere dotata di almeno due locali destinati ai
servizi igienici e l'accesso alle camere da letto destinate agli
ospiti deve avvenire comodamente e senza dover attraversare le
camere da letto o i servizi destinati alla famiglia o ad altro
ospite.
Articolo 16quater
(Obblighi amministrativi per lo svolgimento dell'attività)
1. L'esercizio dell'attività di bed & breakfast
– chambre et petit déjeuner è subordinato alla
presentazione di una denuncia di inizio di attività, presentata
dall'interessato al Comune del luogo ove è sita l'abitazione, ai
sensi e per gli effetti dell'articolo 27, comma 1, della legge
regionale 2 luglio 1999, n. 18 (Nuove disposizioni in materia di
procedimento amministrativo, di diritto di accesso ai documenti
amministrativi e di dichiarazioni sostitutive. Abrogazione della
legge regionale 6 settembre 1991, n. 59).
2. Nella denuncia di cui al comma 1 sono indicati:
a) le generalità e l'indirizzo di chi intende svolgere
l'attività;
b) il possesso dei requisiti edilizi ed igienico-sanitari di cui
all'articolo 16ter, comma 1, nonché il numero delle camere, dei
posti letto e dei servizi igienici messi a disposizione degli
ospiti;
c) la descrizione, corredata di eventuale documentazione
fotografica, dell'arredo e degli eventuali servizi complementari
offerti;
d) il periodo di esercizio dell'attività;
e) l'insussistenza delle condizioni previste dall'articolo 11
del regio decreto 18 giugno 1931, n. 773 (Approvazione del testo
unico delle leggi di pubblica sicurezza).
3. Entro sessanta giorni dalla denuncia di cui al comma l, il
Comune effettua apposito sopralluogo diretto a verificare
l'idoneità dell'abitazione all'esercizio dell'attività di bed &
breakfast – chambre et petit déjeuner; gli esiti del
sopralluogo sono comunicati all'Assessorato regionale competente in
materia di turismo e all'Azienda di promozione turistica competente
per territorio.
4. Ogni variazione alle indicazioni contenute nella denuncia di
cui al comma 1 è comunicata entro dieci giorni dal suo verificarsi
al Comune, che provvede con le modalità di cui al comma 3.
5. Gli esercenti l'attività di bed & breakfast
– chambre et petit déjeuner non sono tenuti
all'iscrizione nella sezione speciale del registro degli esercenti
il commercio prevista dall'articolo 5, comma secondo, della l.
217/1983.
Articolo 16quinquies
(Norma di rinvio)
1. All'attività di bed & breakfast – chambre
et petit déjeuner si applicano le norme comuni di cui al capo VIII,
limitatamente agli articoli 23, commi 2 e 3, 24, 26, 27 e 29.
2. Chiunque svolga l'attività di bed & breakfast
– chambre et petit déjeuner senza aver presentato la
denuncia di inizio di attività di cui all'articolo 16quater, comma
1, o non provveda ad effettuare nel termine di cui all'articolo
16quater, comma 4, le successive comunicazioni di variazione, è
soggetto alla sanzione amministrativa di cui all'articolo 28, comma
1. Si applicano altresì le sanzioni amministrative di cui
all'articolo 28, commi 2, 3, 4, 5 e 6.".
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 3:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 4:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 5:
Conseillers présents et votants: 28
Pour: 28
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 28
Pour: 28
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK