Consiglio Regionale della Valle d'Aosta - Oggetto del Consiglio n. 1302 del 10 maggio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 1302 del 10 maggio 2000 - Resoconto
OGGETTO N. 1302/XI Fondi assegnati alla Valle d'Aosta dal
piano nazionale straordinario di depurazione del 1997.
(Interrogazione)
Interrogazione Avendo appreso da alcuni giornali che il Piano
nazionale straordinario di depurazione del 1997, ha finanziato 412
progetti per un importo di 3.217 miliardi di lire;
Considerato che il Piano prevede un finanziamento di 7,4
miliardi di lire destinati alla Regione Valle
d’Aosta;
Constatato che ad oggi l’unica regione italiana
che non ha ancora ricevuto nessun trasferimento dei fondi assegnati
è la nostra regione;
i sottoscritti Consiglieri regionali
Interrogano
l’Assessore competente per sapere:
1) quali sono i progetti finanziati con tale Piano;
2) quali sono i motivi per cui la nostra regione non ha ancora
ricevuto il finanziamento.
F.to: Comé - Viérin M. - Marguerettaz
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
Vorrei premettere che il piano di
completamento e di razionalizzazione dei sistemi di collettamento e
di depurazione previsto dall'articolo 6 del decreto legge 25 marzo
1997 n. 67 costituisce uno strumento di individuazione ed
attuazione delle opere e degli interventi urgenti per far fronte
alle esigenze di protezione e risanamento delle acque.
L'attuazione di tale piano è basata solo in minima parte su
nuovi finanziamenti puntando invece sul recupero di finanziamenti
statali precedentemente concessi, ma non utilizzati.
Con il D.M. del Ministero dell'ambiente del 29 luglio 1997 è
stato approvato il piano straordinario di interventi. Le richieste
dovevano rispettare alcuni vincoli e cioè essere cantierabili in
tempi ristretti, essere completamente finanziati, soprattutto
attraverso il ricorso all'autofinanziamento, ed essere ricompresi
nelle aree di cui agli obiettivi 1, 2 e 5 b.
Sulla base di tali indicazioni gli interventi regionali,
ricompresi nei documenti di programmazione disponibili e che
rispondevano ai requisiti sopraindicati, erano 5 per un importo
complessivo di 32.430 milioni, per i quali sono stati richiesti
16.215 milioni di finanziamento statale e previsti 16.215 milioni
di cofinanziamento regionale.
In relazione alla ripartizione dei fondi statali fra le diverse
regioni è stato assegnato alla Regione Valle d'Aosta il
finanziamento di un intervento per 1.500 milioni.
Fra i diversi interventi è stata quindi indicata la
realizzazione dell'impianto di depurazione delle acque reflue a
servizio del consorzio fra i Comuni di Chambave, Verrayes,
Saint-Denis, Nus e Fénis.
Il progetto è stato esaminato dal gruppo tecnico del Ministero
dell'ambiente che ha espresso il suo parere favorevole a fine
ottobre 1998. Il finanziamento è stato reso disponibile all'inizio
del 1999. È stata quindi avviata la procedura amministrativa di
approvazione del progetto per raggiungere l'intesa con i Comuni di
Chambave e di Pontey. Tengo a precisare che pur riguardando il
depuratore i Comuni di Chambave, Verrayes, Saint-Denis, Nus e Fénis
viene realizzato in Comune di Pontey.
Nel dicembre 1999 abbiamo proceduto all'approvazione del
progetto esecutivo per l'appalto dei lavori, delibera n. 4.470 del
6 dicembre 1999.
Nel gennaio 2000 uno dei proprietari dei terreni interessati ha
presentato un ricorso al TAR per l'annullamento della delibera di
approvazione del progetto esecutivo dei lavori, ritenendo che
fossero state violate le prescrizioni normative e i principi in
esse contenuti relativamente alla formalizzazione della
partecipazione del privato al procedimento di approvazione del
progetto stesso.
Il piano finanziario per la realizzazione dell'impianto di
depurazione del Consorzio, di importo complessivo di 7,5 miliardi,
è coperto da finanziamenti statali solo per 1,5 miliardi; la
restante quota è cofinanziata dalla Regione, quindi non è esatto
quanto asserito nelle premesse dell'interrogazione, cioè alla
Regione non sono stati destinati 7,5 miliardi, bensì è stato
assegnato un contributo di 1,5 miliardi per finanziare un progetto
da 7, 5 miliardi.
Per quanto riguarda il secondo quesito, una delibera CIPE ha
stabilito che solo ad avvenuta aggiudicazione dei lavori sarebbe
stata erogata una prima quota pari al 20 percento del finanziamento
concesso dallo Stato. Vista la situazione amministrativa di cui ho
detto precedentemente, cioè la delibera di approvazione del
progetto e dell'appalto impugnata e ferma al TAR, evidentemente non
abbiamo potuto chiedere l'erogazione del 20 percento.
Président
La parole au Conseiller Comé.
Comé (Aut)
Ringrazio intanto l'Assessore per la risposta.
I dati che effettivamente ho preso li ho rilevati dal "Sole 24ore"
che segnava l'importo di 7,5 miliardi che dovevano essere destinati
alla Regione Valle d'Aosta. L'interrogazione che avevamo presentato
era proprio per conoscere quali erano i progetti finanziati con
tale contributo statale e dal quadro che emergeva si evidenziava
che l'unica regione che non aveva ancora percepito nessun
finanziamento era la Regione Valle d'Aosta.
Ho avuto le spiegazioni da parte dell'Assessore per quanto
riguarda i motivi, la nostra preoccupazione era anche quella di
sapere se tali progetti erano legati anche a dei tempi con il
rischio di perdere il finanziamento, quindi ringrazio l'Assessore
per la risposta e mi auguro che ci sia quanto prima la possibilità
di andare a incamerare il miliardo e mezzo previsto dalla legge
nazionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK