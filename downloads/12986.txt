Consiglio Regionale della Valle d'Aosta - Oggetto del Consiglio n. 3942 del 25 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3942 del 25 novembre 1992 - Resoconto
OGGETTO N. 3942/IX Trasferimento all'esterno dell'Ospedale
regionale dei magazzini economali.
(Interrogazione)
Interrogazione A conoscenza della necessità di liberare
alcune aree per poi poter inserire all'interno dell'Ospedale
regionale altri servizi e U.O.;
Viste le deliberazioni della Giunta regionale e dell'U.S.L.
concernenti il trasferimento all'esterno dei magazzini economali
siti presso il Presidio ospedaliero di Viale Ginevra che doveva
avvenire dal 1 aprile 1992;
i sottoscritto consiglieri regionali
Interrogano
l'Assessore competente per conoscere:
1) se i magazzini economali sono stati trasferiti presso i
locali esterni affittati dai Signori Miozzi a tale scopo;
2) in caso negativo i motivi per i quali il trasferimento non è
stato realizzato ed i tempi entro i quali potrà avvenire.
F.to: Beneforti, Bondaz e Chiofalo.
Presidente Ha chiesto la parola l'Assessore alla Sanità ed
Assistenza sociale, Cout.
Cout (PCI-PDS)
Purtroppo le interrogazioni non prevedono
una replica da parte dell'Assessore, comunque vorrei ricordare che
per quanto riguarda la situazione precedente, i Doppler sono
installati e non funzionano solo per mancanza di personale.
Per quanto riguarda l'interrogazione in oggetto comunico che il
trasferimento dei magazzini economali, presso il fabbricato della
Ditta Miozzi Lorenzo sito a Saint-Christophe, è autorizzato con
deliberazione della Giunta regionale del 27 marzo 1992 ed è stato
giuridicamente definito dall'USL con deliberazione
dell'amministratore straordinario in data 11 maggio 1992. Poiché si
è reso necessario valutare, in concerto con la USL,
l'organizzazione e la disposizione dei nuovi locali, provvedendo ad
attrezzarli in maniera razionale, è stata indetta una gara di
appalto da parte dell'USL per la fornitura di installazione e di
scaffalatura ed attrezzature che sono state deliberate
dall'amministratore straordinario in data 23 giugno 1992.
Successivamente, la Giunta regionale ha provveduto ad assegnare un
finanziamento vincolato all'USL per l'acquisto di tali
scaffalature. Attualmente la gara di appalto è in corso di
ultimazione per cui l'installazione delle attrezzature è
prevedibile entro la fine del 1992 o comunque all'inizio dell'anno
nuovo.
Presidente
Ha chiesto la parola il Consigliere
Beneforti.
Beneforti (DC)
Ritornando al punto precedente, io le
chiedo di smettere di fare cenni al passato o a compiti che la
precedente Giunta non ha svolto. Se ha qualcosa da dire lo dica
chiaramente senza fare allusioni.
Sono ormai passati sei mesi da quando si è iniziato a pagare
l'affitto dei nuovi magazzini economali senza poterli usare, ci si
domanda quindi come questo è possibile. Tutto si giustifica con
l'iter burocratico e con l'USL. In questo caso però io devo
difendere i dirigenti dell'USL perché non era loro interesse
realizzare in breve tempo quanto invece era di competenza della
Regione.
Tale trasferimento, oltre che per motivi organizzativi, era
auspicabile anche a livello sanitario onde evitare l'intervento dei
NAS, come è accaduto, che hanno provveduto a sigillare le flebo
deteriorate. Questa è una situazione dovuta ai locali poco adatti
del nostro Ospedale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK