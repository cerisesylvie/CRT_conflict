Consiglio Regionale della Valle d'Aosta - Oggetto del Consiglio n. 1499 del 27 luglio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1499 del 27 luglio 2000 - Resoconto
OGGETTO N. 1499/XI Disegno di legge: "Modifiche ed
integrazioni a disposizioni legislative aventi riflessi sul
bilancio, rideterminazione di autorizzazioni di spesa per gli anni
2000, 2001 e 2002 e prima variazione al bilancio di previsione 2000
e del triennio 2000/2002".
CAPO I DISPOSIZIONI IN MATERIA DI ENTRATE E
CONTABILITÀ
Articolo 1 (Variazione allo stato di previsione
dell'entrata)
1. Allo stato di previsione dell'entrata del bilancio della
Regione per l'anno finanziario 2000 è apportata una variazione in
aumento di lire 9.000.000.000, sia in termini di competenza che in
termini di cassa, da iscrivere al capitolo 1205 che si istituisce
con la seguente denominazione:
Programma regionale: 1.02.
Codificazione: 01.02.01
Capitolo 1205 "Quote fisse di ripartizione sul gettito
dell'I.R.P.E.F. di cui all'articolo 2, lett. c) della legge 26
novembre 1981, n. 690."
Articolo 2 (Commercializzazione dei prodotti realizzati
nell'ambito dei centri socio-educativi e delle strutture educative
di formazione orientamento per disabili)
1. In attesa dell'approvazione del nuovo piano socio-sanitario e
al fine di realizzare quanto previsto dal punto 6.4.1. del piano
socio-sanitario per il triennio 1997/1999, approvato con legge
regionale 16 aprile 1997, n. 13 (Nuova disciplina del Servizio
sanitario regionale, approvazione del piano socio-sanitario
regionale per il triennio 1997/1999 e modificazioni alla dotazione
organica di cui alla legge regionale 29 maggio 1992, n. 19
(Modificazioni ed integrazioni alle norme sull'ordinamento dei
servizi regionali e sullo stato giuridico del personale della
Regione. Approvazione delle nuove tabelle organiche dei posti e del
personale dell'Amministrazione regionale), come modificata dalla
legge regionale 13 dicembre 1995, n. 49), è autorizzata, nel
rispetto della normativa vigente, la vendita dei prodotti
realizzati nell'ambito dei centri socio-educativi presenti sul
territorio regionale e rivolti alle persone disabili.
2. I proventi delle vendite sono interamente reinvestiti
nell'acquisto di nuove materie prime o di prodotti di consumo.
3. La Giunta regionale è autorizzata, su proposta dell'Assessore
competente in materia di bilancio, finanze e programmazione, ad
apportare al bilancio di previsione le variazioni necessarie per la
gestione dei proventi di cui ai commi 1 e 2.
4. Alle persone disabili che frequentano i centri
socio-educativi di cui al comma 1 non è corrisposta, per l'attività
svolta, alcuna indennità, sussidio o altra somma di denaro.
Articolo 3 (Variazioni al bilancio di previsione con
provvedimento amministrativo)
1. Il disposto di cui all'articolo 42, comma 1, della legge
regionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta), e
successive modificazioni ed integrazioni, si applica anche per le
assegnazioni destinate a scopi specifici da Istituti ed Aziende
strumentali, anche autonomi, dello Stato e della C.E.
Articolo 4 (Fondo di riserva per le spese impreviste.
Modificazione all'articolo 37 della l.r. 90/1989)
1. Il comma 3 dell'articolo 37 della l.r. 90/1989 è sostituito
dal seguente:
"3. La deliberazione della Giunta regionale è comunicata al
Consiglio regionale entro quindici giorni dalla sua adozione.".
CAPO II DISPOSIZIONI IN MATERIA DI ENTI LOCALI
Articolo 5 (Interpretazione autentica degli articoli 9, comma 2,
della legge regionale 12 gennaio 1999, n. 1 e 2, comma 3, della
legge regionale 2 luglio 1999, n. 16)
1. L'articolo 9, comma 2, della legge regionale 12 gennaio 1999,
n. 1 (Finanziamenti di spesa nei diversi settori regionali di
intervento e rideterminazione delle autorizzazioni di spesa di
leggi regionali in vigore, assunti in coincidenza con
l'approvazione del bilancio di previsione per l'anno finanziario
1999 e per il triennio 1999/2001 (Legge finanziaria per gli anni
1999/2001)) che prevede che gli enti locali della regione possano
utilizzare, per l'anno 1999, i modelli di bilancio già validi per
l'anno 1998, e l'articolo 2, comma 3, della legge regionale 2
luglio 1999, n. 16 (Modifiche ed integrazioni a disposizioni
legislative aventi riflessi sul bilancio e rideterminazione di
autorizzazioni di spesa per l'anno 1999) che obbliga gli enti
locali a mantenere, nell'anno 2000, in conseguenza della proroga
disposta dalla Giunta regionale, la struttura di bilancio adottata
nell'esercizio precedente, vanno interpretati nel senso che gli
enti locali continuano ad applicare, fino al termine dell'esercizio
finanziario medesimo, la sola contabilità finanziaria previgente e
quindi i modelli di bilancio finanziario conformi al decreto del
Presidente della Repubblica 19 giugno 1979, n. 421 (Coordinamento
delle disposizioni regolanti la contabilità delle provincie e dei
comuni con le disposizioni di cui alla legge 5 agosto 1978, n. 468
e di cui alla legge 19 maggio 1976, n. 375) ovvero al decreto
legislativo 25 febbraio 1995, n. 77 (Ordinamento finanziario e
contabile degli enti locali).
Articolo 6 (Modificazioni alla legge regionale 27 giugno 1986,
n. 27)
1. Dopo il comma 2 dell'articolo 3 della legge regionale 27
giugno 1986, n. 27 (Interventi finanziari per la creazione di un
patrimonio comunale immobiliare) è aggiunto il seguente:
"2bis. La concessione del contributo è subordinata agli
stanziamenti del bilancio di previsione pluriennale della
Regione.".
2. L'articolo 4 della l.r. 27/1986 è sostituito dal
seguente:
"Articolo 4
1. La liquidazione del contributo avviene con la stipula di
regolare atto definitivo di compravendita, nel rispetto delle
condizioni generali di acquisto risultanti dalla domanda di
contributo. La liquidazione può essere effettuata, di concerto con
il Comune, in una o più soluzioni.
2. La Giunta può disporre liquidazioni in acconto in attesa
della stipula dell'atto definitivo di cui al comma 1, in relazione
a specifici obblighi assunti nel contratto preliminare
eventualmente stipulato dal Comune. Tali liquidazioni in acconto
non possono comunque essere superiori al cinquanta per cento della
somma impegnata per ogni esercizio del triennio.
3. Se entro il termine previsto dal contratto preliminare
l'acquisto ammesso a contributo non è formalmente concluso, le
somme liquidate ai sensi del comma 2 devono essere restituite alla
Regione in un'unica soluzione, salvo diversi accordi in ordine alle
modalità e ai tempi di restituzione autorizzati dalla Giunta
regionale su apposita e motivata richiesta del Comune.".
Articolo 7 (Autorizzazioni di spese in materia di finanza
locale)
1. L'ammontare delle risorse finanziarie dei capitoli
sottoindicati destinate, per l'anno 2000, agli interventi in
materia di finanza locale dall'articolo 7 della l.r. 1/2000, è
modificato come segue:
a) in diminuzione per complessive lire 1.267,5 milioni:
Cap. 37040 (legge regionale 10 agosto 1987, n. 65)
Lire 50 milioni (Euro 25.823)
Cap. 58480 (legge regionale 15 dicembre 1994, n. 77)
Lire 992 milioni (Euro 512.325)
Cap. 62521 (legge regionale 20 gennaio 1998, n. 3)
Lire 50 milioni (Euro 25.823)
Cap. 62560 (legge regionale 7 agosto 1986, n. 42)
Lire 120 milioni (Euro 61.975)
Cap. 69020 Fondo Globale – Risorse disponibili
per interventi nel settore della finanza locale
Lire 55,5 milioni (Euro 28.663);
b) in aumento per complessive lire 1.267,5 milioni:
Cap. 33760 (legge regionale 23 giugno 1994, n. 28)
Lire 37,5 milioni (Euro 19.367)
Cap. 37050 (legge regionale 10 agosto 1987, n. 65)
Lire 50 milioni (Euro 25.823)
Cap. 49400 (legge regionale 6 agosto 1985, n. 61)
Lire 18 milioni (Euro 9.296)
Cap. 58540 (legge regionale 21 dicembre 1990, n. 80)
Lire 992 milioni (Euro 512.325)
Cap. 62520 (legge regionale 24 giugno 1992, n. 31)
Lire 170 milioni (Euro 87.798).
CAPO III DISPOSIZIONI IN MATERIA DI EDILIZIA RESIDENZIALE ED
INTERVENTI PER FAVORIRE IL CREDITO
Articolo 8 (Interventi in materia di edilizia residenziale
pubblica)
1. Al fine di consentire la realizzazione di interventi nel
settore dell'edilizia residenziale pubblica, la Regione può
trasferire beni immobili di sua proprietà all'Azienda regionale per
l'edilizia residenziale pubblica di cui alla legge regionale 9
settembre 1999, n. 30 (Istituzione della Azienda regionale per
l'edilizia residenziale – Agence régionale pour le
logement).
2. I trasferimenti di cui al comma 1 sono disposti a titolo
gratuito con deliberazione della Giunta regionale, in deroga alle
procedure previste dall'articolo 13 della legge regionale 10 aprile
1997, n. 12 (Regime dei beni della Regione autonoma Valle d'Aosta),
come modificata dalla legge regionale 22 marzo 2000, n. 8.
Articolo 9 (Legge regionale 17 agosto 1999, n. 23 - Proroga dei
termini)
1. Il termine di cui all'articolo 3, comma 2, della legge
regionale 17 agosto 1999, n. 23 (Interventi per favorire
l'estinzione di mutui con contributi in conto interessi della
Regione e la contestuale stipulazione di nuovi mutui agevolati) è
prorogato al 31 agosto 2001.
Articolo 10 (Legge regionale 17 agosto 1999, n. 23. Ulteriori
interventi in materia di agricoltura)
1. L'applicazione dell'articolo 5 della l.r. 23/1999 è estesa a
tutti gli interventi di cui all'articolo 8 della stessa, con
decorrenza dalla data di entrata in vigore della l.r. 23/1999.
2. Agli oneri di cui al comma 1, valutati in complessive lire
1.000.000.000 (Euro 516.460) si fa fronte con le risorse
disponibili già iscritte, per l'anno 2000, nel capitolo 64700
"Contributi in conto interessi e oneri diversi su mutui concessi
per la realizzazione di impianti di risalita e connesse strutture
di servizio. Limite d'impegno".
CAPO IV DISPOSIZIONI IN MATERIA DI SPESA
Articolo 11 (Prosecuzione e/o completamento degli investimenti
intrapresi nell'ambito dei programmi a finalità strutturale)
1. La Regione persegue, durante il periodo 2000/2006, la
prosecuzione e/o il completamento dei seguenti investimenti
intrapresi nell'ambito dei programmi a finalità strutturale
obiettivo n. 2 (riconversione aree in declino industriale) e di
iniziativa comunitaria Interreg. previsti dai regolamenti (CEE) del
Consiglio nn. 2052/88, 4253/88, 2081/93 e 2082/93:
a) riorganizzazione urbanistica e riconversione produttiva
dell'area ex Ilva - Cogne in Aosta;
b) recupero del forte e del borgo di Bard;
c) riconversione dell'area aeroportuale di Pollein -
Brissogne;
d) attività di animazione economica in favore delle piccole e
medie imprese;
e) valorizzazione integrata del micro sistema di
Pont-Saint-Martin, Donnas e Bard.
2. Gli investimenti di cui al comma 1 sono attuati anche
mediante l'utilizzo delle risorse finanziarie che l'Unione europea
e lo Stato italiano renderanno disponibili, in applicazione del
regolamento CE n. 1260/99 del Consiglio, del 21 giugno 1999,
recante disposizioni generali sui Fondi strutturali, ad avvenuta
approvazione del documento unico di programmazione per il
conseguimento dell'obiettivo n. 2 in Valle d'Aosta, per il periodo
2000/2006.
3. Per i fini di cui al comma 1, è autorizzata, durante il
periodo 2000/2006, la spesa di lire 50.000 milioni (25.822.845
euro), comprensiva degli oneri di lire 1.895.000.000 per l'anno
2000, di lire 1.780.000.000 per l'anno 2001 ed euro 858.000 per
l'anno 2002, già stanziati sul bilancio di previsione
dell'esercizio 2000 e triennale 2000/2002.
4. A decorrere dall'anno 2003 l'onere annuo a carico della
Regione per la copertura della spesa di cui al comma 3 è
determinato con la legge finanziaria di cui all'articolo 19 della
l.r. 90/1989.
Articolo 12 (Fondo di dotazione alla Gestione Straordinaria
della Casa da Gioco di Saint-Vincent)
1. Alla Gestione Straordinaria della Casa da Gioco di
Saint-Vincent, di cui alla legge regionale 21 dicembre 1993, n. 88,
modificata dalla legge regionale 7 giugno 1999, n. 13, è assegnato
un fondo di dotazione di lire 10.000.000.000 (diecimiliardi) (Euro
5.164.569) che farà carico al capitolo di nuova istituzione n.
35850 denominato: "Assegnazione alla Gestione Straordinaria della
Casa da Gioco di Saint-Vincent di un fondo di dotazione".
Articolo 13 (Autorizzazioni di minori o maggiori spese recate da
leggi regionali)
1. Le autorizzazioni di spesa recate dalle leggi regionali, ivi
compresa la l.r. 1/2000, sono modificate nelle misure indicate
nell'allegato A).
Articolo 14 (Variazione alla denominazione di capitoli di spesa
del bilancio di previsione)
1. La denominazione dei sottoindicati capitoli del bilancio di
previsione per l'anno 2000 è così modificato:
Stato di previsione della spesa:
capitolo 42780
"Spese per partecipazione a fiere, mostre, convegni, esposizioni
per attività promozionali"
capitolo 61280
"Contributi per l'educazione e la cura dei bambini"
capitolo 66020
"Spese per l'acquisto di beni mobili ed immobili per
l'incremento e la valorizzazione del patrimonio artistico e storico
di proprietà".
Articolo 15 (Variazioni allo stato di previsione della
spesa)
1. Allo stato di previsione della spesa del bilancio per l'anno
2000 e per il triennio 2000/2002 sono apportate le seguenti
variazioni, come indicate in diminuzione nell'allegato B) e in
aumento nell'allegato C):
a) in diminuzione
anno 2000 competenza lire 42.053.899.000
cassa lire 25.123.423.000
anno 2001 competenza lire 12.748.900.000
anno 2002 competenza euro 5.649.034;
b) in aumento
anno 2000 competenza lire 51.053.899.000
cassa lire 34.123.423.000
anno 2001 competenza lire 12.748.900.000
anno 2002 competenza euro 5.649.034.
Articolo 16 (Copertura finanziaria)
1. La copertura del maggiore onere, di lire 9.000.000.000 per
l'anno 2000 derivante dalle autorizzazioni disposte dalla presente
legge, è assicurata dalle maggiori entrate autorizzate all'articolo
1.
Articolo 17 (Pareggio del bilancio)
1. Il bilancio di previsione della Regione per l'esercizio
finanziario 2000, a seguito delle variazioni approvate con la
presente legge, in aumento di lire 9.000.000.000 per la competenza
e di lire 9.000.000.000 per la cassa, pareggia nelle risultanze di
lire 3.109.154.139.645 per la competenza e di Lire
3.515.355.139.645 per la cassa.
Articolo 18 (Dichiarazione d'urgenza)
1. La presente legge è dichiarata urgente ai sensi dell'articolo
3, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Allegati
(Omissis)
Président
La II
ème
Commission du Conseil a
élaboré un nouveau texte et c'est sur ce nouveau texte que nous
allons nous prononcer.
Il y a eu également l'avis favorable du Conseil permanent des
collectivités locales ainsi que de la Conférence régionale pour
l'économie et l'emploi.
La parole au rapporteur, Conseiller Borre.
Borre (UV)
Il s'agit de la première mesure de
rectification du budget 2000. Une augmentation à hauteur de 51
milliards, dont 42 milliards grâce aux compensations entre
chapitres de dépense et 9 milliards pour ce qui concerne les
recettes.
Je crois qu'il faut regarder avec attention à cette compensation
car on a procédé à une vérification attentive des affectations et
des capacités de dépense réelle de chaque assessorat.
Une façon, qui n'est peut-être pas nouvelle, mais qui est sans
doute efficace et aujourd'hui nécessaire pour définir les actions
éligibles et le montant de la dépense pour les réaliser.
Cette démarche, cette enquête si j'ose dire, permet d'utiliser
des ressources qui se sont ainsi rendues disponibles pour des
interventions nécessaires et non financées ou financées
insuffisamment. Il semble, toujours à mon avis, qu'on entend ainsi
poser une attention plus grande à ce que l'on doit faire, mais
surtout à ce que l'on peut réaliser dans les délais de financement.
Une programmation qui est donc liée à la réalisation. Il est
évident qu'il a été possible d'entreprendre cette grâce à la
stabilité des recettes.
Il y a des faits marquants qu'il faut souligner: en premier lieu
le drame qui a entraîné la fermeture du Mont-Blanc, un moment
difficile pour le tourisme dû également à des offres touristiques
qui poussent les gens à voyager à peu de frais, une réalité
artisanale et industrielle qui peine à s'insérer dans cette Europe
peut-être encore trop distante de notre petite réalité, une réalité
sidérurgique qui n'a pas encore connu une reconversion complète, à
même de donner des réponses économiques satisfaisantes à la
Région.
Ces éléments et d'autres encore nous conduisent à une
indispensable optimisation des dépenses, mais surtout à une plus
grande efficience dans l'Administration publique et dans les
organismes qui lui sont rattachés (Région, communes, communautés de
montagne, USL, fondations, et cetera).
L'approbation du contrat pour le statut unique, dont la dépense
prévue se chiffre à quelque 90 milliards de lires, est tout à fait
récente. Nous devons stimuler ultérieurement la croissance de
l'économie locale, déceler les marges de développement non encore
utilisées.
Je n'ai pas voulu par là profiter de cette rectification pour
faire une intervention sur l'avenir financier de notre Région. Non,
j'ai simplement voulu faire une réflexion et une évaluation sur ce
qui me semble de lire en filigrane dans cette proposition de loi
que je passe à présent à analyser dans le détail.
A l'article 1
er
on enregistre une progression des
recettes pour un montant de neuf milliards de lires, qui
proviennent de l'IRPEF pour les travailleurs salariés, versé par
des entreprises ayant leur siège social en dehors de la Vallée et
des établissements productifs en Vallée en vertu du décret du
Ministère des finances d'octobre 1998.
A l'article 2 on autorise la commercialisation des produits
artisanaux réalisés dans les services socio-éducatifs par des
personnes handicapées. Je crois que le fait de constater que son
propre travail produit quelque chose se passe de tout commentaire.
Le revenu de cette vente est par ailleurs réinjecté dans le
fonctionnement des activités du même centre.
Les articles 3 et 4 vont dans le sens d'une simplification et
d'une rationalisation des processus de gestion des ressources
confiées au Gouvernement valdôtain.
Il est souhaitable que d'autres mesures, liées à des
contributions, à des interventions de routine soient prises
directement par le Gouvernement.
On pourrait ainsi rendre plus efficaces et intelligentes ces
mesures.
Il y a toutefois la nécessité et l'urgence de donner au Conseil
le juste rôle, un rôle qui permette aux conseillers de débattre sur
des grands thèmes, un rôle qui permette de développer à plein
l'activité législative.
A l'article 5 on propose aux collectivités locales l'utilisation
des modèles du budget financier encore pour une année dans
l'attente des modèles prédisposés en application de la loi
régionale sur la comptabilité des collectivités locales.
A l'article 6 l'octroi des contributions pour achats d'immeubles
de la part des communes devient programmation triennale permettant
ainsi à la Région d'étager sur trois ans le financement. En même
temps cela permet aux communes de demander des acomptes sur les
dépenses prévues pour les acquisitions.
Il s'agit d'une disposition qui favorise les collectivités
locales parce qu'elles ne doivent pas engager de ressources de leur
budget, mais intéresse aussi l'Administration régionale parce
qu'elle peut répondre à davantage de requêtes.
Quant à l'article 7, il s'agit d'un des articles sur lesquels se
basent les compensations.
Il est fait recours à un examen sur les ressources engagées pour
les interventions sectorielles des finances locales: on arrête les
financements là où les prévisions de réalisation font défaut et ils
seront réduits au cas où la réalisation serait seulement
partielle.
Article 8, toujours sur la voie de la simplification et de la
rationalisation on évite les pratiques inutiles de vente à un
organisme fonctionnel de l'Administration régionale. On permet la
cession à l'ARER d'immeubles pour des finalités qui sont du ressort
de l'ARER (bâtiment résidentiel).
Article 9, les titulaires d'emprunts, avec une partie d'intérêt
à charge de la Région, qui n'ont pas encore joui des bénéfices
visés au paragraphe 2 de l'article 3 de la loi n° 23 de 1999
(interventions pour favoriser l'extinction des prêts bénéficiant de
contributions de la Région et la stipulation des nouveaux prêts
régionaux) peuvent y avoir recours jusqu'au 31 août 2001.
Article 10, les bénéficiaires de prêts agricoles qui ont choisi
d'utiliser les modalités de renégociation prévues par le décret n°
173/98 peuvent solliciter, selon ce qui est prévu par la loi
régionale n° 23 de 1999 article 8, le remboursement de la part
régionale des charges d'extinction compris ceux dus à titre de
sanction.
L'article 11 autorise le programme objectif n° 2 DOCUP (Document
unique de programmation) faisant une prévision dans les six ans de
50 milliards et envisageant la couverture dans les trois ans de
5.336.000 milliards de lires. Le financement est déjà inscrit au
budget et ne comporte donc aucune dépense supplémentaire.
Cette autorisation s'est rendue nécessaire et l'engagement
financier y afférent à totale charge de l'?uvre parce que
l'identification des zones de la Vallée d'Aoste intéressées à la
réalisation de l'objectif n° 2 et la répartition consécutive des
ressources entre les régions du centre nord sont en cours de
définition.
Donc face à des règles très rigides compte tenu des délais de
dépense des actions programmées, les dépenses doivent être
effectuées avant la deuxième année successive à celle de
compétence, on a choisi cette voie évitant ainsi le risque de
perdre les financements communautaires. On a choisi la dépense
nécessaire à la réalisation des interventions qui constituent pour
la plupart la poursuite de celles commencées lors de la période
précédente (1989/1999) reportant à des mesures successives
l'affectation des ressources financières relatives.
L'article 12 autorise l'assignation à la gestion spéciale du
Casino d'un fonds jugé nécessaire afin que la gestion puisse faire
face aux emplois dérivant de l'activité financière et patrimoniale
liée à l'exercice de la maison de jeu.
L'article 13 modifie les autorisations de dépense des lois
régionales intéressées par la variation en question.
L'article 14 modifie les dénominations des chapitres pour les
rendre plus pertinents aux interventions auxquelles sont destinées
et donc plus facilement lisibles.
L'article 15 c'est la variation globale du budget qui concerne
cette proposition de loi, une variation de lires 51.053.899
millions.
L'article 16 prévoit la couverture de la plus grande charge, de
9 milliards de lires, visée à l'article 1
er
.
Président
La parole à l'Assesseur au budget, aux finances
et à la programmation, Agnesod.
Agnesod (UV)
Ringrazio il relatore per la relazione fatta
in modo puntuale ed esaustivo. Vorrei fare alcune considerazioni.
In effetti si tratta di una variazione di modesta entità, quasi
totalmente compensata salvo i 9 miliardi che sono derivati da
maggiori entrate dell'IRPEF.
Sono state inserite alcune norme a completamento della
finanziaria, alcune norme che vanno ad inserirsi in contesti come
l'articolo 2, che riguardano dei settori come la
commercializzazione dei prodotti artigianali realizzati dai centri
socio-educativi perché sono delle norme che avevano urgenza di
avere un adeguamento e un inserimento a pieno titolo per poter
operare.
Voglio soltanto annunciare la presentazione di un emendamento
che viene introdotto perché c'è stato un errore, non sono state
inserite nel disegno di legge le variazioni agli interventi
previsti sui fondi globali, quindi con la riduzione conseguente dei
capitoli collegati al 69000 e al 69020, inseriti nella tabella B
allegata.
Questo è l'emendamento tecnico che viene inserito nella stesura
del disegno di legge che avete a vostra disposizione.
Président
La discussion générale est ouverte.
La parole au Conseiller Beneforti.
Beneforti (PVA-cU)
Modifiche ed integrazioni a
disposizioni legislative che hanno riflessi sul bilancio annuale e
triennale sono ammissibili e possono essere anche giustificate, io
dico che sono sempre avvenute e sempre avverranno.
Niente è stabile a questo mondo, tutto si muove, quindi occorre
anche adeguarsi al nuovo e far fronte alle necessità che insorgono
e che non erano previste.
Sul piano contabile le regole in questo provvedimento sono
rispettate visto il parere favorevole anche dell'Assessorato delle
finanze e dell'Ufficio legislativo. Ciò che ci lascia perplessi e
su cui non siamo d'accordo è quanto prevede l'articolo 11. Con
questo articolo si autorizza la costituzione presso la gestione
straordinaria della casa da gioco di un fondo di dotazione di 10
miliardi.
Le dotazioni non è che non si possano fare, sono previste, ma
c'è da chiedersi se in questo caso è opportuna o meno. Per noi non
lo è. Nella relazione alla legge si afferma che la dotazione
avviene con l'intento di fornire alla gestione la necessaria
elasticità operativa per un'azienda che ad oggi, e pur gestendo
movimenti di assoluta rilevanza, risulta essere priva di risorse
che le permettano di operare scelte ed interventi essenziali per la
propria attività se non ricorrendo a titolo oneroso a mezzi
finanziari di terzi.
Vorrei che mi si chiarisse per quali interventi e scelte la
gestione è costretta a ricorrere a mezzi finanziari di terzi dato
che tutto era ed è regolamentato dal disciplinare a suo tempo
approvato in questo Consiglio e che tutto è disciplinato dallo
statuto della gestione straordinaria. Quando fu applicato questo
disciplinare ci fu assicurato che era necessario un diverso riparto
dei proventi per mettere la gestione in condizioni di far fronte
alle proprie necessità anche se poi alla fine abbiamo visto il
disavanzo di bilancio che ha riportato questa gestione.
Nel disciplinare, che il Presidente sostenne con grande enfasi,
sono stabilite le modalità di esercizio della casa da gioco, è
stabilito anche che è la Regione a fare gli opportuni investimenti
che si rendono necessari, allora perché i 10 miliardi? Non sono
pochi spiccioli e tanto meno un semplice fondo cassa da usare in
stato di necessità.
Oggi chi come noi ha votato contro l'attuale gestione
straordinaria ha votato contro il bilancio, contro una gestione che
ritiene fallimentare, come può votare a favore di un fondo di
dotazione o per una dotazione finanziaria come suggerisce di
chiamarla la Direzione degli affari legislativi della Regione? Ma a
parte noi come fate a votarla a cuor leggero voi della maggioranza?
A me verrebbero dei ripensamenti e dei dubbi.
Sono convinto che voterete questo provvedimento concedendo
ancora credibilità alla gestione straordinaria e diretta della casa
da gioco e la votate senza porre neppure dei limiti a come questa
dotazione deve essere spesa dato che non sono previsti né nella
legge costitutiva n. 88/99 né nel provvedimento oggi in
discussione.
A vostro parere l'uso dei 10 miliardi, si legge, può avvenire
sia per esigenze della spesa corrente, sia per eventuali
investimenti, sia per finalità di medio e lungo periodo a
discrezione del comitato di gestione, quindi senza alcun
controllo.
E noi diamo una dotazione che non è prevista, la vogliamo
prevedere e non mettiamo nessun controllo da parte
dell'Amministrazione regionale.
C'è solo un vincolo: quello delle regole che valgono per tutti i
cittadini di fronte alla spesa pubblica, c'è solo quel vincolo lì,
ma non c'è altro.
Presidente, lei è il responsabile della gestione diretta, quindi
può concedersi tutti i lussi che vuole, noi però non la
seguiamo.
In occasione dell'approvazione dell'ultimo bilancio della casa
da gioco abbiamo spiegato perché non si votava e quelle motivazioni
le riconfermo oggi a nome anche dei colleghi del gruppo
dell'Ulivo.
Non voteremo questo provvedimento perché lo riteniamo più
adeguato alle vostre esigenze politiche, ma non adeguato
all'interesse della Comunità valdostana.
È un provvedimento che in molte sue parti agevola il vostro modo
di gestire ed amministrare la Valle d'Aosta, un modo di gestire che
non condividiamo. Sarà corrispondente al vostro programma di
legislatura, anche se in quel programma, che sempre ci ricordate in
questa sede, non abbiamo mai trovato la previsione della
costituzione di un fondo di dotazione per la gestione della casa da
gioco.
Riconosco che siete ingegnosi, abili nel cercare di coprire
situazioni insostenibili e ce ne sono anche diverse, mi auguro solo
che a fine anno i 10 miliardi non vadano ad aumentare o a coprire
in parte o in tutto le perdite di esercizio della casa da gioco.
Stiamo attenti. Voi su questo disegno di legge, per quanto riguarda
in specifico questa dotazione, è vero che avete avuto parere
favorevole della CELVA e dell'organizzazione dei sindaci, ma anche
il CREL ha avuto i suoi dubbi nel confermare questa situazione.
Ho qui il parere del CREL, è tutto dire, lo leggo:
"In merito
alle suddette modifiche la CREL ritiene di non dover esprimere un
parere specifico essendo variazioni che possono definirsi tecniche
senza influenzare sostanzialmente l'impostazione generale del
bilancio finanziario 2000 in merito al quale la CREL ha avuto già
modo di esprimere il proprio parere."
Gli unici che hanno detto che va bene in toto è l'Associazione
dei sindaci e vorrei capire se hanno fatto una valutazione della
situazione della casa da gioco o meno, se sono andati a rendersi
conto della situazione, se hanno esaminato il bilancio. Con questo
non rimprovero niente all'Associazione dei sindaci, ognuno può dire
quello che pensa.
La CREL osserva infine che l'articolo 11 del disegno di legge
avrebbe potuto dare qualche indicazione in merito alla sua
destinazione al fine di poterne valutare la congruità. Quindi non
siamo solo noi dell'opposizione che veniamo qui a dirvi che va
tutto male, che è sbagliato.
In voi è prevalsa sempre la volontà politica della gestione
diretta della casa da gioco. I motivi che a nostro parere vi hanno
indotto a tale passo li abbiamo detti e ribaditi in questa sede,
basta andare a rileggere i verbali delle passate sedute per
rendersene conto.
Abbiamo sempre richiamato la vostra attenzione sulla necessità
di fare ogni tentativo per giungere a una gestione privata della
casa da gioco, ma da parte vostra non è stato dato ascolto ai
vostri appelli. In voi ha sempre prevalso la volontà di procedere
alla gestione diretta anche se non siamo stati eletti nessuno di
noi per fare i biscazzieri come la gestione di un casinò
richiede.
Oggi purtroppo di questa gestione diretta ne stiamo pagando le
conseguenze in termini economici e finanziari viste le perdite di
bilancio, in termini di contenzioso su cui non si sa dove si andrà
a cadere, in termini di rilievi della Corte dei conti rispetto a
quali siete responsabili almeno politicamente, checché ne diciate,
in termini di inefficienza e di degrado della casa da gioco, in
termini anche di rapporto con il personale perché c'è anche chi non
è per niente soddisfatto della gestione diretta.
A questo punto pongo una domanda. Il Presidente è certamente a
conoscenza della vertenza in atto che circa 200 dipendenti non
impiegati tecnici hanno aperto con la gestione straordinaria per
l'errata applicazione del loro contratto di lavoro, infatti
dall'approvazione del nuovo disciplinare e quindi dal diverso
riparto dei proventi della casa da gioco è in atto una vertenza che
dopo il tentativo di conciliazione nella sede degli uffici del
lavoro sta approdando alla sede legale.
A questo proposito domando, Presidente, se è vostra intenzione
aprire un contenzioso anche con i dipendenti? O volete mantenere
l'impegno di rispettare le norme contrattuali in vigore e chiudere
la vertenza?
Questa è la domanda che voglio porre. La dotazione finanziaria
può servire anche a questo scopo perché se non è a questo scopo,
come penso, come intendete risolvere la vertenza in atto per errata
applicazione contrattuale? Lo chiedo al Presidente perché è al
Presidente che è affidata la gestione diretta della casa da gioco.
È vero che al Casinò c'è la gestione straordinaria, ma chi la guida
sono persone delegate dal Presidente, sono i suoi uomini di
fiducia.
La vertenza che ricordavo, alla quale sono interessati 200
dipendenti amministrativi dei giochi francesi, dopo il mancato
accordo in sede di arbitrato sta per essere portata in sede legale.
Il senso di responsabilità vorrebbe che si ponesse fine a questa
controversia per due motivi: perché di contenziosi ne sono stati
aperti anche troppi e noi ci auguriamo che vadano a buon fine
perché si tratta di dipendenti che chiedono il rispetto del loro
contratto di lavoro. In questa sede, come fuori di qui, c'è sempre
stato l'impegno che la gestione straordinaria avrebbe rispettato le
norme contrattuali esistenti all'atto del passaggio dal privato al
pubblico. Vogliamo rispettare questo impegno? Tutti gli impegni
sono stati rispettati, dunque vogliamo rispettare anche questo
impegno ed evitare di aprire un contenzioso con 200 impiegati della
casa da gioco?
Questa è la domanda che pongo al Presidente perché voi pensate a
risolvere i problemi finanziari della gestione straordinaria, noi
non possiamo impedirvelo e andate pure per la vostra strada, però
vi dovete porre anche il problema di questi 200 lavoratori con cui
si sta aprendo un contenzioso legale perché la gestione
straordinaria affiderà ai suoi legali la vertenza che pagherà
l'ente pubblico o la gestione straordinaria, mentre i lavoratori
interessati sono costretti a pagare di tasca propria le spese
legali.
Credo che la Presidenza della Giunta debba fare un tentativo di
conciliazione anche per questa vertenza per evitare di aprire un
contenzioso anche con i dipendenti della casa da gioco.
I contratti si è sempre detto che devono essere rispettati,
pertanto bisogna anche farli rispettare.
Per tutti i motivi sopra esposti confermo il nostro voto
contrario a questo provvedimento perché noi non crediamo che questo
atto possa contenere un fondo di dotazione per la casa da gioco
viste le condizioni economiche e finanziarie in cui si trova il
Casinò.
Si dà atto che, dalle ore 22,40, presiede il Vicepresidente
La Torre.
Presidente
La parola al Consigliere Tibaldi.
Tibaldi (FI)
Alcune considerazioni sono necessarie innanzi
a questo provvedimento legislativo che è complesso e che, oltre a
contenere in prevalenza delle variazioni di bilancio, ha anche
aggiornamenti su leggi che sono state varate da questa Assemblea
negli anni addietro.
Il relatore ha precisato che queste variazioni consistono in un
aumento complessivo di 51 miliardi di cui 42 grazie alle
compensazioni fra i capitoli e 9 miliardi per quanto riguarda le
entrate, in particolare per quelle relative all'articolo 1.
"Ad adiuvandum" l'Assessore Agnesod dice che si tratta
variazioni di modeste entità. L'Assessore Agnesod sarà abituato a
trattare tutti i giorni con cifre chilometriche, ma 9 miliardi o 51
che siano, non sono pochi?
(interruzione dell'Assessore Agnesod, fuori
microfono)
? su 2000, va bene, comunque 9 miliardi, 10 miliardi, non mi
sembra un provvedimento di modesta entità e mi permetto di
dissentire dalla sua opinione, Assessore, anche perché comunque la
sostanza, a parte le variazioni in compensazione, che sono poi
tutte elencate in allegato, ma la sostanza è in questi 9-10
miliardi. Allora quali osservazioni possiamo fare?
Io farei tre osservazioni. La prima osservazione la farei
sull'articolo 12, che peraltro è già stato citato da chi mi ha
preceduto, ed è l'osservazione più sostanziosa perché questi 9
miliardi che esorbitano dalle compensazioni fra capitoli e che
nella relazione fatta da Borre ci viene spiegato che provengono
dall'IRPEF dei lavoratori salariati versati dalle rispettive
imprese che hanno la sede sociale fuori Valle, questi 9 miliardi
più 1 raggranellato in queste compensazioni fra i capitoli di
bilancio vanno a finire nel costituendo fondo di dotazione della
gestione straordinaria di cui all'articolo 12.
Questa ci sembra la prima cosa da sottolineare in quanto
tutt'altro che di modesta entità, Assessore, anche perché sostanza
a parte, e sono comunque 10 miliardi, questo articolo 12 è un
ulteriore taccone a una riforma operata nel 1999 sull'assetto della
casa da gioco e sui rapporti casa da gioco/Casinò, una riforma di
una legge del 1993 che anticipa quelle che saranno ulteriori
modificazioni ovvero riforma di riforma che il Presidente della
Giunta ha annunciato nella conferenza stampa consueta del lunedì,
pertanto lì abbiamo ulteriori modificazioni.
Si tratta di una catena di modificazioni alla legge del 1993
prima e alla legge 1999 poi e qua si inserisce questo articolo 12
che è mimetizzato in questa selva di altri articoli di capitoli di
bilancio, ma che noi siamo riusciti a trovare.
Sulla sostanza: innanzitutto pensavamo che fosse inserito in una
riforma più decorosa visto che si parla di riaggiornare i rapporti
fra casa da gioco e Regione; in secondo luogo è sperabile che
questo fondo di dotazione non faccia la fine dell'argent de poche,
dei 500 milioni del fondo di dotazione che venne già attribuito
alla gestione straordinaria nel 1993.
Se ricordo bene, la legge n. 88/93 prevedeva un fondo di
dotazione di mezzo miliardo, questo fondo si è bruciato in un
batter d'occhio perché il primo anno di gestione era già in rosso
di più di 2 miliardi. Non vorremmo che questi 10 miliardi fossero
la proporzione di quello che si dovrà bruciare in futuro, forse la
battuta sembra provocatoria, ma il Presidente mi ha capito.
Anche perché questo fondo di dotazione, di cui si è parlato
anche in commissione, si potrebbe teoricamente evitare per il
semplice fatto che, secondo le risposte date dal Presidente della
Giunta in sede di dibattito sul bilancio della casa da gioco, il
primo semestre 2000 è già in attivo.
Allora se è già in attivo sulla carta e ha già annullato
perlomeno gli effetti dell'ultimo semestre 1999, che era in rosso,
mi chiedo come mai sia necessario istituire questo fondo di
dotazione quando sulla carta, stando alle parole del Presidente, le
risorse finanziarie già le avrebbe la gestione straordinaria a meno
che non ci sia il timore che le vertenze giudiziarie non stiano
prendendo il verso giusto e di conseguenza le pretese risarcitorie,
presunte, eventuali, distanti, come vengono definite in quella
famosa relazione della casa da gioco, acquisiscano consistenza e
certezze.
Questa è la prima riflessione che facciamo su questo progetto di
legge che contiene questa norma, una norma estemporanea che esce da
quello che era un progetto di riforma complessivo annunciato questa
settimana dallo stesso Presidente della Giunta e che avrebbe dovuto
rimodulare o che rimodulerà per le norme che vedremo i rapporti fra
Regione e gestore del Casinò. La seconda osservazione riguarda
alcune modificazioni contenute negli articoli 3 e 4, dove il
Presidente della II Commissione, Borre, ritiene auspicabile che
altre misure di questo genere legate a delle contribuzioni e a
degli interventi di routine, siano prese direttamente dalla
Giunta.
Allora, Consigliere Borre, mi pare che non solo io e neppure
solo lei in quest'aula più volte abbiamo rivendicato la centralità
di questo Consiglio. Queste due norme, l'articolo 2 e l'articolo 4,
prevedono espressamente che la funzione deliberativa del Consiglio
venga cancellata e sostituita da una mera comunicazione che la
Giunta ci elargirà, bontà sua, relativamente a prelievi dal fondo
di riserva per le spese impreviste. Mi sto riferendo all'articolo
37 della legge n. 90/89 che regola la contabilità regionale.
Anche qui, con questa norma, noi abdichiamo per l'ennesima volta
a una nostra funzione, abdichiamo a favore della Giunta. Sarà vero
che si tratta di spese impreviste, sarà vero che siamo comunque
edotti in sede successiva, però è altrettanto vero che dobbiamo
rinunciare ad operare la nostra potestà deliberativa quando la
Giunta ci presenta in quest'aula per la convalida con legge
regionale dei prelievi che ha fatto precedentemente.
Questa è la seconda ragione per cui non ci sentiamo
assolutamente di approvare favorevolmente questo provvedimento di
legge ed è una ragione che ulteriormente svilisce come del resto
sviliva quell'atto amministrativo precedente che conteneva l'elenco
delle spese patrimoniali prossime della Regione, dove si dava
l'ennesima delega in bianco alla Giunta per poter addivenire al
perfezionamento delle acquisizioni patrimoniali ritenute
politicamente idonee, ripeto, secondo quell'allegato di cui abbiamo
discusso al punto precedente.
Ultima osservazione: scorrendo velocemente i capitoli di
bilancio oggetto di compensazione, ne compare uno che prevede una
riduzione di stanziamenti di circa 560 milioni per quanto concerne
i presidi socio-sanitari territoriali. Abbiamo approvato
recentemente una mozione dove si chiedeva invece il rafforzamento
dei presidi socio-sanitari territoriali, l'implementazione di
investimenti e di risorse umane affinché sul territorio ci fosse la
possibilità da parte dell'utenza di essere più vicini ai medici,
non solo ai medici dell'emergenza, ma anche ai medici
specialisti.
Sarebbe interessante sapere dall'Assessore Vicquéry, visto che
possiede molto bene la materia, come mai dopo una mozione di
indirizzo di quel tipo, un orientamento da lui condiviso e anche
perfezionato rispetto a una proposta iniziale, ci troviamo oggi in
bilancio una riduzione di quell'importo.
Queste sono le osservazioni che ci sentiamo di fare e che se non
adeguatamente motivate non ci permettono di votare favorevolmente
questa legge.
Si dà atto che, dalle ore 22,53, riassume la presidenza il
Presidente Louvin.
Président
La parole au Conseiller Frassy.
Frassy (FI)
Al di là delle valutazioni di carattere
generale che il collega Tibaldi ha effettuato su questa legge di
variazione di bilancio e in aggiunta ad alcuni capitoli sui quali
si è soffermato vorremmo capire meglio alcune altre voci di cui
darò sintetica lettura per capire come siano nate certe
esigenze.
L'Assessore minimizzava la variazione dei 51 miliardi,
indipendentemente dal fatto che siano 51 miliardi di cui 42 nascano
da compensazioni interne, ma ricordo semplicemente all'Assessore
che 50 e rotti miliardi, come in questa variazione, sono il 50
percento o poco meno del bilancio annuale della città di Aosta
perciò non sono propriamente delle cifre da non considerare per la
loro importanza.
Non è sicuramente oggetto di stupore il fatto che si facciano
delle variazioni di bilancio anche perché chi mi ha preceduto nella
discussione generale ha riconosciuto che le dichiarazioni di
bilancio sono un elemento naturale alla normale gestione di
un'azienda come deve essere anche un'amministrazione pubblica.
Quello che peraltro ci lascia perplessi è che ci siano delle
variazioni su certe voci che secondo il nostro modo di intendere
l'amministrazione dovrebbero essere voci dalle quali difficilmente
ci si va a discostare più di tanto perché, discostandosi da quelle
che sono voci che riteniamo strutturali, si dimostra di aver
sbagliato completamente le previsioni di certi costi fissi. Mi
spiego meglio elencando alcuni capitoli in diminuzione e poi alcuni
capitoli in aumento.
Per quanto riguarda i capitoli in diminuzione, vediamo che con
il capitolo 30.500 vengono diminuiti di 715 milioni le spese per il
personale addetto ai servizi della Regione, stipendi e altri
assegni fissi.
Notiamo che nell'ambito degli altri capitoli oggetto di
variazione c'è un capitolo che prevede 1.308 milioni in aumento per
le spese di funzionamento corrente degli uffici ed è il capitolo
20.470 e riteniamo che la descrizione stessa, che è diversa dalla
descrizione del capitolo diminuito, non si riferisca evidentemente
a quelli che sono gli stipendi e le retribuzioni fisse. Non solo,
notiamo che vengono previsti in aumento 570 milioni per personale
straordinario assunto a tempo determinato.
L'insieme di questi tre capitoli ci suggerisce la necessità di
capire quali siano i riflessi nella gestione del personale
dell'Amministrazione regionale perché ci sembra di capire che da un
certo punto di vista si proceda a dei tagli nei confronti di quella
che dovrebbe essere la struttura in organico di ruolo
dell'Amministrazione contrariamente a quelle che di solito sono le
situazioni che si verificano, la necessità di maggiori spese per
gli adeguamenti contrattuali, e si va invece a prevedere una cifra
significativa per personale a tempo determinato. Questo è
sicuramente un elemento che ha attratto la nostra attenzione e sul
quale gradiremmo avere delle spiegazioni.
Altri capitoli sui quali vorremmo dei chiarimenti sono i
capitoli che prevedono un aumento di una cifra considerevole, vedo
2.190 milioni sul capitolo in aumento 38.950, spese per
retribuzione al personale addetto alla manutenzione dei vivai
forestali; si evidenzia in parentesi che si riferisce ai contratti
collettivi ed immagino ad un aumento.
L'indicazione dell'aumento in questo capitolo la riteniamo
significativa, non sappiamo se il riferimento interessi o meno gli
operai forestali o quant'altro, però sui 2.190 milioni riferiti al
personale addetto ai vivai forestali sicuramente penso che qualche
ulteriore approfondimento sia doveroso.
Un altro capitolo sul quale chiediamo spiegazioni, anche perché
sull'argomento più volte il Consiglio è tornato con documenti che
hanno impegnato l'Esecutivo, è il capitolo 41.710 che si riferisce
alla contribuzione per opere di captazione e distribuzione di
acque, ci sono 3 miliardi, fra l'altro questo è un capitolo di
nuova istituzione.
Vorremmo capire se dietro a questo capitolo c'è un progetto che
possa avere un suo respiro, mi riferisco a un progetto che
purtroppo è naufragato ed è il progetto dell'acquedotto del Monte
Bianco o se c'è una serie di interventi frazionati che vanno a
beneficiare tante piccole realtà locali senza contribuire alla
creazione di quel sistema idrico integrato di cui dicevo più volte
si è parlato e di cui anche una legge portata al vaglio di questa
Assemblea dall'Esecutivo prevede questo tipo di razionalizzazione
della distribuzione delle acque.
Vedo che qui si fa riferimento all'organizzazione agraria
integrata perciò probabilmente saranno contributi ai consorzi sui
vari interventi di miglioramento fondiario e anche su questo
aspetto ci piacerebbe capire se ci sarà mai una fine dal momento
che sono parecchie legislature che si ripete un finanziamento che
dovrebbe avere ormai coperto la Valle d'Aosta da Courmayeur a
Pont-Saint-Martin e tutti gli investimenti che sono stati fatti nei
vari consorzi dovrebbero aver reso ottimale l'irrigazione ad uso
agrario.
Il capitolo 42.825, e penso che qui sia l'Assessore Perrin ad
avere il polso della situazione, ci crea non qualche perplessità
per i quasi 3 miliardi che vengono stanziati in aumento per
l'abbattimento di animali a fine carriera, allora o c'è stato un
invecchiamento precoce del parco bovino di questa regione oppure
c'è stata un'epidemia o qualcosa del genere.
Sappiamo che nel recente passato c'era stata un'inversione di
tendenza rispetto a situazioni che l'Assessore Vallet aveva dovuto
subire e in qualche modo arginare, non vorremmo che l'inversione di
tendenza a questo punto subisse un'ulteriore inversione di tendenza
e ci ritrovassimo di conseguenza nelle situazioni a cui facevo
riferimento prima e che l'Assessore Vallet ben conosce.
Un ultimo capitolo sul quale vorremmo avere delle delucidazioni,
l'importo è minore, seppure relativamente, sono sempre 3 miliardi,
riguarda i parcheggi di interesse regionale. Riteniamo che
l'interesse regionale possa esservi, se vi sono strutture di
interesse regionale: edifici, sedi di uffici, altrimenti i
parcheggi dovrebbero essere di interesse comunale perciò su un
finanziamento in aumento di questa cifra gradiremmo un maggior
dettaglio.
Président
La parole à la Conseillère Squarzino
Secondina.
Squarzino (PVA-cU)
Anch'io ho da porre alcune domande
anche perché rispetto a questo disegno di legge è difficile fare un
intervento organico perché è organizzato in modo tale che ogni
articolo affronta un settore per cui bisognerebbe, se uno volesse
intervenire in modo completo, soffermarsi su ogni articolo ed
affrontare una serie di temi. Non è certo questo il mio
interesse.
Invece vorrei anch'io esaminare alcuni di questi capitoli in
aumento e in diminuzione perché toccano argomenti a cui noi siamo
interessati.
Vedo che ci sono una serie di capitoli in diminuzione che
riguardano anche settori della pubblica istruzione, per esempio sul
capitolo 56.300 che riguarda l'edilizia scolastica, sarebbe
interessante capire come mai c'è una riduzione di 9,5 miliardi: è
una cifra abbastanza consistente; si tratterebbe di capire come mai
c'è una diminuzione. Paradossalmente proprio quest'anno che è
l'anno dell'avvio dell'autonomia noi diminuiamo i finanziamenti in
questo settore.
Rispetto al capitolo 58.480, che riguarda la sanità, ci sono
circa 900 milioni in meno nei contributi per investimento per asili
nido. Si è parlato l'altro giorno del "Projet bébé", della
necessità di investire ancora in strutture, in formazione, in
interventi: mi chiedo come mai c'è quasi un miliardo in meno.
Anch'io mi pongo il problema delle strutture sanitarie e dei
presidi socio-assistenziali, capitoli 60.310 e 60.480, in cui
troviamo una diminuzione di 860 milioni. Vorrei chiedere in
particolare come mai al capitolo 67.975, che riguarda la legge
regionale n. 15/92, c'è questa diminuzione di 440 milioni.
Questo è un capitolo che finanzia una legge, la legge della
linea ferroviaria Aosta/Pré-Saint-Didier che ha degli obiettivi
abbastanza ambiziosi che ricordo a partire dal primo articolo che
dice:
"Al fine di promuovere lo sviluppo di un servizio
ferroviario rispondente alle esigenze di mobilità interna della
Valle d'Aosta e di collegamenti rapidi con l'esterno e un sistema
di trasporti integrato, intermodale per persone e per merci, la
Regione è autorizzata a finanziare studi, progetti, iniziative,
partecipazioni, interventi, infrastrutture, impianti nel settore
ferroviario, in quello dell'integrazione con altri modi di
trasporto, in quello dell'intermodalità e dell'interportualità, in
quello dei valichi ferroviari alpini e intervallivi, in quello del
trasporto rapido in particolare sulla linea ferroviaria
Aosta/Pré-Saint-Didier"
.
Queste finalità, che sono a tutto raggio, per l'anno 2000
prevedono uno stanziamento di 60 milioni perché c'era la previsione
di 500 milioni in bilancio, adesso sottraendo 440 milioni abbiamo
60 milioni; ci chiediamo come possano essere realizzate tutte
queste finalità con 60 milioni.
Ancora, per quanto riguarda le variazioni in aumento, abbiamo
visto finalmente al capitolo 67.970 2,5 miliardi per il contratto
di servizio con le Ferrovie dello Stato.
Sono proprio le risorse che non erano state previste nel
bilancio 2000 come avevamo denunciato in quel momento, siamo
contenti di vederle stanziate qui, ma vorremmo sapere a che punto è
la trattativa, come saranno utilizzati questi soldi e i tempi con
cui si realizzerà questo contratto di servizio.
Come pure siamo perplessi sugli ingenti stanziamenti in aumento
previsti per l'aeroporto di Aosta, capitolo 68.150, per 7 miliardi.
Ieri l'Assessore ha risposto ad un'interpellanza di un collega
facendo l'elenco dei lavori. È stata una risposta molto generica
che potrebbe essere piuttosto il contenuto di un comunicato stampa
di cinque o sei righe in cui si dicono le intenzioni, ma credo che
se uno aumenta di 7 miliardi un capitolo è perché ha in mente con
precisione le opere che deve fare con le relative spese, quindi
saremmo interessati a conoscere anche questi progetti.
Rispetto all'articolo 14, si registra soltanto la variazione di
denominazione, qui è stato rinominato il capitolo 61.280:
"contributi per l'educazione e la cura dei bambini"
invece
di
"contributi per minori e disabili"
. Il problema non è
cambiare nome al capitolo; noi avremmo preferito vedere questo
capitolo nella tabella con le previsioni in aumento perché è
proprio il capitolo che finanzia gli assegni annuali ai bambini
sotto ai tre anni, previsti dalla legge sulla famiglia.
Mi chiedevo se la decisione di non aumentare questo capitolo
risieda nel fatto che sono sufficienti le risorse per rispondere
alle domande oppure se gli uffici non sono neanche in grado di
capire esattamente di quali risorse hanno bisogno nel 2000 perché
dai dati che mi sono stati forniti da diversi utenti ci sono ancora
moltissime difficoltà ad avere risposte a domande presentate entro
marzo 1998.
Quindi volevo sapere dall'Assessore qual è la situazione
rispetto ai dati che ha fornito in aula il 10 maggio scorso, che
erano gli stessi forniti a ottobre 1999.
Président
Si personne ne demande la parole, je déclare
close la discussion générale.
La parole à l'Assesseur au budget, aux finances et à la
programmation, Agnesod.
Agnesod (UV)
Cercherò di dare alcune risposte alle domande
che sono state poste dai Consiglieri che sono intervenuti lasciando
poi su alcuni argomenti specifici la parola ai colleghi Assessori
che seguono i vari settori.
Non accetto nella maniera più assoluta quello che ha detto
Beneforti all'inizio, che questo disegno di legge non è adeguato
all'interesse della Comunità valdostana. Era inserito in un
contesto di discorso, certo, però non è esatto dare questo tipo di
interpretazione a un disegno di legge che contiene delle norme
importanti che consentono di operare in maniera migliore in molti
settori.
L'autorizzazione alla dotazione finanziaria di 50 miliardi per
il periodo 2000-2006 dell'obiettivo n. 2 non è cosa da poco; la
proroga di un anno dei termini della legge n. 23, quella sulla
rinegoziazione dei mutui, qui va sottolineato che è l'unica Regione
ad avere deliberato in materia, non ha aspettato questo famoso
regolamento dello Stato che non usciva mai e poi appena uscito è
stato impugnato dall'ABI, dall'Associazione bancaria italiana per
cui in questo momento è tutto bloccato.
In tutto il resto d'Italia stanno aspettando questa
rinegoziazione e quindi i cittadini in questo momento stanno
pagando delle cifre molto alte come pure le amministrazioni
pubbliche pagano delle cifre alte alle banche.
In Valle d'Aosta abbiamo risolto questo problema lo scorso anno,
abbiamo fatto questa legge di durata di un anno, non tutta è stata
ancora applicata, siamo arrivati al 70 percento circa, ci manca un
30 percento per completare l'intervento in tutti i settori.
Probabilmente ci sono stati anche degli atteggiamenti rispetto a
questo problema che non sono stati proprio limpidi da parte di
alcuni impiegati, io non accuso le banche, ma alcuni impiegati
delle banche principali che avevano i mutui in essere. Questo ci è
stato riferito, quindi lo dico tranquillamente perché gente che è
arrivata da noi ci ha detto di essere stata in banca e di essersi
sentita dire:
"Lascia perdere, tanto non ti conviene"
,
quindi un anno di proroga per riuscire a completare questa azione,
che in questo momento ha portato, per quanto riguarda la legge n.
17, 11.550 milioni di risparmio netto alla Regione, per quanto
riguarda la legge n. 4, 1.342 milioni di risparmio netto finora
realizzato a seguito della rinegoziazione.
La Regione recupererà ancora qualcosa, avevamo fatto l'ipotesi
lo scorso anno, se ricordate, quando è stato portato il disegno di
legge in aula, di una quindicina di miliardi che recuperava la
Regione e dieci miliardi che venivano recuperati dai cittadini e
dalle imprese. Sono comunque 25 miliardi che circolano nella nostra
regione, che sono rimessi nel bilancio regionale, che vanno
dall'altra parte a vantaggio dei cittadini, quindi generano
ricchezza nella nostra regione e non fanno ricchezza parassitaria
nelle casse delle banche.
L'altra norma che secondo me non va sottovalutata è
l'autorizzazione al trasferimento all'ARER a titolo gratuito di
immobili per uso di edilizia residenziale. È un aspetto che serve
alla Regione, ma serve all'ARER, serve per entrare laddove è
necessario con più tempestività per risolvere problematiche che
emergono abbastanza di frequente, quindi la possibilità di
intervento rapido e tempestivo laddove c'è necessità. Vi è la
precisazione ai comuni di poter procedere attraverso la contabilità
in questo periodo con la contabilità finanziaria e non anche con la
contabilità economica come previsto dalle norme statali; non so se
i consiglieri hanno approfondito l'argomento, però credo che valga
la pena spiegarlo.
In molti comuni si sono posti questo problema e alcuni comuni
avevano difficoltà a procedere in questa direzione. Con questo
articolo si fa chiarezza in questo settore.
La legge n. 27 prevedeva un contributo, ma non anche la
possibilità di concedere anticipi ai comuni che procedevano
all'acquisizione degli immobili per cui il contributo veniva dato
in un'unica soluzione al termine della procedura. Con questa legge
si introduce la possibilità di concedere un acconto in attesa della
stipula dell'atto definitivo, un acconto che non potrà essere
superiore al 50 percento della somma impegnata per ogni esercizio
nel triennio. Un accordo fra le parti prevede evidentemente una
responsabilizzazione maggiore anche per l'ente locale perché
nell'ipotesi che l'iniziativa non andasse a buon fine è prevista la
restituzione della cifra assegnata.
All'articolo 2 è data la possibilità ai centri socio-educativi
di commercializzare i loro prodotti, questo aspetto mi sembra
oltremodo qualificante.
Non concordo pertanto sul giudizio dato e credo che il contenuto
del disegno di legge sia qualificante, al di là dell'articolo 12,
che ha una sua motivazione importante e poi il Presidente della
Giunta spiegherà le ragioni per cui abbiamo inserito questo
articolo e abbiamo voluto procedere in questa direzione.
Per quanto riguarda il discorso della modesta entità, lo
confermo; riferiti al bilancio della nostra Regione con 2000
miliardi di competenza, 9 miliardi di maggiori entrate non sono una
percentuale molto elevata.
I 41 miliardi di compensazione, il paragone con il bilancio del
comune capoluogo mi sembra artificioso, cioè è un termine di
paragone che non ha molto senso, mi sia consentito, quello portato
dal Consigliere Frassy.
Rispetto agli articoli 3 e 4, le osservazioni su questi due
articoli non sono pertinenti. Con l'introduzione di cui
all'articolo 3 possiamo introitare le assegnazioni a scopi
specifici che provengono anche da istituti ed aziende strumentali,
anche autonomi, dello Stato e della Comunità europea, mentre finora
potevamo introitare solo somme che derivavano dallo Stato o dalla
Comunità e non anche dagli enti strumentali.
Questo problema è emerso da un problema reale, con l'ISTAT che
doveva assegnare alla Regione una quantità di risorse per le quali
non potevamo procedere perché non avevamo la norma finanziaria che
ce lo consentiva. È solo quello l'articolo 3.
Per quanto riguarda l'articolo 4, il discorso è che tutte le
variazioni dovevano essere inserite in legge; venivano fatte in
appendice al bilancio, raggruppandole tutte insieme e passandole
attraverso la legge di bilancio e il Consiglio neanche si
soffermava su questo allegato.
In questo modo si delegifica, cioè si toglie l'obbligo di
procedere attraverso una legge, ma si impegna la Giunta a
comunicare al Consiglio entro 15 giorni dal suo perfezionamento
l'avvenuta variazione. Sicuramente il Consiglio è più informato ed
aggiornato tempestivamente in questo modo che non come si procedeva
fino ad oggi. Fare una legge per ogni variazione significa già
andare contro queste indicazioni, che tutti quanti ci stiamo
dicendo, di delegificazione e di alleggerimento del numero delle
leggi che abbiamo in essere.
Entrando nello specifico dei capitoli, per quanto riguarda il
capitolo 30.500, 715 milioni in meno, la riduzione è avvenuta
perché la disponibilità risulta sufficiente alla copertura della
spesa annua prevista.
L'integrazione invece, quella a cui si riferiva il Consigliere
Frassy, è motivata dal progetto relativo all'assunzione di 50
operatori da destinare ai servizi a favore dei portatori di
handicap, quindi nel periodo dal 22 settembre al 31 dicembre 2000.
Queste risorse servono per pagare gli stipendi a queste
persone.
Queste variazioni tengono conto delle esigenze di fare piccole
modifiche rispetto alla programmazione, è questa la finalità, cioè
non lasciare risorse laddove si sa e si prevede che nel corso
dell'anno non potranno essere spese, ma destinarle ad altri
progetti che sono altrettanto importanti e che non erano coperti
complessivamente.
I 3 miliardi in più del capitolo 41.710 sono riferiti a una
cifra prevista nei fondi globali e sono quindi inseriti nel
programma che già ci eravamo dati in sede di approvazione del
bilancio. Si riferiscono ad opere di captazione di acque per
irrigazione in agricoltura. Sono già programmati e in questo modo
li attiviamo senza attivare anche qui un apposito disegno di legge.
Il capitolo 51.310 riguarda i parcheggi di interesse regionale, si
riferisce al parcheggio di Courmayeur delle Funivie del Monte
Bianco e al secondo lotto del parcheggio di Valtournenche. Sono di
interesse regionale perché si tratta di opere di servizio rispetto
alle strutture di impianti di risalita.
Il capitolo 42.825 si riferisce a contributi per l'abbattimento
di animali produttivi a fine carriera, i 2.997 milioni sono delle
cifre che sono state ridotte; il bilancio del 2000 quando è stato
predisposto aveva anche previsto delle riduzioni su alcuni capitoli
che in questi sei mesi di attuazione si sono dimostrate non
corrispondenti, quindi somme necessarie per far fronte a debiti che
la Regione ha verso i cittadini.
La stessa cosa vale per le spese di funzionamento. Teniamo conto
che quest'anno le spese di funzionamento le avevamo contenute in
misura molto marcata e nel corso di questi sei mesi si è verificata
l'esigenza di dovere in questa fase riassegnare delle risorse a
questi capitoli che si riferiscono alle spese di funzionamento
generali della Regione, quindi spese di telefoni e di questo
genere. Per quanto riguarda la domanda posta dalla Squarzino sul
capitolo 56.300, in diminuzione, si riferiscono a due interventi
all'Institut agricole e all'Istituto magistrale, le cui gare di
appalto slittano di sei mesi, quindi andranno nel prossimo anno;
non potendo le somme essere utilizzate nell'anno 2000 sono state
impegnate in altri settori. Per le modifiche e la denominazione ai
capitoli, sull'articolo 14 abbiamo messo alcune modifiche di errori
materiali che avevamo fatto durante la predisposizione del
bilancio.
Nel merito, per quanto riguarda la sanità, l'Assessore Vicquéry
darà lui le risposte e la stessa cosa per quanto riguarda le
Ferrovie Aosta/Pré-Saint-Didier e il contratto di servizio e
l'aeroporto su cui interverrà l'Assessore al turismo Lavoyer.
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
Brevemente, per rispondere alle quattro
domande che mi sono state poste.
Il capitolo 58.480 prevede una diminuzione di 992 milioni di cui
842 milioni si riferiscono all'asilo nido di Charvensod perché ad
oggi non è stato consegnato ancora il progetto esecutivo pur
essendo stata confermata dal Comune di Charvensod l'intenzione di
proseguire nella progettazione e 150 milioni per interventi vari di
manutenzione. Sono stati spostati sul capitolo 58.540 in aumento
per l'importo corrispondente di 992 milioni per l'adeguamento delle
strutture agli standard regionali in applicazione del decreto n.
626 perché il capitolo era ed è insufficiente per mettere a norma
le strutture regionali.
Circa il capitolo 60.480, 500 milioni di diminuzione, questa è
semplicemente una partita contabile perché la cifra si riferisce
alla realizzazione del distretto socio-sanitario in Comune di
Gignod e viene spostata sul capitolo 61.600 sotto la voce:
"Adeguamento e ristrutturazione microcomunità e presidio in Comune
di Gignod". Il motivo di questo è perché abbiamo constatato che il
progetto originale, che data ormai 8 anni, non è mai stato
realizzato perché era ed è sovradimensionato rispetto alle
effettive esigenze ed abbiamo deciso assieme alla comunità montana
che quest'ultima affidava l'incarico per la riprogettazione della
struttura, ma intesa come ampliamento della microcomunità per
anziani con piccolo annesso ampliamento del presidio
socio-sanitario.
Di fatto si sposta sulla finanza locale la stessa cifra in modo
da sbloccare questa situazione. Sono sempre gli stessi che passano
da un capitolo all'altro, 60 milioni sono altri capitoli che sono
stati presi nel capitolo generale?
(interruzione del Consigliere Frassy, fuori
microfono)
? sì, si è messo sul 2001 perché non si realizzerà il progetto
quest'anno. Quest'anno la Comunità montana darà l'incarico per la
riprogettazione della microcomunità di Gignod e si è prevista sul
2001 l'esecutività. Rispetto al capitolo 60.310, queste sono
diminuzioni per progettazioni esecutive dell'ex maternità,
dell'eliporto di Viale Ginevra e sono aspetti puramente contabili
per poter potenziare fortemente il capitolo 60.420 nella parte in
aumento; come vedete è un aumento di 1.500 milioni attraverso il
recupero di fondi non utilizzabili quest'anno perché è esecutivo il
progetto per la realizzazione dell'Ambulatorio nefrologia e dialisi
dell'Ospedale, il cosiddetto "triangolo", e l'Assessorato dei
lavori pubblici deve appaltarlo essendo prossima la concessione
edilizia dal Comune di Aosta e mancando l'importo di 1.500 milioni,
essendo stata fatta nel frattempo una variante esecutiva con la
previsione di aumento dei posti letto per la Nefrologia.
Si è - detto tecnicamente - raschiato sui capitoli per poter far
decollare questa iniziativa che da anni si aspetta.
Con riferimento all'articolo 14, il 61.280, mi fa strano che la
Consigliera Squarzino abbia queste informazioni perché sono state
tutte liquidate le domande presentate nel 1998 e negli anni
precedenti. Se ci sono problemi, possono essere problemi di
tesoreria, ma i provvedimenti dirigenziali sono stati fatti come
promesso entro il mese di giugno?
(interruzione della Consigliera Squarzino Secondina, fuori
microfono)
? se fa nome e cognome mi fa piacere in modo che possiamo
accelerare se ci sono problemi di tesoreria, di banca e di
riscossione, ma i provvedimenti sono stati tutti liquidati, quelli
che avevano diritto.
Quelli che si riferiscono al 1999 verranno liquidati, come detto
più volte, in autunno perché in questi giorni stanno portando
dichiarazioni dei redditi relativi all'anno in corso per cui stanno
arrivando le dichiarazioni dei redditi, faranno l'istruttoria sulle
dichiarazioni dei redditi e verranno liquidati nell'autunno
prossimo. Questo è il giro che viene fatto, non ci sono problemi di
finanziamenti perché i fondi erano già stati reperiti.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Devo confermare quanto ha già detto il
collega delle Finanze, che questo è un provvedimento di modesta
entità. Mi ricordo negli anni scorsi, quando i bilanci regionali
complessivamente erano molto più importanti, questa cifra era
l'avanzo di amministrazione e poi a questa si aggiungeva tutta una
serie di aggiustamenti per cifre molto, ma molto più importanti.
Purtroppo è così perché non c'è la possibilità di fare
eventualmente maggiori rimodulazioni di spese, ma è anche un
segnale di efficienza come ha sottolineato bene il collega Agnesod,
di capacità di spesa e anche di corretta programmazione.
Se diciamo che questo intervento è limitato a 50 miliardi su
2000 miliardi, per cui a metà anno c'è un ritocco del 2,5 percento
del bilancio nel suo complesso, dobbiamo attribuirne il merito alla
Giunta che ha programmato correttamente le cose, ma anche le
strutture danno segno di buona efficienza.
Per quanto riguarda l'Assessorato, in specifico
l'Aosta/Pré-Saint-Didier, questo è legato al rinnovo del contratto
di servizio. Il fatto di non aver previsto i 2,5 miliardi è stato
detto ripetutamente in quest'aula, anche rispondendo ad iniziative
della Consigliera Squarzino, ovvero la speranza e al tempo stesso
un segnale politico di voler raggiungere l'accordo per il
trasferimento delle competenze nell'arco dei sei mesi.
Ciò non è avvenuto e quindi correttamente proroghiamo il
contratto di servizio in essere e prevediamo le risorse necessarie.
Sulla definizione del contratto di servizio diciamo che la
concretizzazione dello stesso avverrà quando questo Consiglio avrà
deliberato sulla variazione e quindi se oggi il Consiglio voterà a
favore del provvedimento, pensiamo di poter deliberare già dalla
prossima Giunta. Per quanto attiene i contenuti, gli accordi si
sono già trovati sulla bozza del contratto.
Questo si lega alla riduzione delle risorse relative a studi e
progetti per la tratta Aosta/Pré-Saint-Didier perché queste erano
previsioni che avevamo messo dal punto di vista finanziario
sperando di avere le competenze per questa tratta ferroviaria
dopodiché avvieremo degli studi.
Se adesso avviamo degli studi su delle competenze che non
abbiamo, rischiamo di cumulare progetti a progetti che già ci sono
e non essere nelle condizioni concrete di essere operativi. Per
quanto attiene l'aeroporto, i 7 miliardi sono il conteggio preciso
delle risorse finanziarie necessarie per ultimare complessivamente
tutti i lavori che sono stati elencati nella risposta che ho dato
stamani o ieri all'interpellanza presentata sull'argomento,
comunque su questo argomento, se la Consigliera Squarzino lo
riterrà opportuno, potrò produrre nel dettaglio non solo le spese,
lo stato di avanzamento dei progetti e degli appalti, ma anche la
tempistica della realizzazione degli stessi.
(La Consigliera Squarzino Secondina ringrazia l'Assessore,
fuori microfono)
Président
La parole au Président du Gouvernement, Viérin
Dino.
Viérin D. (UV)
Toute société pour exercer son activité
doit disposer de moyens financiers. Normalement soit une société
dispose de fonds propres - le capital social normalement dénommé -
soit elle fait recours à des emprunts et dans le bilan de toute
société dans la partie du passif il y a cette distinction entre
fonds propres et endettement. La situation de la gestion
extraordinaire, en tant que société, présentait et présente encore
aujourd'hui une anomalie. Déjà lors de l'institution de la gestion
extraordinaire il avait été prévu à l'article 11, un fonds de
dotation de 500 millions de lires, mais à l'époque l'on pensait
plutôt à une anticipation de caisse parce qu'on croyait que les
résultats de l'activité de la gestion pouvaient permettre à cette
gestion de disposer ensuite de fonds propres.
Cela ne s'est pas produit; voilà pourquoi nous proposons
aujourd'hui ce fonds de gestion de façon à souligner davantage le
caractère de société commerciale et donc d'autonomie financière,
comptable, de gestion et économique de la gestion.
Et ce, également pour faire face à certaines attaques auxquelles
dans le contentieux Sitav et Gestion extraordinaire, cette dernière
a été soumise.
Je fais référence notamment à une plainte déposée au Tribunal
d'Aoste pour demander la faillite de la Gestion extraordinaire,
dont une des raisons était que cette société ne dispose pas d'un
fonds propre. Je cite -:
"L'ente versa in condizioni di dissesto
economico-finanziario ed è per legge perfino priva di un fondo di
dotazione"
.
Nous l'avons souligné également lors de l'examen du bilan de la
Gestion extraordinaire au 31 décembre 1999. Si nous appliquions
ponctuellement les dispositions concernant les sociétés
commerciales, face à un résultat négatif, même partiel, ne
disposant pas de fonds propres, on ne serait pas à même d'y face.
D'où la proposition d'un fonds de gestion, c'est-à-dire d'un
capital social, qui est mis à la disposition de la gestion
extraordinaire.
Le contrôle sera effectué sur les résultats, vu que ce fonds de
gestion est confié à la gestion, il est de sa responsabilité et
elle peut l'utiliser comme toute société utilise ses fonds propres.
Au moment de la présentation de son bilan annuel, nous pourrons
vérifier s'il y aura eu au moins une augmentation des fonds
propres.
Et ce, au moment même où les résultats ne sont pas négatifs. Ce
n'est donc pas pour couvrir un déficit de gestion que ce fonds est
attribué. Au 30 juin, la gestion extraordinaire présentait en effet
un bénéfice d'exploitation que nous pouvons évaluer à quelque 6
milliards, tout en tenant comptes de 2 milliards de pertes au 31
décembre 1999. Pour les premiers six mois, donc le bénéfice positif
serait de presque 8 milliards.
De plus, au 30 juillet, ce sont les dernières données des
résultats de la Gestion extraordinaire, les recettes dépassent de
plus de 12 milliards le montant des recettes de l'année précédente.
Nous avons donc des résultats positifs de gestion et l'attribution
de ce fonds de gestion a la finalité de renforcer la nature de
gestion commerciale ainsi que l'autonomie opérationnelle de la
maison de jeu.
Président
Nous procédons maintenant à l'examen de la loi
article par article sur la base du nouveau texte rédigé par la
II
ème
Commission.
La parole au Conseiller Tibaldi sur l'article
1
er
.
Tibaldi (FI)
Per dichiarazione di voto. Torno alle tre
osservazioni che ho fatto in sede di discussione generale perché le
risposte che sono pervenute sono deludenti.
Mi riallaccio subito all'intervento fatto dal Presidente della
Giunta sul fondo di dotazione del Casinò.
La gestione straordinaria è stata fondata nel 1993 su iniziativa
di questo Consiglio, quindi se vogliamo rispetto a questo atto di
fondazione è come se questi 35 rappresentanti in quest'aula fossero
i potenziali, virtuali azionisti dell'ente economico che adesso
provvede alla gestione della casa da gioco.
Nasce nel 1993 con una sua struttura giuridica, nel 1999 viene
parzialmente modificata, ma qual è la costante? La costante è che
la Regione è sempre chiamata in causa quando ci sono degli oneri
ovvero quando bisogna mettere mano al portafoglio.
Eppure paradossalmente questa personalità giuridica che il
Presidente definisce di diritto privato perché c'è scritto una
norma, non ricordo più se l'articolo 2 o 3 della legge n. 88/93, è
più che di diritto privato, anomala, perché comunque la Regione
interviene sempre solo in questi casi di soccorso.
Paradossalmente nel 1999 abbiamo ridefinito le quote di
ripartizione fra Regione e gestione straordinaria dei proventi di
gioco e questi primi risultati si starebbero vedendo in questo
primo semestre, ma allora perché creare il fondo di dotazione?
È vero che ogni società ha un suo fondo di dotazione, però è
altrettanto vero che se la società è commerciale o di diritto
privato, come continua ad insistere il Presidente della Giunta, ci
sono anche coloro che gestiscono o che pretendono di essere i soci
naturali che mettono mano al proprio portafoglio.
Ecco qual è l'anomalia. Ecco perché c'è questo ulteriore taccone
che è completamente slegato da un progetto di riforma globale ed
essenziale di quella che è stata l'originaria natura della gestione
straordinaria.
A parte il fatto che il Presidente ci ha confermato che
effettivamente questi 10 miliardi potrebbero far fronte, quindi se
vogliamo ha risposto alla domanda sul perché di questi 10 miliardi,
dovrebbero far fronte a quel contenzioso in particolare con la
Sitav e con la Saav, che non è detto abbia l'epilogo sperato e
annunciato nella relazione del Consiglio di amministrazione del
bilancio che è stato presentato qualche settimana fa in questo
Consiglio.
Per quanto riguarda il punto relativo alla sanità, mi riferisco
al capitolo sul quale mi sono soffermato con una domanda, il
60.480, che la diminuzione di 1.160 milioni negli anni 2000-2001,
in particolare 560 nel 2000 e 500 nel 2001, definisca solo una
partita contabile, mi sembra una risposta semplicistica perché se
togliamo 1.160 milioni alla realizzazione di presidi socio-sanitari
territoriali, andiamo in una direzione opposta da quella auspicata
nella mozione approvata dal Consiglio sul rafforzamento dei presidi
socio-sanitari territoriali. La mozione, lo ricordo, indirizzava la
Giunta e in questo caso l'Assessore con l'USL a promuovere il
rafforzamento di questi servizi sul territorio.
E poi se l'Assessore giustifica questa diminuzione con lo
spostamento a favore della microcomunità di Gignod, non c'è il
ritorno di cassa numerico perché è esattamente per la metà della
cifra e comunque Gignod è una microcomunità, è un presidio
socio-assistenziale, ma non rientra in quel decentramento sanitario
dove invece abbiamo visto che c'è una diminuzione di 1.800
milioni.
Infine, per confutare quanto detto dall'Assessore Agnesod in
merito all'articolo 4, che l'Assessore dipinge come una
delegificazione, qui mi permetto di dissentire perché più che una
delegificazione è un depotenziamento delle nostre competenze. Il
fatto che queste variazioni vengano comunicate a posteriori dalla
Giunta al Consiglio ledono la funzione di un consigliere o comunque
la funzione di tutti coloro che sono seduti da questa parte
dell'aula e non dalla sua, Assessore.
Quindi se consideriamo che le variazioni di bilancio sono in
numero esiguo rispetto a quella che è l'attività legislativa del
Consiglio regionale, penso che questo Consiglio possa permettersi
di fare qualche legge in più quando interviene la variazione di
bilancio, ma non di essere privato di una competenza o
semplicemente prenderne atto con una comunicazione che ci fornite a
posteriori.
Per queste ragioni voteremo contro il provvedimento complessivo,
mentre sui singoli articoli moduleremo il voto o con astensione o
con voto contrario.
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
Mi scuso perché forse l'ora è tarda, ma devo
completare la risposta. Mi ero riferito solo alla struttura di
Gignod; gli altri presidi cosiddetti "territoriali" riguardano il
presidio di via Brocherel che è la struttura oggetto di accordo di
programma con il Comune di Aosta che è in assoluto ritardo e i
fondi non sono utilizzabili per quest'anno; gli arredi del Centro
di salute mentale di Verrès perché sono sufficienti i fondi e la
realizzazione del centro di salute mentale per il quale non abbiamo
ancora una progettazione.
C'è stata una ripulitura di questi capitoli per poterli
trasferire sull'unico progetto cantierabile immediatamente.
Président
Je soumets au vote l'article 1
er
:
Conseillers présents: 33
Votants: 31
Pour: 24
Contre: 7
Abstentions: 2 (Frassy, Tibaldi)
Le Conseil approuve.
Je soumets au vote l'article 2:
Conseillers présents: 33
Votants: 31
Pour: 24
Contre: 7
Abstentions: 2 (Frassy, Tibaldi)
Le Conseil approuve.
Je soumets au vote l'article 3:
Conseillers présents: 34
Votants: 32
Pour: 24
Contre: 8
Abstentions: 2 (Frassy, Tibaldi)
Le Conseil approuve.
Je soumets au vote l'article 4:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'article 5:
Conseillers présents: 34
Votants: 32
Pour: 24
Contre: 8
Abstentions: 2 (Frassy, Tibaldi)
Le Conseil approuve.
Je soumets au vote l'article 6:
Conseillers présents: 34
Votants: 32
Pour: 24
Contre: 8
Abstentions: 2 (Frassy, Tibaldi)
Le Conseil approuve.
Je soumets au vote l'article 7:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'article 8:
Conseillers présents: 34
Votants: 32
Pour: 24
Contre: 8
Abstentions: 2 (Frassy, Tibaldi)
Le Conseil approuve.
Je soumets au vote l'article 9:
Conseillers présents et votants: 34
Pour: 26
Contre: 8
Le Conseil approuve.
Je soumets au vote l'article 10:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'article 11:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'article 12:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'article 13:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'article 14:
Conseillers présents: 34
Votants: 32
Pour: 24
Contre: 8
Abstentions: 2 (Frassy, Tibaldi)
Le Conseil approuve.
A l'article 15 il y a l'amendement présenté par l'Assesseur
Agnesod, dont je donne la lecture:
Emendamento Dopo il comma 1 dell'articolo 15 è aggiunto il
seguente comma 2:
"2. A seguito delle variazioni disposte dal comma 1, l'allegato
n. 1 al bilancio per l'anno 2000 e per il triennio 2000/2002
(Elenco dei provvedimenti legislativi che si intendono finanziare
con i fondi globali) è così modificato:
a) i fondi iscritti al cap. 69000 sono diminuiti degli importi
di seguito indicati:
B.2.3. - Riforma del sistema di gestione dei servizi ferroviari
locali:
anno 2000 lire 500 milioni;
C.2. - Attività di vigilanza sulle certificazioni dei prodotti
DOP:
anno 2000 lire 100 milioni;
b) i fondi iscritti al cap. 69020 sono diminuiti degli importi
di seguito indicati:
A.2. - Risorse disponibili nel settore della finanza locale:
anno 2000 lire 55.500.000
anno 2001 lire 4.000.000.000
anno 2002 euro 1.652.662;
B.2.4. - Interventi inerenti lo sviluppo di collegamenti
ferroviari internazionali, con particolare riferimento al
collegamento Aosta-Martigny:
anno 2000 lire 150.000.000;
B.2.5.- Realizzazione di ulteriori impianti sportivi di
rilevanza strategica ed infrastrutture sportivo-ricreative:
anno 2000 lire 500.000.000
C.1. - Costruzione di strutture aventi rilevante importanza ai
fini dell'esercizio dell'agricoltura:
anno 2000 lire 3.000.000.000
anno 2001 lire 5.000.000.000
anno 2002 euro 3.165.000"
Je soumets au vote l'article 15 dans le texte amendé:
Articolo 15 (Variazioni allo stato di previsione della
spesa)
1. Allo stato di previsione della spesa del bilancio per l'anno
2000 e per il triennio 2000/2002 sono apportate le seguenti
variazioni, come indicate in diminuzione nell'allegato B) e in
aumento nell'allegato C):
a) in diminuzione
anno 2000 competenza lire 42.053.899.000
cassa lire 25.123.423.000
anno 2001 competenza lire 12.748.900.000
anno 2002 competenza euro 5.649.034;
b) in aumento
anno 2000 competenza lire 51.053.899.000
cassa lire 34.123.423.000
anno 2001 competenza lire 12.748.900.000
anno 2002 competenza euro 5.649.034.
2. A seguito delle variazioni disposte dal comma 1, l'allegato
n. 1 al bilancio per l'anno 2000 e per il triennio 2000/2002
(Elenco dei provvedimenti legislativi che si intendono finanziare
con i fondi globali) è così modificato:
a) i fondi iscritti al cap. 69000 sono diminuiti degli importi
di seguito indicati:
B.2.3. - Riforma del sistema di gestione dei servizi ferroviari
locali:
anno 2000 lire 500 milioni;
C.2. - Attività di vigilanza sulle certificazioni dei prodotti
DOP:
anno 2000 lire 100 milioni;
b) i fondi iscritti al cap. 69020 sono diminuiti degli importi
di seguito indicati:
A.2. - Risorse disponibili nel settore della finanza locale:
anno 2000 lire 55.500.000
anno 2001 lire 4.000.000.000
anno 2002 euro 1.652.662;
B.2.4. - Interventi inerenti lo sviluppo di collegamenti
ferroviari internazionali, con particolare riferimento al
collegamento Aosta-Martigny:
anno 2000 lire 150.000.000;
B.2.5. - Realizzazione di ulteriori impianti sportivi di
rilevanza strategica ed infrastrutture sportivo-ricreative:
anno 2000 lire 500.000.000;
C.1. - Costruzione di strutture aventi rilevante importanza ai
fini dell'esercizio dell'agricoltura:
anno 2000 lire 3.000.000.000
anno 2001 lire 5.000.000.000
anno 2002 euro 3.165.000.
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'article 16:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'article 17:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'article 18:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'annexe A:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'annexe B:
Conseillers présents et votants: 34
Pour: 24
Contre: 10
Le Conseil approuve.
Je soumets au vote l'annexe C:
Conseillers présents et votants: 34
Pour: 24
Contre: 10
Le Conseil approuve.
Je soumets au vote la loi dans son ensemble:
Conseillers présents et votants: 34
Pour: 24
Contre: 10
Le Conseil approuve.
Collègues conseillers, je rappelle que la réunion du Bureau de
la Présidence est convoquée pour demain matin à 8 heures 30. A 9
heures 15 nous reprendrons les travaux de l'Assemblée.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK