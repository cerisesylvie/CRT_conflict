Consiglio Regionale della Valle d'Aosta - Oggetto del Consiglio n. 1454 del 3 novembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1454 del 3 novembre 2010 - Resoconto
OGGETTO N. 1454/XIII - Comunicazione di provvedimenti
amministrativi di variazione al bilancio.
Il Consiglio
Premesso che l'articolo 29, sesto comma, della legge
regionale 4 agosto 2009, n. 30 (Nuove disposizioni in materia di
bilancio e di contabilità generale della Regione autonoma Valle
d'Aosta/Vallée d'Aoste e principi in materia di controllo
strategico e di controllo di gestione), stabilisce che le
deliberazioni della Giunta regionale che dispongono le variazioni
al bilancio sono trasmesse al Consiglio regionale entro quindici
giorni dalla loro adozione;
Rilevato che la legge regionale di approvazione del bilancio
di previsione della Regione per il triennio 2010/2012 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2010/2012;
Prende atto
della comunicazione delle seguenti deliberazioni della Giunta
regionale:
Oggetto n. 2677 in data 8 ottobre 2010:
Variazioni al bilancio di previsione della Regione per il
triennio 2010/2012 per storno di fondi tra unità previsionali di
base appartenenti alla medesima area omogenea e conseguente
modifica al bilancio di gestione.
Oggetto n. 2678 in data 8 ottobre 2010:
Variazioni al bilancio di previsione della Regione per il
triennio 2010/2012 e a quello di gestione per il triennio 2010/2012
per l'applicazione della legge regionale 17 maggio 2010, n. 15
"Interventi regionali per il recupero e la riqualificazione del
poligono di tiro militare di Clou-Neuf".
Oggetto n. 2679 in data 8 ottobre 2010:
Variazione al bilancio di previsione della Regione per il
triennio 2010/2012 e conseguente modifica al bilancio di gestione e
al bilancio di cassa per l'iscrizione di assegnazioni
statali.
Oggetto n. 2680 in data 8 ottobre 2010
:
Variazione al bilancio di previsione della Regione per il triennio
2010/2012 e a quello di gestione per il triennio 2010/2012 per
l'applicazione della legge regionale 4 agosto 2010, n. 29
"Disposizioni in materia di commissioni locali valanghe".
Oggetto n. 2681 in data 8 ottobre 2010:
Variazioni al bilancio di previsione della Regione per il
triennio 2010/2012 per storno di fondi tra unità previsionali di
base diverse nell'ambito della stessa funzione obiettivo e
conseguente modifica al bilancio di gestione.
Oggetto n. 2741 in data 15 ottobre 2010:
Variazione al bilancio di previsione della Regione per il
triennio 2010/2012 e conseguente modifica al bilancio di gestione e
al bilancio di cassa per l'iscrizione di fondi assegnati dall'Istat
per la realizzazione del 6° censimento dell'agricoltura.
Oggetto n. 2742 in data 15 ottobre 2010:
Variazioni al bilancio di previsione della Regione per il
triennio 2010/2012 e a quello di gestione per il triennio 2010/2012
per l'applicazione della legge regionale 4 agosto 2010, n. 31
"Modificazioni alla legge regionale 18 giugno 2004, n. 10
(Interventi per il patrimonio immobiliare regionale destinato ad
attività produttive e commerciali)".
Président
- La parole au Conseiller Louvin.
Louvin (ALPE)
- Grazie, Assessore, non sia mai detto che
noi facciamo mancare la nostra attenzione su queste
comunicazioni... Nell'ultima delle variazioni in discussione,
precisamente la n. 2742 del 15 ottobre, abbiamo un intervento
relativo all'assegnazione di fondi a Vallée d'Aoste Structure per
quanto riguarda investimenti, esecuzione interventi, realizzazione,
riqualificazione e sviluppo di immobili, per la realizzazione di
opere infrastrutturali, impiantistica e di bonifica. La metodica
che viene seguita adesso, e che credo sarà sempre più
tendenzialmente mantenuta, è quella di dare fondi a Vallée d'Aoste
Structure affinché esegua investimenti nel settore di competenza e
nella gestione del patrimonio immobiliare industriale che le è
assegnato. Ora, nello specifico io le chiederei di darci
delucidazioni sul contenuto di queste manutenzioni, perché mi
rifiuto di pensare che si assegnino dei fondi genericamente;
sicuramente questo avverrà in base a dei progetti, a delle
necessità specifiche avanzate dalla società controllata regionale,
ma mi pare che sarebbe opportuno più in generale che, per quanto
riguarda tali assegnazioni di fondi, che non sono noccioline, si
parla di milioni di euro, vi fossero delle specifiche più
dettagliate per il futuro. È una richiesta che facciamo credo a
nome anche di una doverosa trasparenza, perché non abbiamo
abitudine anche in seno alle commissioni tutti i giorni di venire a
chiedere cosa avete fatto, ma che se ne dia conto almeno in termini
generali e sapere a cosa si ricollegano queste assegnazioni
particolari. Ripeto: non sono cifre da poco, abbiamo 2.650.000 euro
a cui se ne aggiungono altri nel 2011 e nel 2012. Grazie.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie Presidente e grazie anche al
collega Louvin per l'attenzione che pone a questi provvedimenti.
Vista la specificità della richiesta, lascerei, ma non per
sottrarmi alla richiesta di chiarimenti, la parola al collega
Pastoret, che sull'argomento è più preparato.
Président
- La parole à l'Assesseur aux activités
productives, Pastoret.
Pastoret (UV)
- Questa variazione di bilancio è
successiva all'approvazione della legge n. 31, presentata in
Consiglio, secondo la quale si prevedevano alcune cose, dal punto
di vista finanziario, una in particolare, di una certa importanza,
contemplava la possibilità di dare contributi in conto impianti a
Vallée d'Aoste Structure; in quella occasione nella legge che era
stata presentata queste somme erano già state iscritte. Questa è la
variazione successiva, come succede per ogni legge, che viene
disposta al momento in cui poi bisogna disporre la disponibilità
dei fondi da trasferire. Questa variazione è solo una continuazione
di quel provvedimento. Accogliamo la segnalazione rispetto alla
quale... "per quali ragioni vengono trasferite", ma questa è una
risposta che viene data con una prassi che è già definita in
Consiglio, nel senso che ogni anno poi il bilancio di Vallée
d'Aoste Structure viene portato in Consiglio, c'è la relazione di
Vallée d'Aoste Structure al Consiglio regionale che viene portata
in quest'aula e al mese di novembre se ne discuterà. Se poi vi
fosse bisogno di altri chiarimenti, non c'è problema a farsi dare
l'elenco degli interventi previsti da Vallée d'Aoste Structure ad
utilizzo di queste somme, però la procedura è lineare ed è la
stessa che si adotta per altri provvedimenti. Grazie.
Président
- Est-ce qu'il y a d'autres conseillers qui
souhaitent intervenir?
Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK