Consiglio Regionale della Valle d'Aosta - Oggetto del Consiglio n. 1075 del 21 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1075 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1075/X Nomina di due membri effettivi in seno al
Collegio dei revisori dei conti dell'Institut Valdôtain de
l'Artisanat Typique.
Presidente Ha chiesto la parola il Consigliere Perron.
Perron (UV) Au nom de la majorité je propose Bionaz Enrica e
Cocchetti Gloria.
Presidente Se non c'è nulla in contrario, prego di voler
distribuire le schede ai posti dei consiglieri. Grazie.
- Consiglieri presenti e votanti: 32
- Schede valide: 32
- Schede bianche: 7
Hanno riportato voti:
- Cocchetti Gloria: 24
- Bionaz Enrica: 22
- Frau Pierfrancesco: 1
Presidente In base all'esito della votazione, risultano eletti
quali membri effettivi in seno al Collegio dei revisori dei conti
dell'Institut Valdôtain de l'Artisanat Typique, per il triennio
1995/1997 che scadrà il 31 dicembre 1997, le Sigg.re Cocchetti
Gloria, residente in Aosta, Via Parigi n. 46 e Bionaz Enrica,
residente in Aosta, Via E. Aubert n. 43.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 10 aprile 1985, n. 10, è stato istituito
l'Institut Valdôtain de l'Artisanat Typique (IVAT), con il compito
di sviluppare ed incrementare l'artigianato tipico valdostano e di
commerciare i prodotti artigianali regionali che raggiungono un
elevato livello di qualità;
- l'articolo 6 della legge regionale 10 aprile 1985, n. 10
stabilisce che il Collegio dei revisori dei conti dell'IVAT è
composto anche da due membri effettivi nominati dalla Regione;
- il succitato Collegio dei revisori dei conti scadrà il 31
dicembre 1994 per compiuto triennio di carica;
Considerato che la Commissione per le nomine, a seguito della
pubblicazione sul Bollettino ufficiale della Regione n. 33 del 2
agosto 1994 dell'elenco delle nomine in scadenza nel secondo
semestre dell'anno 1994, nella riunione del 25 novembre 1994, a
norma dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candidatura di
cui all'allegato prospetto;
Ritenuto necessario provvedere alla nomina di due membri
effettivi in seno al Collegio dei revisori dei conti del
summenzionato Institut per il triennio 1995/1997 che scadrà il 31
dicembre 1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 10 aprile 1985, n. 10 e 27 marzo
1991,
n. 12;
Delibera
1) di nominare quali membri effettivi in seno al Collegio dei
revisori dei conti dell'Institut Valdôtain de l'Artisanat Typique,
per il triennio 1995/1997 che scadrà il 31 dicembre 1997, le
Sigg.re Cocchetti Gloria, residente in Aosta, Via Parigi n. 46 e
Bionaz Enrica, residente in Aosta, Via E. Aubert n. 43;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK