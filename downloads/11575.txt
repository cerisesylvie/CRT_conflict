Consiglio Regionale della Valle d'Aosta - Oggetto del Consiglio n. 3656 del 17 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3656 del 17 luglio 1992 - Resoconto
OGGETTO N. 3656/IX Disegno di legge: "Modificazioni alla
legge regionale 16 giugno 1988, n. 41: Intervento della Regione
Autonoma Valle d'Aosta nella costruzione di edifici di
culto".
Presidente
Ha chiesto la parola il Consigliere
Martin.
Martin (ADP)
Io spero che trattando questo argomento
gli animi si plachino e si possa votare e discutere questa modifica
alla legge sulla costruzione di edifici di culto.
È un provvedimento che era già stato discusso in aula ed è
tornato nelle commissioni per un ulteriore approfondimento. E'
stato dibattuto ed anche modificato dalla competente Commissione e
ha trovato l'unanimità di tutti i commissari.
Penso quindi che non siano necessarie molte parole per
illustrare le modifiche a questo disegno di legge.
Dopo alcuni anni di applicazione, la legge n. 41 del 16 giugno
1988 ha da un lato confermato la sua validità sul piano generale e
dall'altro ha evidenziato come sia necessario apportare alcune
modifiche ed integrazioni al fine di renderla più adeguata alle
esigenze manifestatesi nella sua applicazione e soprattutto per
permettere a tutte le religioni, i cui rapporti sono regolati da
intese con lo Stato italiano, di essere poste su di uno stesso
piano di parità. Tra le modifiche apportate alla legge n. 41,
quella più significativa riguarda il passaggio dalla costruzione al
rustico e la ristrutturazione o manutenzione straordinaria degli
edifici per il culto e di tutti gli immobili di pertinenza purché
non siano adibite ad attività aventi scopo di lucro.
Tali interventi vengono assunti a carico del bilancio regionale
nelle seguenti misure: per interventi sino a 600 milioni di lire un
contributo regionale a fondo perso dell'80 percento, per interventi
fino a 800 milioni di lire un contributo regionale a fondo perso
del 70 percento, per importi superiori è prevista la possibilità di
accedere a mutui ventennali, assistiti da contributi regionali da
contrarre con la Finaosta o con gli Istituti di credito
convenzionati con la Regione. Infine per evitare che gli interventi
così realizzati possano mutare di destinazione, è previsto un
vincolo di destinazione tramite la trascrizione alla Conservatoria
dei registri immobiliari. Dopo aver verificato con gli uffici
competenti l'esatta dizione dell'articolo 1, mi corre l'obbligo di
apportare un breve emendamento che è puramente formale ma che
intende rendere più chiaro quanto si dice nell'articolo 1.
Emendamento
Nell'articolo 1 le lettere a) e b) sono state sostituite come
segue:
a) l'80 percento dell'intera spesa per importi di lavori non
eccedenti lire 600.000.000,
b) il 70 percento dell'intera spesa per importi di lavori
compresi tra lire 600.000 e lire 800.000.
Presidente
Pongo in votazione l'emendamento appena
illustrato:
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 1 della legge
indicata in oggetto.
Articolo 1 L'articolo 1, della legge regionale 16 giugno
1988, n. 41 "Intervento della Regione autonoma Valle d'Aosta nella
costruzione di edifici di culto" è sostenuto dal seguente:
Articolo 1
1. La Regione autonoma Valle d'Aosta è autorizzata ad assumere a
suo carico gli oneri per la costruzione, per il completamento, per
la ristrutturazione, per la manutenzione straordinaria e per il
risanamento conservativo di edifici per il culto e relativi
immobili di pertinenza quali case canoniche e altre funzionalmente
connesse alla pratica religiosa delle comunità locali e purché non
siano adibite ad attività aventi scopo di lucro, nelle seguenti
misure:
a) l'80 percento dell'intera spese per importi di lavori non
eccedenti lire 600.000.000,
b) il 70 percento dell'intera spesa per importi di lavori
compresi tra lire 600.000.001 e lire 800.000.000.
2. Tra gli oneri di cui al comma 1 si intendono compresi anche
gli oneri relativi all'acquisto di aree necessarie o di immobili
esistenti da destinare a edifici per il culto e per lo svolgimento
di attività senza scopo di lucro funzionalmente connessi alla
pratica religiosa della comunità locale, qualora tali aree o tali
immobili non siano stati ceduti gratuitamente da altri.
3. Gli immobili di pertinenza agli edifici di culto o
funzionalmente connessi alla pratica religiosa possono essere
costruiti indipendentemente dagli edifici di culto già esistenti o
da costruirsi.
4. Il programma annuale delle opere da ammettere a contributo e
la relativa spesa a carico della Regione autonoma Valle d'Aosta
sono fissati dalla Giunta regionale su proposta del Consiglio degli
affari economici della Diocesi di Aosta per gli edifici di culto
cattolico e su proposta delle Chiese i cui rapporti con lo Stato
sono regolati da intesa in attuazione dell'articolo 8 della
Costituzione Italiana.
5. I lavori sono affidati in concessione agli enti
giuridicamente riconosciuti proprietari o beneficiari degli edifici
di culto e di quelli per lo svolgimento di attività senza scopo di
lucro funzionalmente connessi alla pratica religiosa delle comunità
locali.
Presidente Pongo in votazione l'articolo 1.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 2:
Articolo 2 1. Al comma 1 dell'articolo 2 della legge
regionale 41/88 sono aggiunte, in fine, le parole "...o quelle già
esistenti".
2. Il comma 2 dell'articolo 2 della legge regionale 41/88 è
sostituito dal seguente:
"2. Il pagamento delle somme corrispondenti al costo delle opere
ed all'acquisto delle aree o degli immobili a norma dell'articolo 1
è effettuato dopo il collaudo dei lavori. Sono tuttavia ammesse
liquidazioni parziali in corso d'opera in base a documenti
giustificanti l'effettiva esecuzione delle opere".
Presidente
Pongo in votazione l'articolo 2.
Esito della votazione:
Presenti, votanti e favorevoli: 29.
Il Consiglio approva all'unanimità.
Presidente
Do lettura dell'articolo 3:
Articolo 3 1. Dopo l'articolo 3 della legge regionale 41/88 è
inserito il seguente articolo 3 bis:
"Articolo 3 bis.
1. Qualora, per la realizzazione dei lavori, non sia possibile
ricorrere al sistema della concessione la Regione, previa richiesta
degli enti di cui all'articolo 1 comma 5 può procedere alla
esecuzione dei lavori mediante appalto sulla base di un progetto
esecutivo, o di relativo stralcio, redatto a cura e spese degli
Enti riconosciuti proprietari o beneficiari degli edifici stessi, e
da questi ultimi trasmesso corredato delle necessarie
autorizzazioni e licenze.
2. In caso di ricorso alla procedura di cui al comma 1, la
Giunta regionale è delegata ad assumere ogni provvedimento
necessario per l'approvazione del progetto, per l'appalto, per
l'aggiudicazione e l'esecuzione dei lavori, per la liquidazione
degli stati di avanzamento, per il collaudo e per la liquidazione
finale".
Presidente
Pongo in votazione l'articolo 3.
Esito della votazione:
Presenti, votanti e favorevoli: 29.
Il Consiglio approva all'unanimità.
Presidente Do lettura dell'articolo 4:
Articolo 4 1. Il comma 1 dell'articolo 4 della legge
regionale 41/88 è sostituito dal seguente:
"1. Per la realizzazione degli interventi di cui all'articolo 1,
di importo superiore a lire 800.000.000, la Regione autonoma Valle
d'Aosta è autorizzata a concedere agli enti interessati
giuridicamente riconosciuti, proprietari o beneficiari di edifici
di culto nonché di quelli per lo svolgimento di attività senza
scopo di lucro funzionalmente connessi alla pratica religiosa delle
comunità locali, mutui agevolati assistiti dal contributo
regionale, della durata massima di anni venti, da contrarre con la
"Finaosta S.p.A." o con gli istituti di credito convenzionati con
la Regione autonoma Valle d'Aosta".
Presidente
Pongo in votazione l'articolo 4.
Esito della votazione:
Presenti, votanti e favorevoli: 29.
Il Consiglio approva all'unanimità.
Presidente
Do lettura dell'articolo 5:
Articolo 5 1. Le lettere a) e b) del comma 1 dell'articolo .
5 della legge regionale 41/88 sono sostituite dalle
seguenti:
"a) dall'importo dei lavori;
b) dal costo dell'area o dell'immobile che devono essere
acquistati".
Presidente
Pongo in votazione l'articolo 5.
Esito della votazione:
Presenti, votanti e favorevoli: 29.
Il Consiglio approva all'unanimità.
Presidente
Do lettura dell'articolo 6:
Articolo 6 1. La rubrica del capo III (Norme finanziarie) è
sostituita dalla seguente:
"Disposizioni finali".
Presidente
Pongo in votazione l'articolo 6.
Esito della votazione:
Presenti, votanti e favorevoli: 29.
Il Consiglio approva all'unanimità.
Presidente Do lettura dell'articolo 7:
Articolo 7 1. Al capo III della legge regionale 41/88 è
inserito, prima dell'articolo 7, il seguente articolo 6
bis:
"Articolo 6 bis
1. I fabbricati costruiti, acquistati o recuperati con i
finanziamenti di cui alla presente legge non possono essere mutati
di destinazione d'uso per un periodo di anni venti a partire dalla
data della compravendita o dell'ultimazione dei lavori. Tale
vincolo di destinazione è trascritto dalla conservatoria dei
registri immobiliari a cura e spese degli interessati."
Presidente
Pongo in votazione l'articolo 7.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Ha chiesto la parola l'Assessore Vallet, ne ha
facoltà.
Vallet (UV)
Seulement pour remercier le rapporteur
et les conseillers de la III Commission pour le bon travail
accompli.
Presidente
Pongo in votazione la legge nel suo
insieme.
Esito della votazione:
Presenti, votanti e favorevoli: 29
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK