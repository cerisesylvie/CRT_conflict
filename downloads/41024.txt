Consiglio Regionale della Valle d'Aosta - Oggetto del Consiglio n. 263 del 20 dicembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 263 del 20 dicembre 2018 - Resoconto
OGGETTO N. 263/XV - Approvazione di mozione: "Impegno per
l'illustrazione alla competente Commissione consiliare dei progetti
ferroviari riguardanti la "Porta del Canavese-Monferrato" e la
"Lunetta di Chivasso"".
Rini (Presidente) -
Prima di procedere all'illustrazione
del punto n. 39 all'ordine del giorno, chiedo una breve sospensione
per una riunione dei capigruppo. Sospendo la seduta.
La seduta è sospesa alle ore 18:39 e riprende alle ore
18:50.
Rini (Presidente) -
Riprendiamo i lavori con l'esame
delle due mozioni e delle tre risoluzioni, così da permettere
l'esaurimento di tutto il nostro ordine del giorno, però
contingentando i tempi: per quanto riguarda le mozioni si può
intervenire con un intervento di massimo cinque minuti, ed è un
intervento libero, mentre invece sulle risoluzioni ci sarà una
persona che espone e illustra l'argomento e una persona che
replicherà, infine verranno poi messe in votazione.
La parola alla Consigliera Minelli per l'illustrazione della
mozione di cui al punto n. 39.
Minelli (IC) -
La mozione che abbiamo presentato il 23
novembre è stata formulata a seguito di un sopralluogo che abbiamo
effettuato il 2 novembre insieme ai rappresentanti
dell'Associazione Identità Comune alle porte di Chivasso, nel luogo
esatto dove dovrebbe sorgere la stazione denominata "Porta del
Canavese". Ho visto con piacere che nel DEFR discusso ieri la nuova
maggioranza ha inserito un punto che è direttamente legato a questo
progetto da noi seguito con interesse. A questo proposito segnalo a
tutti i colleghi interessati che, digitando su Internet "Porta del
Canavese", si accede ad un sito che è ricco di informazioni.
Durante questo incontro e dall'esame della documentazione che è
disponibile
on line
, abbiamo appreso che attualmente sono
centouno i Comuni del Canavese, del Chivassese e dell'Astigiano che
hanno espresso il loro sostegno a tale progetto, denominato poi non
solo "Porta del Canavese" ma si è aggiunta l'espressione
"Monferrato". È un progetto che consiste nella creazione di una
stazione ferroviaria nel punto in cui la nostra linea,
l'Aosta/Ivrea/Chivasso si interseca con la linea dell'alta velocità
Torino/Milano. La realizzazione di questa stazione permetterebbe
agli utenti della Valle d'Aosta, e naturalmente anche del Canavese,
di utilizzare i treni che percorrono questa linea di alta velocità
riducendo ovviamente i tempi per raggiungere Milano e le altre
località italiane ed europee.
Dalle informazioni che siamo riusciti ad ottenere, pare che la
costruzione di tale stazione agevolerebbe anche la realizzazione
della cosiddetta "Lunetta di Chivasso" permettendo di ridurre i
tempi di percorrenza per Torino, ciò che interessa in modo
particolare l'utenza dei pendolari. Il Ministero dei trasporti ha
incaricato la Regione Piemonte di istituire questo
dossier
"Porta del Canavese" e noi riteniamo opportuno che la Valle d'Aosta
esamini tale progetto a fondo, soprattutto ne approfondisca le
implicazioni con la "Lunetta di Chivasso" e con altri interventi di
velocizzazione dell'elettrificazione della linea.
Pertanto noi chiediamo al Consiglio di impegnare la Giunta e
l'Assessore competente a convocare entro trenta giorni una riunione
tecnica sul progetto "Porta del Canavese-Monferrato" con la
partecipazione, oltre che della nostra Regione, anche di quella
piemontese, della Città metropolitana di Torino, di questa
Associazione che si occupa del progetto Identità Comune di
Chivasso, del Comitato La Valle d'Aosta Riparte e dell'Associazione
Pendolari Stanchi, oltre che delle organizzazioni sindacali di
categoria. Chiediamo poi all'Assessore di illustrare nella
competente Commissione consiliare a che punto sono i rapporti con
la Regione Piemonte a proposito della "Lunetta di Chivasso" e
l'utilizzo dei 7 milioni di euro, residuo dell'APQ del 2008, al
fine di avviare la progettazione dell'elettrificazione della tratta
Ivrea/Aosta.
Presidente -
La parola all'Assessore Bertschy.
Bertschy (UVP) -
Apprezziamo l'iniziativa.
La volontà da parte nostra, e ci fa piacere che sia stato
sottolineato, è di lavorare con una visione che vada oltre quella
dei problemi della tratta nella nostra regione, anche con
l'attenzione di vedere quanto sta succedendo sugli altri territori,
in particolare in Piemonte. Siamo interessati ad organizzare una
riunione di questo tipo, proprio per dare continuità al messaggio
che abbiamo messo nel DEFR: essere presenti in questa fase di
discussione dello studio che si sta svolgendo sulla stazione
dell'alta velocità.
Vi chiederemmo solo di poter emendare la mozione al quarto
capoverso delle premesse e al primo "impegno". Al quarto capoverso
vi chiederemmo di emendare non dando per sicuro il fatto che
migliorerà la situazione, anche perché non ne siamo completamente
certi; quindi, al posto di scrivere "
altresì che la costruzione
di tale stazione agevolerebbe anche la realizzazione
", vorremmo
chiedere di scrivere "
dalle informazioni raccolte la costruzione
di tale stazione potrebbe agevolare
", usiamo il condizionale,
così approfondiamo l'argomento. Nella parte dell'impegno, invece di
dire "
convocare
", anche perché non siamo un'autorità che può
convocare le altre autorità, diciamo di "
organizzare entro 60
giorni
" - e non entro 30, visto anche che siamo in fase di
pausa natalizia - la riunione che voi chiedete. Il 27 dicembre,
nell'incontro con l'Assessore Balocco, sarà mia cura presentare
questa richiesta e anticipare che da parte nostra c'è la volontà di
lavorare in collaborazione, come anche prevedere tempi di
organizzazione e di concretezza nel lavoro, perché tali progetti
aspettano da tempo.
Dalle ore 18:57 assume la presidenza il Vicepresidente
Distort
.
Distort (Presidente) -
La parola per la replica alla
Consigliera Minelli.
Minelli (IC) -
Accogliamo le richieste dell'Assessore
Bertschy.
Per quanto riguarda la premessa della mozione, va bene
aggiungere "
dalle informazioni raccolte
", perché così è,
sono informazioni che abbiamo raccolto noi e che giustamente
possono essere verificate. Va bene altresì utilizzare il verbo
"
organizzare
" per quello che riguarda i tempi;
effettivamente adesso c'è la pausa natalizia e l'Assessore è appena
insediato. Faccio notare che avevamo presentato questa mozione nel
mese di novembre, quindi i tempi alla fine sono poi di sessanta
giorni a partire da quel momento. Avevo utilizzato nella mozione il
condizionale "
agevolerebbe
", ma se vogliamo scrivere
"
potrebbe agevolare
" va bene comunque. Ringrazio per
l'accoglimento della mozione.
Presidente -
La parola al Consigliere Vesan.
Vesan (M5S) -
Anche a nome dei firmatari della mozione
del Movimento 5 Stelle ringraziamo l'Assessore e la maggioranza per
la disponibilità a trovare una soluzione condivisa su questa
mozione e, naturalmente, approviamo le modifiche apportate al
testo.
Presidente -
Non ci sono altre richieste di intervento.
Metto pertanto in votazione la mozione presentata dalla Consigliera
Minelli, come emendata. La votazione è aperta. La votazione è
chiusa.
Esito della votazione:
Presenti: 32
Votanti           
: 32
Favorevoli: 32
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK