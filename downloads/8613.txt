Consiglio Regionale della Valle d'Aosta - Oggetto del Consiglio n. 3114 del 21 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3114 del 21 ottobre 1987 - Resoconto
OGGETTO N. 3114/VIII - INTERVENTO SULLA APPLICAZIONE DELLA
"TASSA SULLA SALUTE" NEI CONFRONTI DEGLI OPERATORI ECONOMICI
VALDOSTANI. (Interrogazione).
PRESIDENTE:
Do lettura dell'interrogazione presentata dal
Consigliere Berti:
INTERROGAZIONE
Considerato che gli operatori economici valdostani nei settori
dell'artigianato e del commercio sono oltre 7.000;
Rilevato che da tempo sono in atto proteste da parte delle varie
confederazioni dei lavoratori autonomi, per l'applicazione della
cosiddetta "tassa sulla salute", tassa sulla quale dovrà esprimersi
la Corte Costituzionale;
INTERROGA
il Presidente della Giunta regionale per sapere se non ritiene
opportuno investire del problema i parlamentari valdostani
impegnandoli a farsi portavoce nelle sedi competenti delle esigenze
degli operatori economici valdostani.
PRESIDENTE:
Ha chiesto di parlare l'Assessore ala Sanità
ed Assistenza Sociale Voyat, ne ha facoltà.
VOYAT (U.V.) -
L'interrogazione chiede di coinvolgere i
parlamentari valdostani sul problema della tassa sulla salute. Di
questo coinvolgimento si è preoccupato personalmente il
sottoscritto, con il Deputato Caveri - ma, al più presto, conto di
parlare anche all'On. Dujany - il quale mi ha assicurato che
seguirà questo problema.
Bisogna riconoscere che questo è un problema che ha coinvolto
direttamente il Governo e tutte le forze che fanno parte della
maggioranza, in quanto era in previsione la riduzione dal 7,50% al
4% nel giro di tre anni; invece, risulta dalle polemiche di questi
ultimi giorni che questo accordo non sarebbe più stato
rispettato.
L'On. Caveri aveva detto che oggi sarebbe venuto in Consiglio,
pertanto, avremo occasione di parlarne anche direttamente con il
Consigliere Berti, in quanto l'On. Caveri aveva manifestato
l'intenzione di incontrarsi con le categorie interessate.
PRESIDENTE:
Ha chiesto di parlare il Consigliere Berti,
ne ha facoltà.
BERTI (Art. e Comm. Vald.) -
Ringrazio l'Assessore per la
risposta fornitami e per la sensibilità che ha già dimostrato verso
la categoria dei lavoratori prendendo iniziative con i nostri
parlamentari.
Mi ero permesso, con questa interrogazione, di sollevare questo
problema di carattere politico dopo la marcia indietro del Governo,
che rialzava le aliquote che in un primo momento aveva abbassato.
Dato che la Corte Costituzionale si deve pronunciare in merito, in
questi giorni, era bene che anche i nostri rappresentanti a Roma
facessero la pressione dovuta nella competente sede parlamentare,
affinchè si ritorni alla posizione iniziale di adottare le aliquote
al 4,5-5,5% e del 3% negli anni successivi.
Senza entrare in polemica con il servizio sanitario, che è
quello che è, comunque non diciamo che non si debba versare, ma
chiediamo di versare rispetto a quello che abbiamo.
Ringrazio l'Assessore per l'interessamento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK