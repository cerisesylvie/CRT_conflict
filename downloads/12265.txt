Consiglio Regionale della Valle d'Aosta - Oggetto del Consiglio n. 3181 del 28 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3181 del 28 febbraio 1992 - Resoconto
OGGETTO N. 3181/IX Iniziative per la salvaguardia della
salute nelle zone all'imbocco e all'uscita del tunnel in
costruzione per il collegamento tra le SS 26 e 27.
(Approvazione
di risoluzione)
Presidente
Do lettura della risoluzione in oggetto.
Risoluzione Il Consiglio regionale
Preso atto che nella risposta fornita dalla Giunta regionale
riguardo la depurazione dei gas di scarico degli autoveicoli che
transiteranno nel tunnel in costruzione per il collegamento tra le
SS 26 e 27, si afferma che attualmente non esiste tecnologia
applicabile a tal fine e che, in relazione alla lunghezza del
tunnel predetto (km 4,5) e delle previsioni di traffico, non è
neppure previsto un impianto di aerazione;
Constatato che l'imbocco e l'uscita del predetto tunnel si
trovano in località ampiamente urbanizzate;
Considerato, quindi, il gravissimo pericolo di inquinamento
atmosferico conseguente ed il danno alla salute degli abitanti, non
solo delle zone adiacenti;
delibera
di impegnare la Giunta regionale ad interessare la SAV,
appaltatrice dei lavori di cui trattasi, a predisporre quanto
necessario per la salvaguardia della salute pubblica e di dare
tempestiva informazione al Consiglio regionale di quanto sarà
progettato a tal fine.
Presidente
La parola al Consigliere Faval.
Faval (UV)
Vorrei soltanto aggiungere che io invito
l'Assessore a voler fornire al Consiglio regionale e al Consiglio
di frazione di Porossan tempestivamente le informazioni circa il
tipo di intervento di protezione passiva dai gas che s'intende
mettere in opera.
Credo che questo sia dovuto alla comunità che si vede
evidentemente messa in pericolo dalla fuoriuscita dei gas di
scarico dagli autoveicoli che transiteranno all'interno del tunnel
e che il tunnel espellerà nelle vicinanze, purtroppo, di centri
abitati molto, molto ampi.
Martin (ADP)
(...fuori microfono...)
Per dire
che anche questa risoluzione è stata oggetto di un'interpellanza,
no?
Faval (UV)
Avevo appreso e poi avevo avuto
occasione, tra l'altro, di parlare anche col Presidente della SAV e
con il Direttore, l'ing.Cristillo, che malauguratamente in questo
momento, a livello mondiale, non esistono dei sistemi attivi di
depurazione dell'aria all'interno di gallerie per il transito
automobilistico.
Il discorso dell'aerazione, per esempio, è in funzione soltanto
degli utenti, vale a dire di portare dell'aria più pulita
all'interno del tunnel, ci sono studi avviati in paesi come il
Giappone, l'Austria e la Svizzera, però attualmente, ripeto, non
esistono sistemi applicabili attivi per la depurazione dell'aria
che viene poi espulsa all'imbocco ed all'uscita dei tunnel.
Di conseguenza e tenuto conto che nella risposta che mi è stata
inviata si afferma appunto che questi sistemi potrebbero divenire
applicabili tra cinque o dieci anni, dobbiamo evidentemente
provvedere, mi pare, per lo meno con sistemi di carattere passivo.
Intendo forme di prolungamento del tunnel o cose di questo
genere.
Vorremmo, ripeto, essere informati tempestivamente ed aggiornati
su cosa si intende fare per salvaguardare la salute degli abitanti
delle zone, sia di Porossan, che di Signayes, che di
Saint-Christophe. Grazie.
Presidente
I consiglieri sono chiamati a votare sulla
risoluzione che riguarda il tunnel in costruzione.
Esito della votazione:
Presenti, votanti e favorevoli: 26
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK