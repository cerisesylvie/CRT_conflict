Consiglio Regionale della Valle d'Aosta - Oggetto del Consiglio n. 134 del 29 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 134 del 29 marzo 1973 - Resoconto
OGGETTO N. 134/73 - Comunicazioni del Presidente del
Consiglio.
Montesano (P.S.D.I.)
- Comunico ai Signori Consiglieri
che è pervenuta alla Presidenza del Consiglio una lettera del
Ministro delle Partecipazioni Statali in merito e in risposta
all'ordine del giorno che questo Consiglio approvò in riferimento
ai rapporti fra l'EGAM e la Cogne.
Io prego il Segretario Consigliere di leggere la lettera, la
quale poi sarà distribuita ai Consiglieri in fotocopia.
Andrione (U.V.)
- "
In riferimento alla nota sopra
distinta con la quale è stata trasmessa copia dell'ordine del
giorno in oggetto e in relazione ai punti di competenza di questo
Ministero si comunicano le seguenti notizie.
Per quanto riguarda innanzitutto il conferimento del fondo di
dotazione all'EGAM si rende noto che il relativo disegno di legge
approvato dai due rami del Parlamento, sta completando il proprio
iter procedurale.
In merito al punto con il quale si ribadisce la
preoccupazione di vedere ridotte le attività della Cogne in Valle a
causa dei programmi dell'EGAM, va precisato che l'Azienda è il
principale strumento operativo dell'Ente e più in generale delle
Partecipazioni Statali nel campo degli acciai speciali. Nel corso
di questi ultimi anni l'Impresa è stata riorganizzata e ammodernata
proprio per essere posta in grado di svolgere più adeguatamente
questo impegnativo ruolo che appare fondamentale non solo per
aspetti aziendali e per i riflessi sull'economia locale, ma anche
per una concreta azione di sviluppo sul piano nazionale del
comparto produttivo in cui opera.
Tale azione non mancherà di produrre nel prossimo futuro
effetti.
Montesano (P.S.D.I.)
- Per favore, Consigliere Mappelli,
noi stiamo leggendo una lettera importantissima, perché è una
questione che è stata sollevata in questo Consiglio regionale, cioè
i rapporti fra EGAM e Cogne, è un problema importantissimo per
tutto il Consiglio, quindi prego tutti i Consiglieri di fare
attenzione affinché non si arrivi poi al momento "non ho sentito
niente".
Andrione (U.V.)
- "
Tale azione non mancherà di
produrre nel prossimo futuro effetti interessanti, specie per
quanto concerne la soluzione di alcuni problemi che da molto tempo
appesantiscono la gestione della Società e ne limitano le
possibilità di ulteriore espansione.
Si fa inoltre presente che a seguito del completamento
previsto per il 1976 del piano di riconversione che
la Cogne sta realizzando
,
ammonterà a quasi
100 miliardi il totale degli investimenti già effettuati per il
potenziamento dei vari reparti e ciò consentirà non solo di
mantenere il livello di occupazione esistente ma anche di
migliorarlo.
In questo quadro saranno anche curate l'organizzazione e
l'espansione delle attività collaterali che l'azienda, consapevole
di rappresentare la principale struttura industriale della Regione,
ha rilevato o sviluppato.
La Cogne, infine, non potrà che risultare avvantaggiata
dall'appartenenza di un organico complesso industriale quale è
quello dell'EGAM, stante la possibilità di attuare utili
coordinamenti con gli altri settori produttivi del gruppo.
IL MINISTRO
Ferrari Aggradi
"
Montesano (P.S.D.I.)
- Ora questa lettera sarà
distribuita ai Consiglieri però chi ne ha interesse preciso e non
la ricevesse la può richiedere alla Segreteria del Consiglio.
È pervenuto un verbale della riunione della Commissione
consiliare alla Pubblica Istruzione in merito alla proposta di
legge Dolchi-Chincheré "Concessione di presalario agli studenti
universitari" - "Esercizio dei diritti democratici della scuola".
La relazione sarà letta nel momento in cui si discutono le
leggi.
Sono pervenute dal Comune di Rhêmes Notre Dame e Cogne delle
delibere dei rispettivi Consigli comunali riguardanti la legge sui
Parchi Nazionali, gli ordini del giorno sono analoghi e simili
quasi a quello che noi abbiamo approvato e quindi è inutile che io
ve lo legga.
Si passa alle comunicazioni del Presidente della Giunta.
La parola al Presidente della Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK