Consiglio Regionale della Valle d'Aosta - Oggetto del Consiglio n. 212 del 18 settembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 212 del 18 settembre 1967 - Resoconto
OGGETTO N. 212/67 - Concessione di contributo, ai sensi della
legge regionale 10.1.1961, n. 2, per la sistemazione del rifugio
"L. Borelli" al Combalet, nel Gruppo del Monte Bianco.
Balestri (P.S.I.)
- Si tratta delle solite richieste che
l'Assessorato riceve entro il 30 novembre di ogni anno, dove
vengono fatte le istruttorie, l'esame preventivo delle spese, con
eventuale diminuzione delle spese riconosciute.
Qui si tratta di un contributo al Rifugio Borelli, come è stato
scritto qui nel documento.
Manganoni
(P.C.I.)
- Io, è un argomento che
riguarda l'Assessore al Turismo, ma non riguarda specificatamente
quello, la verità è che volevo solo segnalare questo, attirare
l'attenzione dell'Assessore al Turismo su questo fatto: io ho
ricevuto questa lettera, per l'ammissione ai corsi di addestramento
alberghiero ed ho osservato che è indirizzato ai Signori Parroci,
ai Signori Consiglieri e poi alle Scuole Medie.
Balestri, io volevo fare presente una cosa: innanzitutto io
penso che i Signori Consiglieri vengano prima dei Signori Parroci,
con tutto il rispetto che io ho per i Signori Parroci, ma allora,
prima ci sono i Parroci come autorità, e poi i Consiglieri
regionali uno; in secondo luogo, non è indirizzata ai Sindaci.
Allora, abbi pazienza Balestri, ma io vorrei richiamare la tua
attenzione su questo: chi vede questo, il cittadino, chiunque vede
questo dice: ma qui in Valle d'Aosta le autorità sono i Parroci, i
Sindaci non esistono, non ci sono i Consiglieri comunali, i
Sindaci, gli Assessori, i Consiglieri, no, perché qui non se ne
parla, si parla dei Parroci. Ora, sia chiaro, che questa circolare
la si invii anche ai Parroci, d'accordo, ma secondo me dovrebbero
esserci prima i Consiglieri regionali, poi i Sindaci, poi i
Parroci.
Io ti farò presente che questo fatto, che noi avevamo già
sollevato quando c'era ancora l'Assessore all'agricoltura Arbaney,
che una volta, molti anni fa aveva messo i Parroci prima dei
Sindaci, ma aveva mandato anche ai Sindaci, l'abbiamo fatto
osservare, e Arbaney aveva detto: "Sì, effettivamente, è stata una
svista".
Però questo è ancora più grave, perché qui, addirittura, non ci
sono i Sindaci. Allora, guarda, per non dare l'impressione di
essere una Regione autonoma le cui autorità sono solo i Parroci e
non gli altri, vediamo di cambiare, mandiamolo ai Parroci, ma
dopo.
Balestri (P.S.I.)
- Accetto l'osservazione.
Germano (P.C.I.) -
Io vedo qui che vi è il contributo del
70%, vi è un orientamento generale a dare a tutti il 70%? Vi è un
piano dell'Assessorato al Turismo o si danno questi contributi a
tutti quelli che chiedono? Perché quando siamo nella misura del 70%
- io ripeto, ripeto quello che ha già detto tante volte Manganoni -
conviene fare noi, perché vuole dire fare praticamente il 100% o di
più.
Quindi io volevo chiedere queste informazioni: non so, non so se
è possibile questo, certo però che sulle finanze della Regione
questo 70% equivale a più del costo dell'opera.
Balestri (P.S.I.)
- Finora si è sempre andati avanti con
questo sistema: cioè loro mandano i preventivi; i preventivi
vengono valutati e, infatti, in questo caso sono stati decurtati di
molto: mi dicono anzi che i prezzi adottati dagli uffici nostri non
corrispondono ai costi effettivi di quello che costano i lavori in
alta montagna. Quindi è stata fatta una valutazione dai nostri
tecnici e, su quella valutazione dei nostri tecnici, in generale
finora, secondo le disponibilità, perché ha fatto la domanda entro
quel dato periodo, si è sempre dato il 70%. Se poi, in seguito, si
vorrà variare, quello che lo richiedono entro quel determinato
periodo, e secondo le disponibilità del...
Berthet
(D.C.)
- Io volevo fare osservare al
Consigliere Germano che questa prassi è seguita dal 1951, ancora
quando c'era il povero Deffeyes, Presidente del Club Alpino. Ora, è
una prassi che è stata precisamente copiata dalla prassi seguita
nell'Alto Adige per la ricostruzione dei rifugi alpini.
L'Amministrazione regionale non può assolutamente gestire dei
rifugi alpini perché la gestione di questi rifugi alpini è così
complessa, così noiosa, così fastidiosa, è una fonte di una
infinità di grane. Quindi noi, l'Amministrazione Regionale, non
possiamo assolutamente prenderci questa, questo badeau; c'è un
ente, d'altra parte, che costruisce, ricostruisce i rifugi alpini.
Germano, Lei non va molto in montagna, quindi non può vedere... va
bene, non importa, ma non può conoscere le esigenze che ci sono
proprio nelle nostre montagne: è un posto di attrazione. Se Lei
fosse venuto, per esempio, domenica scorsa al Monte Rosa avrebbe
visto circa 800 persone che si sono fatti ben tre ore di strada gli
uni, e otto ore gli altri per poter raggiungere questo rifugio, per
poter raggiungere queste vette: abbiamo una gioventù che ha bisogno
di potersi espandere in questo sport. Quindi veniamo loro incontro,
è una cosa che non si può, diciamo, tarpare, tarpare le ali a
questi giovani che vanno in montagna e approfittare delle nostre
bellissime montagne.
Quindi io dico, d'accordo: bisogna seguire la prassi che è
sempre stata seguita; ci sono delle norme da seguire, devono
presentare i progetti, l'Assessorato va a controllare i progetti,
farà fare dei sopralluoghi, ma dopo che si creino poi delle
difficoltà per dare questi contributi, io non sono proprio del
parere.
Germano (P.C.I.) -
Io ho delle simpatie per Berthet, per
tante ragioni. Però bisognerebbe che Berthet apra bene le orecchie:
io non ho parlato di gestire i rifugi alpini; io ho detto se ci
conviene per questa opera dare il 70% o farla tutta noi, che è più
economico per la Regione. Io non ho detto di non fare questo, né di
ostacolare, né di voler gestire, quindi aprite bene, aprite bene le
orecchie e rispondete nel modo giusto, altrimenti non serve andare
in montagna, essere tutto fisicamente a posto quando poi le
orecchie non funzionano...
Andrione
(U.V.) -
Moi je voudrais proposer que,
comme on a fait pour le Refuge Deffeyes, au Rutor on mette
toujours: "Bâti avec la contribution de la Région Autonome
Valdôtaine année etc. etc...". Par exemple au Refuge Turin et en
d'autres refuges on n'a pas mis cette plaque. Il serait bien que le
CAI, sur invitation de l'Assessorat, mette la plaque qu'il y a eu
la contribution de la Région, de façon que, même pour ceux qui
voient, il reste qu'il y a eu cette chose et que la contribution a
été donnée. Au Refuge Deffeyes vous l'avez mise et vous avez bien
fait.
Manganoni
(P.C.I.) -
Io a Berthet vorrei dire
questo: è vero che al tempo di Deffeyes si è sempre fatto così,
però in tutte le cose, si imposta il problema in un modo, se poi ci
si accorge che non va, che si può fare meglio, si corregge. Allora,
Berthet, tu potrai dirci che anche la nostra Giunta ha continuato a
fare così. È vero, però cosa è successo? Che in questo tempo ci si
è accorti che, molte volte, questo sistema dei contribuenti di 50,
60, 80%, non ha importanza l'ammontare dei contributi, a quale
conseguenza porta? Che non solo la Regione paga tutta l'opera, ma
ne rimane ancora in tasca a quei là.
Ora, questo noi dobbiamo evitarlo, perché questo non è serio.
Allora, noi, in questo caso, non facciamo mica una colpa
all'attuale Giunta perché segue questo criterio, perché si è sempre
seguito, però, dato che gli esiti non sono positivi, per il fatto
che ho citato, allora noi non diciamo di diminuire i contributi; io
sono anche della tesi che se noi paghiamo tutto, spendiamo meno che
dando il 70%: almeno sappiamo che non c'è nessuno che mette in
tasca una parte di questi contributi, che dovrebbero essere solo
dei contributi, mentre invece si paga tutta l'opera e poi
ancora.
In secondo luogo, vogliamo mantenere il contributo al 70%; loro
ne dovrebbero versare il 30%. Loro, non so, in questo caso, il CAI,
cosa diavolo è, ma io mi riferisco che non solo questi contributi,
io parlavo l'altra volta, ho accennato anche ai contributi per la
riparazione delle cappelle, per esempio, no? Io non ho detto
togliete il contributo, lasciamo il contributo del 70% o del 50%, o
quello che diavolo è, ma facciamo noi i lavori. Se però noi
vogliamo pagare tutto, noi dobbiamo fare questo ragionamento alla
controparte: la Regione mette il 70%, voi mettete il 30%,
benissimo! L'ammontare dei lavori è "x", la Regione vi fa i lavori,
voi versate alla Regione il 30%. Allora, noi sappiamo che la
gestione è onesta nel senso che non si mettono dei soldi in tasca
di questo contributo. Vedi, Berthet, il problema è qui: quindi, non
ridurre il contributo - non abbiamo mai detto questo noi, giusto? -
mettiamo in efficienza questi rifugi, diamo il 70%, diamolo pure,
però, anziché dare a loro il 70%, facciamolo noi, e diciamo a loro:
"Voi versate il 30% a lavori eseguiti". Allora sì noi siamo certi
che questi quattrini vanno a buon fine e non vanno in tasca di
certe persone, ma in tutti i campi. Quindi, sia chiaro, io
concludo: noi non facciamo delle accuse a nessuno, non è mica vero
che noi facciamo delle accuse alla Giunta o che so io, perché si è
sempre fatto così. Però di cosa ci accorgiamo adesso? Ci accorgiamo
di questo, queste cose già ci erano balenate nella passata Giunta,
che certi contributi andavano a finire in quel modo. Allora, io non
dico che dobbiamo, subito adesso, approviamo pure questo, però
esaminiamo, in avvenire, di cambiare questo sistema per evitare
che... queste cose si sanno Balestri, si sentono... ed allora,
approviamo pure questo, perché non possiamo mica dire: "No, adesso
studiamo un nuovo sistema, regolamento, ecc... e sospendiamo
tutto". No, vada pure avanti così questo, però vediamo in avvenire;
questo nell'interesse della Regione, e anche per una certa serietà,
diciamo, in modo che non si possa dire: "vedi i soldi della
Regione...". La Regione diventa un po' quella che elargisce soldi
un po' dappertutto, e alle volte senza poter controllare; se,
invece, gestisce lei i lavori, per forza allora li controlla,
allora avrà i tecnici dell'Amministrazione regionale che vedono,
sanno e si accertano che questi soldi non vadano a finire - io non
dico sempre, non dico io sempre, ma in molti casi certi contributi,
e non parlo solo di Rifugi, parlo anche di altri contributi, come
ho accennato prima - fanno questa fine. Quindi questa è la
raccomandazione che volevo fare alla Giunta e sia chiaro che noi
non vogliamo ridurre o togliere, niente... piuttosto, l'abbiamo
detto prima, paghiamo noi tutto, non importa, ma sappiamo che non
va a finire nelle tasche di certe persone.
Montesano (P.S.D.I.)
- Consigliere Manganoni, io vorrei
soltanto un attimo, vorrei soltanto richiamare l'attenzione dei
Signori Consiglieri che questo argomento è legato ad una legge
regionale, la legge regionale sui rifugi. Quindi bisogna vedere se
cambiare questa legge regionale, perché qui parla di contributi, di
contributi, perciò io chiedo l'attenzione dei Consiglieri su questo
disposto di legge, non su un qualche cosa di regolamentare, è una
legge che è stata approvata nel 1961 per i rifugi alpini. Quindi la
discussione sia fatta in questo modo e se, nel caso, si possa
ravvisare l'opportunità di cambiare la legge.
Balestri (P.S.I.)
- Mi hai tolto quello che volevo dire
io: che è una legge e finché non si cambia è così. Però ti
pregherei di una cosa: di passare su all'Assessorato e di vedere i
conti di questi rifugi e ne troverai in senso restrittivo, non in
senso... - questo per la verità - tanto è vero che abbiamo delle
lamentele che siamo stati troppo restrittivi e che i contributi non
saranno sufficienti per i lavori da fare in montagna, in questo
caso specifico. Per il resto il ragionamento generale è quello, se
vogliamo, che bisogna cambiare la legge.
Berthet
(D.C.)
- Volevo dire quello che ha detto
Lei praticamente: che la questione era basata su di una legge e
che, se vogliamo cambiare la legge, allora è un'altra questione.
Comunque, voglio dire al Consigliere Andrione che, da parte del
Club Alpino, si è stabilito di fare delle targhette da fare
applicare proprio nei rifugi perché abbiano da sapere che il
contributo viene dalla Regione.
Andrione
(U.V.) -
... par exemple le refuge Victor
Emmanuel II à Valsavaranche, je crois appartient à la Section de
Chivasso, si je ne me trompe pas, ou Turin, alors, cela dépend de
la question du CAI et c'est à la section qu'il faut s'adresser.
Alors, ce que la section d'Aoste a fait est bien fait, moi je
parlais en général de s'adresser directement au Club Alpin pour que
toutes les sections fassent cela, qu'elles que soient de Milan, de
Turin...
Savioz
(P.C.I.)
- Io vorrei aggiungere qualche
cosa a quanto è stato detto: è vero che il problema dei sussidi, in
qualunque campo esso sia, ha l'inconveniente che non sempre i
preventivi presentati sono reali, non sempre l'esecuzione
dell'opera viene fatta giustamente e non sempre l'economia che si
potrebbe fare viene realizzata. Questo è tutto vero, ma questo è il
discorso che vale per tutti i contributi a fondo perduto che la
Regione dà, e che, se non vado errato, rappresentano circa un terzo
del bilancio della Regione. Perciò, se una modificazione deve
essere fatta, allora la si faccia su tutta la linea, per tutti i
contributi che vengono dati a fondo perso.
Per quanto concerne i rifugi di montagna, non è che la legge sia
stata fatta così a cuor leggero, senza un esame approfondito,
pensate a quello che significa fare dei lavori in alta montagna
dove non esistono né strade, né mulattiere e, in molti casi, né
teleferiche, né funivie e bisogna portare su i materiali con delle
opere, direi, e, in molti posti, a dorso d'uomo addirittura. Hanno
fatto delle riparazioni in determinati rifugi, dove i soci stessi
del rifugio hanno fatto le corvées per il trasporto del materiale
gratuitamente; dove altri, le guide, ecc. si sono prestate per fare
questi lavori qui. Se li dovesse fare la Regione, io sono convinto
che spenderebbe perlomeno il doppio di quello che spendono loro:
sono convintissimo di quello. Questo è un problema che abbiamo
esaminato molto attentamente. In sette anni, non mi ricordo quanti
rifugi abbiamo ripristinato e messo in ordine, ma so che ne abbiamo
fatti molti, tanti e se anche dirvi questo: che tutti i preventivi
venivano esaminati in loco, prima, in loco, e non da un tecnico, ma
da due tecnici contemporaneamente, perché molte volte le idee erano
contrastanti e ci siamo sempre serviti anche dell'opera delle guide
alpine, per avere una sicurezza anche dal punto di vista
tecnico-costruttivo. Quindi, la questione non è da prendersi a cuor
leggero, ma bisogna esaminarla molto, molto attentamente, ma
aggiungerò anche questo: nessun versamento di denaro è mai stato
fatto, senza aver prima le opere conseguite e controllate e, come
si dice, collaudate. Quindi, io non credo che per i rifugi alpini
ci sia stata la possibilità, da parte di qualcuno, di mettersi i
soldi in tasca, come viene detto qui in questa sede: questo, solo
per la verità. Se poi si vuole cambiare, siccome i cambiamenti sono
all'ordine del giorno, facciamoli pure, cambiamo, ma attenzione a
studiarla molto attentamente perché, ripeto, io sono convinto che,
per i rifugi di alta montagna, se li deve fare la Regione a suo
carico costeranno almeno il doppio.
Montesano (P.S.D.I.)
- Nessun altro chiede la parola?
Germano (P.C.I.) -
Io volevo dire che può darsi che una
volta si sia pagato a lavori fatti e controllati, però la delibera
non prevede questo: la delibera prevede che alla liquidazione del
contributo si provveda, anche ratealmente, a richiesta
dell'Assessorato del Turismo, su presentazione degli stati di
avanzamento dei lavori e di...
Savioz
(P.C.I.)
- ... è stato detto che alcuni si
sono messi dei soldi in tasca e dato che il sottoscritto era
assessore... ho voluto chiarire che i soldi in tasca...
Germano (P.C.I.) -
... non è sotto quell'aspetto perché
questa è diversa da quella ... si dice anche ratealmente. Quindi
può avvenire quello, può avvenire...
Montesano (P.S.D.I.)
- Nessun altro chiede la parola?
Allora chi approva l'oggetto n. 7 alzi la mano. Chi non approva?
Astenuti? Il Consiglio approva con 29 voti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK