Consiglio Regionale della Valle d'Aosta - Oggetto del Consiglio n. 1306 del 14 luglio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1306 del 14 luglio 2010 - Resoconto
OGGETTO N. 1306/XIII - Disegno di legge: "Modificazione alla
legge regionale 20 giugno 1996, n. 12 (Legge regionale in materia
di lavori pubblici)".
Président
- Dans un essai de générosité je vous propose
encore une petite loi qui a été approuvée à l'unanimité en
III
e
Commission, il s'agit du point 25 à l'ordre du
jour.
Articolo 1
(Sostituzione dell'articolo 27 della legge regionale 20
giugno 1996, n. 12)
1. L'articolo 27 della legge regionale 20 giugno 1996, n. 12
(Legge regionale in materia di lavori pubblici), è sostituito dal
seguente:
"Articolo 27
(Procedura negoziata)
1. I soggetti di cui all'articolo 3, comma 2, possono
affidare gli appalti di lavori pubblici mediante procedura
negoziata previa pubblicazione di un bando di gara o senza previa
pubblicazione di un bando di gara, nelle ipotesi e secondo le
procedure previste dalla normativa statale vigente.
2. La procedura negoziata è inoltre ammessa per i lavori di
importo complessivo non superiore a 100.000 euro. I lavori di
importo complessivo pari o superiore a 100.000 euro e inferiore a
500.000 euro possono essere affidati dai soggetti di cui
all'articolo 3, comma 2, a cura del coordinatore del ciclo, nel
rispetto dei principi di non discriminazione, parità di
trattamento, proporzionalità e trasparenza. Gli operatori economici
selezionati sono contemporaneamente invitati a presentare le
offerte oggetto della negoziazione, con invito contenente gli
elementi della prestazione richiesta. L'invito è rivolto ad almeno
cinque operatori, se sussistono soggetti idonei in tale numero. I
soggetti di cui all'articolo 3, comma 2, scelgono l'operatore
economico che ha offerto le condizioni più vantaggiose, secondo i
criteri del prezzo più basso o dell'offerta economicamente più
vantaggiosa, previa verifica del possesso dei requisiti di
qualificazione previsti per l'affidamento di contratti di uguale
importo mediante procedura aperta, ristretta o negoziata previa
pubblicazione di bando.".
Président
- La parole au rapporteur, le Conseiller
Comé.
Comé (SA-UdC-VdA)
- Grazie, Presidente.
Il disegno di legge sottoposto all'attenzione del Consiglio
regionale interviene sulla legge n. 12 del 1996, legge regionale in
materia di lavori pubblici, al fine di adeguare le disposizioni
relative alla disciplina della procedura negoziata a quanto
previsto dalla normativa statale vigente in materia. Lo Stato, con
l'approvazione della legge n. 201 del 2008, ha modificato il
decreto legislativo n. 163/2006 (Codice dei Contratti) aumentando
da 100.000 a 500.000 euro il limite per l'affidamento di lavori con
procedure negoziate. Questa procedura permette alle amministrazioni
aggiudicatrici di consultare gli operatori economici da loro scelti
e di negoziare con uno o più di essi le condizioni dell'appalto,
previa pubblicazione di bando di gara o senza pubblicazione di
bando di gara.
La procedura negoziata con pubblicazione di un bando di gara è
giustificata nei seguenti casi: in caso di offerte irregolari
presentate in esito ad un'altra procedura, purché le condizioni
iniziali dell'appalto non siano sostanzialmente modificate; in casi
eccezionali, qualora si tratti di appalti la cui natura o i cui
imprevisti non consentano una fissazione preliminare dei prezzi;
nel settore dei servizi, per prestazioni di natura intellettuale
che non permettano l'aggiudicazione dell'appalto secondo le norme
della procedura aperta o della procedura ristretta; per lavori
realizzati unicamente a scopo di ricerca o di sperimentazione.
La procedura negoziata senza pubblicazione di un bando di gara è
giustificata nei seguenti casi: per qualsiasi tipo di appalto
qualora non sia stata presentata alcuna offerta in esito
all'esperimento di una procedura aperta o ristretta; qualora
l'appalto, per ragioni di natura tecnica o artistica ovvero
attinenti alla tutela di diritti esclusivi, possa essere affidato
unicamente ad un operatore economico determinato; in caso di
estrema urgenza risultante da eventi imprevedibili.
Il presente disegno di legge si compone di un articolo che
sostituisce l'articolo 27 della legge regionale n. 12/1996.
Recependo questa novità e inserendola nella disciplina regionale
dei lavori pubblici si è voluto semplificare le procedure d'appalto
per i lavori sotto soglia di importo limitato. Questa modifica
faciliterà il percorso di affidamento delle amministrazioni
aggiudicatrici mediante semplificazione della metodologia di
selezione degli appaltatori rispetto a quella ordinariamente
stabilita per le procedure aperte e il restringimento del numero
dei soggetti potenzialmente coinvolti, in quanto la richiesta a
presentare le offerte è prodotta con lettera di invito rivolta alle
procedure urgenti e ad un minimo di cinque operatori.
L'approvazione di questo disegno di legge permetterà quindi di
semplificare le procedure d'appalto per i lavori sotto soglia di
importo limitato con lo scopo anche di creare nuove opportunità per
fronteggiare la crisi nel settore delle opere pubbliche.
Grazie.
Président
- La discussion générale est ouverte.
La parole au Conseiller Giuseppe Cerise.
Cerise G. (ALPE)
- Solo per dire che daremo il nostro
sostegno a questa legge, in quanto è un allineamento alla normativa
nazionale, anche per una ragione molto semplice: l'interpretazione
che alcune stazioni appaltanti - almeno i Comuni - danno è che,
essendo una norma di indirizzo quella nazionale, applicavano già la
nazionale; di conseguenza, ci pare intelligente e corretto che su
tutto il territorio regionale tutte le stazioni appaltanti degli
enti pubblici applichino la stessa normativa.
Credo che si dovrebbe guardare al futuro e andare a vedere se
effettivamente questa norma nazionale è prevalente, se ci sono
altri aspetti della "12" che rischiano questo conflitto; di
conseguenza, andare ad armonizzare anche gli altri aspetti.
Comunque è una semplificazione della cosa e noi la sosteniamo.
Président
- La parole au Conseiller Secrétaire
Tibaldi.
Tibaldi (PdL)
- Ne abbiamo già parlato anche in
commissione di questa minilegge che recepisce una norma nazionale,
per dire che la legge n. 12/1996, più volte rivista e aggiornata,
ci pone un problema di fondo, cioè quanto sia ancora utile
mantenerla in vita e non invece riformarla, nel vero senso della
parola, o applicare
tout court
il codice dei contratti
pubblici che da qualche anno vige
erga omnes
su tutto il
territorio nazionale e che è applicato da tanti enti anche qui, in
Valle d'Aosta.
Allora su questa riflessione penso che l'Assessore possa
prendersi l'impegno di mettere mano alla materia, non arrivando con
una leggina come questa che, come gruppo, sicuramente votiamo, ma
cercando di fare una scelta politica che vada oltre un mero
inseguimento di novellazioni giuridiche che arrivano dal nazionale,
e che vengono praticamente ricopiate
tout court
dal livello
regionale. In questo caso il Governo faro nazionale è stato seguito
ancora una volta, e meno male... grazie Berlusconi, e complimenti
all'Assessore Viérin che ha dato seguito, anche lui, a questa
copiatura della norma nazionale!
Président
- La parole au Conseiller Donzel.
Donzel (PD)
- In questa giornata di rincorse e di leggine
che rincorrono... sicuramente si tratta di un provvedimento utile
in un momento difficile, eppure anche noi auspicheremmo un
provvedimento più complessivo ed articolato.
Naturalmente voteremo a favore di questo, ma che consenta di
rendere anche in modo chiaro e pubblico gli esiti delle gare in
modo trasparente. Sarebbe importante avere un osservatorio
regionale che raccolga e renda pubblico l'elenco di tutti...
(interruzione dell'Assessore Marco Viérin, fuori
microfono)
...c'è già tutto, siamo tranquilli... perché è proprio da questo
che dipenderà il funzionamento o meno di questa norma.
L'osservatorio è più che mai opportuno, come la pubblicazione dei
risultati delle gare, sapendo esattamente chi erano i concorrenti e
qual è l'esito della gara.
Président
- Pas d'autres interventions? Je ferme la
discussion générale.
La parole à l'Assesseur aux ouvrages publics, à la protection
des sols et au logement public, Marco Viérin.
Viérin M. (SA-UdC-VdA)
- Ringrazio la commissione
consiliare e anche gli intervenuti. Erano già state sollecitate
alcune questioni in commissione, come sono state fatte oggi anche
in aula.
Credo che, rispondendo a Cerise, l'obiettivo principale sia la
semplificazione delle procedure e l'altro obiettivo è quello che
lei ha ripetuto prima, nel senso che avevamo una nuova situazione
normativa, già sollevataci dalla consulta, dove sono presenti non
solo le imprese, ma anche i sindacati, le parti sociali, i
progettisti e i professionisti, quindi essendoci già stata
sollecitata alcuni mesi fa, abbiamo proceduto a presentare questo
disegno di legge.
Sul discorso più generale sollevato da Tibaldi e Donzel,
sull'auspicio di un provvedimento più complessivo, ricordo quello
che ho evidenziato in commissione. La situazione è in continua
evoluzione, basta guardarsi intorno, dal regolamento di attuazione
del codice dei contratti in attesa di pubblicazione, alle altre
norme in discussione al Parlamento... ne prendo una, ad esempio,
quale quella che dovrebbe essere contenuta nel codice delle
autonomie, che prevede per i Comuni minori l'innalzamento a
1.000.000 di euro della soglia entro la quale è possibile affidare
i lavori mediante procedura negoziata, senza bando di gara.
Per questi motivi, a seguito della riunione della consulta
regionale di circa 11 giorni fa, l'Assessorato ha già provveduto ad
istituire una commissione interna per verificare e seguire
l'evolversi della situazione e cominciare ad anticipare proposte
per capire dove ci possono essere delle possibilità per migliorare
la nostra legge n. 12 o per fare un ragionamento più complessivo
arrivando anche alla riscrittura della legge in questione. Si è
proceduto a formare una commissione interna, perché abbiamo nostre
risorse che sono l'Ufficio legale, la dirigenza dell'Assessorato,
che sono capaci di fare il punto della situazione in una prima fase
senza aggravi finanziari ulteriori. Se poi in una seconda fase
dovremo prestare maggiore attenzione, la potremmo estendere anche a
membri esterni.
In questo momento ringraziare la consulta, nel complesso dei
soggetti componenti, per la decisione di intraprendere il lavoro in
questo senso.
Président
- Je soumets au vote la loi, puisqu'il s'agit
d'une loi avec un article, on vote l'article et la loi dans son
ensemble:
Conseillers présents et votants: 32
Pour: 32
Le Conseil approuve à l'unanimité.
Président
- Le Conseil est suspendu, les travaux
reprendront demain matin à 9 heures.
La séance est levée.
---
La séance se termine à vingt heures et douze minutes.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK