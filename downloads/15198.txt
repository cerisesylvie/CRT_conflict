Consiglio Regionale della Valle d'Aosta - Oggetto del Consiglio n. 1719 del 20 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BENI CULTURALI
Musei, biblioteche, archivi storici e aree di interesse archeologico
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1719 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1719/X Approvazione dell'acquisto di un terreno sito
in Comune di Aosta, di proprietà del signor Beteind Maturino da
destinare ad un ampliamento dell'area archeologica regionale.
Approvazione ed impegno di spesa. Delega alla Giunta.
Deliberazione Il Consiglio
Premesso che la Soprintendenza per i beni culturali ed
ambientali nell'ambito degli scavi archeologici effettuati
nell'area megalitica di Saint Martin de Corléans in Comune di
Aosta, ha esteso le ricerche nella zona nordoccidentale occupando,
in parte, un terreno di proprietà del signor Béteind Maturino;
Atteso che il terreno riveste un particolare interesse
archeologico perché costituisce la continuazione di alcune
strutture di epoca romana e altomedioevale, nonché del primo tumulo
monumentale sicuramente celtico;
Preso atto, come risulta dalle relazioni del responsabile del
servizio dei beni archeologici, dott.ssa Rosanna Mollo, in data 4
ottobre 1991 e 16 febbraio 1993, che l'acquisizione permetterà una
logica e completa definizione del sito e consentirà una migliore
distribuzione turistico funzionale del parco archeologico;
Preso atto che il terreno da acquisire ha una superficie
catastale di metri quadrati 385, è distinto al Catasto al Foglio 27
con i nn. 808 e 660, ed è libero da contratti di affitto, pesi o
vincoli di qualsiasi sorta;
Atteso che il proprietario, signor Béteind Maturino, ha
accettato di alienare detto terreno per il prezzo a corpo di Lire
38.500.000=, valore ritenuto congruo dall'ufficio patrimoniale
regionale con perizia di stima in data 15 maggio 1995;
Ritenuto pertanto necessario acquisire la suddetta area, al fine
di una migliore distribuzione turistico-funzionale dell'intera zona
archeologica;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1995, sulla presente deliberazione;
Visto il parere della II Commissione consiliare permanente;
Delibera
1) di approvare l'acquisto, per il prezzo complessivo a corpo di
Lire 38.500.000= (trentottomilionicinquecentomila), del terreno
sito in Comune di Aosta, Via Saint-Martin de Corléans, di proprietà
del signor Béteind Maturino, nato ad Aosta il 15 maggio 1948 (C.F.
BTN MRN 48E15 A326G), da destinare all'ampliamento dell'area
megalitica regionale, distinto al Catasto come segue:
- Foglio 27 n. 808 (ex n. 813 derivante dal n. 465/parte - n.
808 - n. 811 derivante dal n. 144/parte - n. 815 derivante dal n.
699/parte) di metri quadrati 305 - area urbana (dati desunti dalla
denuncia di cambiamento n. 530 del 4 febbraio 1993 N.C.E.U.);
- Foglio 27 n. 660 metri quadrati 80 (N.C.T.);
2) di approvare ed impegnare la spesa complessiva di lire
38.500.000= (trentottomilionicinquecentomila) da imputare al
capitolo 35060 del bilancio di previsione della Regione per l'anno
finanziario 1995 ("Spese per l'acquisto di beni patrimoniali") che
presenta la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento del terreno di cui si tratta e,
in particolare, per la designazione del Notaio rogante, per la
liquidazione delle relative spese, nonché per gli accertamenti
circa la consistenza, l'intestazione catastale e l'esatta
superficie dell'immobile da acquisire;
4) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente Qualcuno chiede la parola? I consiglieri sono
invitati a votare.
Presenti: 29
Votanti e favorevoli: 28
Astenuti: 1 (Riccarand)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK