Consiglio Regionale della Valle d'Aosta - Oggetto del Consiglio n. 1910 del 22 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
CONSIGLIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1910 del 22 marzo 2016 - Resoconto
OGGETTO N. 1910/XIV - Interrogazione a risposta immediata:
"Audizione nella competente commissione consiliare della
responsabile delle professioni sanitarie di dipartimento in merito
alla riorganizzazione aziendale dell'USL".
Viérin M. (Presidente)
- Punto n. 3.01 dell'ordine del
giorno. La parola al collega Cognetta.
Cognetta (M5S) -
Grazie Presidente.
Con questa interrogazione vorrei soltanto avere conferma di
audire al più presto in commissione l'infermiera Moro, che è la
coordinatrice responsabile, in quanto si era detto tre mesi fa
circa che la riorganizzazione del DERA si fermava, invece purtroppo
questa sta andando avanti. Anche durante l'ultimo sopralluogo al
118 fatto poco tempo fa con la commissione, a mie domande precise
il responsabile ha dato delle risposte evasive che mi hanno fatto
capire che di fatto la cosa sta andando avanti. A questo punto,
visto che c'è stato anche uno spostamento ultimamente di quattro
unità verso il Pronto Soccorso e quindi si sta continuando a
smantellare il 118, io vorrei che in commissione venisse a parlare
la responsabile per farci capire esattamente cosa sta
accadendo.
Presidente -
La parola all'Assessore Fosson.
Fosson (UV) -
Grazie Presidente.
Rispondo a queste osservazioni prima con una nota dell'azienda,
che è una nota tecnica. Uno spostamento è una normale misura
organizzativa, all'interno tra l'altro di un dipartimento della
stessa struttura complessa, che in questo caso è quella di
Anestesia, Rianimazione e Sale operatorie, con un'articolazione
organizzativa necessaria e normale in una situazione di questo tipo
come avviene in tanti altri dipartimenti. La nota dell'azienda, poi
mi dice che non sono stati tutti trasferiti al Pronto Soccorso, che
è un'altra struttura complessa, ma è sempre accaduto in merito agli
accordi - e questa è una novità dipartimentale - che all'unità di
personale infermieristico sia stato chiesto di trasferirsi
temporaneamente presso la struttura complessa del Pronto Soccorso
per permettere ad altro personale di effettuare un periodo di
rianimazione allo scopo di effettuare una valutazione tecnica.
Altre tre infermiere professionali sono state spostate
temporaneamente dalla Centrale unica alla Rianimazione, questo
perché nella Centrale unica c'è un'infermiera che risponde soltanto
alle chiamate e un'altra che si mobilita per l'emergenza
territoriale. Un'infermiera è fissa in centrale, invece quella che
sale sulle ambulanze è stata messa insieme ad un altro nucleo che è
in Rianimazione, per cui questo nucleo dell'emergenza territoriale
ha solo cambiato sede. Tre sono in rianimazione e rispondono lì
alle chiamate di emergenza con un altro nucleo; invece di stare in
Centrale ad aspettare di essere chiamate, aspettano in Rianimazione
dove fanno anche dei corsi di approfondimento e nello stesso tempo
aiutano i colleghi.
Dal punto di vista politico io confermo che la riorganizzazione
del DERA è ferma, perché nessuno ha mai più parlato di medici nel
fondovalle o di infermiere. Anche il discorso dell'OTS è stato
risolto, gli ambulanzieri non sono stati spostati, quindi la
riorganizzazione aziendale arriverà in commissione. Per la seconda
volta nella storia anche la riorganizzazione aziendale verrà
discussa in commissione e vedrà che questo dipartimento non è stato
modificato. Pertanto dal punto di vista politico non è ancora
mutato nulla nel DERA, ma solo riorganizzazioni funzionali
all'interno della stessa struttura complessa per ottimizzare i
servizi.
Per quello che lei ha chiesto sicuramente si sottolinea come
qualunque assegnazione di personale medico viene presa in ultimo
dal Direttore del dipartimento, che è il responsabile di tutto
quello che fanno le infermiere e il DERA. Pertanto il Direttore del
dipartimento verrà ad approfondire questi cambiamenti al più
presto, in accordo con la commissione. Grazie.
Presidente -
La parola al collega Cognetta.
Cognetta (ALPE) -
Grazie Presidente.
A me non interessa parlare con il Direttore del dipartimento, ho
fatto una richiesta precisa, perché parlare con il Direttore del
dipartimento non risolve il problema. Ho chiesto una persona perché
ritengo che debba essere udita in commissione questa persona.
Quindi io rinnovo la mia richiesta, a questo punto la farò
direttamente al collega Restano che è Presidente di Commissione,
poiché non è il Direttore responsabile del dipartimento la persona
con cui voglio parlare, anche perché non ci risolve il problema. Io
voglio sapere esattamente quali sono i problemi e i carichi di
lavoro, perché al di là delle parole poi ci sono i fatti e nei
fatti sta avvenendo uno smantellamento. Non è assolutamente vero
che è soltanto una questione tecnica. Adesso sarebbe troppo lungo
affrontare del perché affermo questo, ma comunque se vuole glielo
spiego quando avrò maggior tempo. Sottolineo quindi la mia
richiesta di parlare con questa signora Moro, perché secondo me è
lei che deve darci alcune spiegazioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK