Consiglio Regionale della Valle d'Aosta - Oggetto del Consiglio n. 2136 del 20 settembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2136 del 20 settembre 2006 - Resoconto
OGGETTO N. 2136/XII - Rispetto delle norme vigenti in materia
di scelta degli amministratori delle società partecipate.
(Interpellanza)
Interpellanza
Preso atto della nomina da parte di FINAOSTA, in gestione
speciale per conto della Regione Autonoma della Valle d'Aosta, di
Augusto Rollandin a consigliere di amministrazione della Società
C.V.A. S.p.a., a capitale interamente regionale, con un appannaggio
annuale lordo di oltre 60.000,00 €;
Ricordata la legge n. 11 del 1997, in materia di nomine
regionali, che prevede due distinte procedure per la scelta degli
amministratori delle Società partecipate, una fiduciaria di
pertinenza della Giunta regionale e una basata su una selezione su
candidatura pubblica, ma un'unica valutazione dell'ineleggibilità e
dell'incompatibilità dei candidati ai suddetti posti, tra cui è
prevista l'incompatibilità per chi ha liti pendenti con
l'Amministrazione regionale;
Venuti a conoscenza che negli ultimi giorni del mese di
maggio è stato riconosciuto l'assegno vitalizio all'ex Consigliere
regionale Augusto Arduino Claudio Rollandin, su cui è stato operato
un sequestro cautelativo a favore dell'Amministrazione regionale
per una lite pendente presso la Corte dei Conti;
Ribadita la necessità di evitare la commistione tra incarichi
politici ed incarichi gestionali fiduciari, nonché di mantenere in
ogni caso il più alto livello di rispetto della normativa,
soprattutto in merito a nomine di così importante rilevanza
politica, al fine di assicurare maggiore democrazia e maggiore
credibilità delle istituzioni;
i sottoscritti Consiglieri regionali
Interpellano
la Giunta regionale per conoscere se intenda:
1) richiamare gli organismi dirigenti di Finaosta S.p.a. al
rispetto della normativa vigente, in materia di nomine
regionali;
2) richiedere, in via subordinata il sequestro cautelativo
degli emolumenti percepiti da Augusto Rollandin in CVA, a tutela
degli interessi dell'Amministrazione regionale.
F.to: Sandri - Fontana Carmela
Président
- Collègue Sandri, est-ce que vous voulez
illustrer?
La parole à l'Assesseur au budget, aux finances, à la
programmation et aux participations régionales, Marguerettaz.
Marguerettaz (UV)
- Ero curioso di sapere se questa
atmosfera bucolica e idilliaca continuava a invadere il collega
Sandri, ma non tanto per i contenuti, perché ovviamente questo è un
Consiglio regionale, ma rispetto alla forma sono rimasto un po'
stupito. Non ho sollevato il fatto personale, ma nel paragonare i
Consiglieri ad animali, se io posso essere uno struzzo, mi verrebbe
voglia di fare altri paragoni al Consigliere Sandri, ma per adesso
mi fermo. Inviterei quindi ad un linguaggio e a un tono più pacato,
anche se non necessariamente concorde, anche perché "la verità in
tasca" non credo ce l'abbia, anzi ritengo che molte volte dica
delle cose che non corrispondono a verità. Nell'interpellanza fa
una serie di considerazioni e giunge a due richieste: nella prima
si chiede di richiamare gli organismi dirigenti di "Finaosta
S.p.a." al rispetto della normativa vigente in materia di nomine
regionali.
Credo che l'interpellanza in questione abbia già avuto le
risposte adeguate ai quesiti che vengono posti nel corso
dell'ultima seduta di questa Assemblea prima della pausa estiva, a
cui aveva risposto il Presidente della Regione, ma cercherò di
riprendere quanto già detto per dare una risposta completa. Va
ricordato intanto che la legge n. 11/1997 disciplina i criteri e le
procedure per le nomine e le designazioni di competenza della
Regione per incarichi in società, enti, istituti, fondazioni ed
associazioni, presupposto necessario per l'applicabilità della
suddetta normativa è che il potere di designazione o di nomina sia
attribuito alla Regione in forza di una disposizione di legge,
regolamento, statuto o convenzione. La "CVA" è una s.p.a. a socio
unico il cui capitale sociale è interamente posseduto dalla
finanziaria regionale "Finaosta S.p.a.", che ne ha assunto la
proprietà in gestione speciale con partecipazione diretta nella
medesima. Ai sensi dell'articolo 18, comma 1, dello statuto di
"CVA", il Presidente del "CdA" è eletto dal Consiglio medesimo di
nomina assembleare qualora non vi abbia provveduto l'assemblea.
Essendo "Finaosta S.p.a." socio unico di "CVA", la nomina del
Presidente compete direttamente alla finanziaria regionale, ente
distinto dalla Regione, dotato di personalità giuridica di diritto
privato, oppure ai consiglieri dalla stessa nominata senza alcun
coinvolgimento della Regione alla quale non sono attribuiti poteri
formali di nomina o designazione. Relativamente alle
partecipazioni, l'articolo 7 della legge regionale n. 7/2006
prevede che "Finaosta" debba garantirsi con idonee misure
l'inserimento di persone di sua fiducia negli organi sociali delle
società interessate. Alla nomina del Presidente di "CVA S.p.a." non
è pertanto applicabile la disciplina di cui alla legge regionale n.
11/1997.
Relativamente alle cause di esclusione ed incompatibilità,
premesso che per quanto detto prima le disposizioni della legge n.
11/1997 non sono applicabili al caso in questione, l'articolo 5,
comma 1, lettera c) della medesima legge, per quanto riguarda le
cause di esclusione, prevede che non possano essere candidati, né
ricoprire gli incarichi di cui alla predetta legge coloro che siano
stati condannati con sentenza definitiva a pena detentiva per una
serie di reati in materia creditizia, bancaria, societaria: per
esempio, ricorso abusivo al credito, false comunicazioni sociali,
bancarotta fraudolenta, illeciti commessi da amministratori di
società, eccetera. In materia di incompatibilità invece l'articolo
6, comma 2, lettera g) della stessa legge n. 11 prevede che non
possano ricoprire gli incarichi previsti dalla predetta legge
coloro che abbiano una lite pendente penale, civile o
amministrativa nei confronti della Regione o dell'organismo
interessato dalla nomina. Trattandosi di una disposizione di
contenuto sanzionatorio, quindi di stretta interpretazione, la
stessa non pare possa essere estesa in via analogica nel caso di
procedimenti pendenti di natura contabile in quanto non
espressamente contemplati. Pronunciandosi su una disposizione
analoga in materia di cause di ineleggibilità ed incompatibilità
alle cariche di consigliere regionale, comunale e provinciale,
peraltro la Corte di Cassazione ha ritenuto che i giudizi dinanzi
alla Corte dei Conti non possano considerarsi liti pendenti con
l'ente pubblico, motivo di incompatibilità, in quanto in tali
giudizi, che hanno carattere inquisitorio e sindacatorio, il
soggetto sottoposto a procedimento e l'ente pubblico non sono parti
formalmente in conflitto, sentenza della Cassazione civile
10421/92, al contrario di quanto avviene nei procedimenti civili,
amministrativi e penali in caso di costituzione di parte civile
dell'ente pubblico.
Pour ce qui concerne enfin la deuxième question, je rappelle que
l'ancien Sénateur Rollandin a introduit un recours devant la
Section centrale d'appel de la Cour des Comptes contre l'arrêt de
la Section juridictionnelle de la Vallée d'Aoste, aussi un arrêt de
la Cour des Comptes adopté dans le cadre du procès en première
instance a procédé à la saisie conservatoire des salaires, des
pensions et des indemnités de la part de l'ancien Sénateur
Rollandin dans les limites fixées par la loi et les sommes y
afférentes ont d'ailleurs été retenues par le Conseil régional et
par l'institut de la pension viagère. Ladite saisie conservatoire a
également concerné les biens immeubles et les droits réels
immobiliers de l'intéressé jusqu'à concurrence des montants visés à
l'arrêt de condamnation. Quant à la saisie conservatoire des
rémunérations que l'ancien Sénateur percevra en sa qualité de
Président de "CVA", il faut donc rappeler que cette nomination est
survenue après l'arrêt de la Cour des Comptes, qui a déjà disposé
la saisie conservatoire. Je répète: jusqu'à concurrence des
montants visés à l'arrêt de condamnation il revient au Procureur
général de la Cour des Comptes et non à la Région de demander à la
Section juridictionnelle compétente de procéder à une ultérieure
saisie s'il estime que cette mesure est nécessaire.
Président
- La parole au Conseiller Sandri.
Sandri (GV-DS-PSE)
- Evidentemente qui c'è un conflitto
di interpretazioni che, oltre che il buon senso, rende difficile
capire come la Giunta si disinteressi della nomina del Presidente
di "CVA" e della nomina del suo rappresentante, tramite "Finaosta",
nella società elettrica. Questo è un "divertissement": la Giunta
regionale si occupa di tutto e di più, ma la "CVA" non le
interessa. Il buon senso dice che l'Assessore dice il falso e lo
dice a nome della Giunta, quindi tutta la Giunta dice il falso, ma
dice il falso anche rispetto a una banale lettura delle leggi fatte
in questo Consiglio. Assessore, la legge n. 34/2000, "Interventi
per l'acquisizione di partecipazioni in società di produzione,
distribuzione e vendita di energia elettrica", prevede che per il
conseguimento delle finalità di cui sopra la Giunta regionale sia
autorizzata ad acquisire quote di partecipazione anche totalitaria
nelle società operanti nel settore. La Regione - articolo 2, comma
2 - provvede all'acquisizione delle quote di partecipazione nelle
società di cui al comma 1 conferendo apposito mandato a "Finaosta".
È evidente quindi che "Finaosta" non si è inventata per i fatti
suoi di comprarsi "CVA", ma lo ha fatto solo in rappresentanza
della Regione, quindi la competenza ex articolo 1 per quanto
riguarda le norme di applicazione di competenza e requisiti della
legge n. 11/1997 è pienamente applicabile a questo caso, perché la
presente legge disciplina i criteri e le procedure per le nomine e
le designazioni di competenza della Regione e non c'è nulla più di
competenza della Regione di qualcosa per cui essa è per legge: la
n. 34/2000... che decide di comprare l'azienda elettrica. Non c'è
dubbio quindi che la legge n. 11/1997 è applicabile in questo
caso.
Secondo punto: è una lite pendente penale, civile,
amministrativa nei confronti della Regione, organismo interessato
alla nomina? C'è una sentenza della Corte di Cassazione che sembra
dire il contrario, ma l'Assessore ha giustamente ricordato la data
di quella sentenza ed è l'aprile 1992, giusto un "pelino" primo di
quanto è iniziata Tangentopoli. Vorrei ricordare all'Assessore, che
si dovrebbe per questo fare "un nodo al fazzoletto", perché sarà il
suo problema nei prossimi anni, che esiste un "decreto Bersani" che
sta iniziando a fare "piazza pulita" di questi giochetti, per cui,
per non seguire le regole che si fanno per la buona conduzione
della pubblica amministrazione, si prendono delle società di comodo
e si evitano gli appalti, i controlli sulle assunzioni, eccetera.
La "Finaosta" ne è scampata perché è sotto il controllo della Banca
d'Italia, ma questo non vuol dire che il principio non sia corretto
e che non sia intelligente, perché, se vogliamo svecchiare il
sistema ed evitare gli abusi che ci sono in questa Regione, forse è
meglio che cominciamo a ragionare così. Continuo a pensare che
questa cosa sia profondamente scorretta, perché come certifica
l'istituto dell'assegno vitalizio - "l'institut de la pension
viagère" -:
"l'applicazione della ritenuta a titolo di sequestro
cautelativo di un quinto dell'ammontare netto dell'assegno
vitalizio... tale sequestro viene operato in esecuzione della
richiesta dell'Amministrazione regionale con cui si ordina
l'applicazione dell'ordinanza n. 2/1998 della Sezione
giurisdizionale della Corte dei Conti..."
, eccetera. Questa
quindi è una cosa da verificare, così come l'Amministrazione è
tenuta a chiedere il sequestro di pari percentuale sulle prebende
come Presidente e Consigliere di amministrazione di "CVA".
Eventualmente, se non avrà apprezzato il suggerimento che gli
abbiamo mandato stamani e continuerà a far parte della Paritetica,
per favore sequestrategli anche un quinto degli emolumenti della
Paritetica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK