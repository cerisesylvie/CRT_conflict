Consiglio Regionale della Valle d'Aosta - Oggetto del Consiglio n. 802 del 10 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 802 del 10 luglio 2019 - Resoconto
OGGETTO N. 802/XV - Interrogazione: "Situazione del progetto
di realizzazione di una variante alla strada di accesso al comune
di La Thuile".
Rini (Presidente) -
Punto n. 8 dell'ordine del giorno.
Per la risposta, la parola all'Assessore Borrello.
Borrello (SA) -
Ho già avuto modo di parlare e di
interagire con il Sindaco di La Thuile per quanto riguarda questa
tematica molto sentita per quel che riguarda la comunità di La
Thuile: l'attraversamento della strada statale all'interno del
Paese. Anche a seguito di alcuni incontri che abbiamo avuto con i
rappresentanti dell'Anas, che, ricordo sono in fase di
riorganizzazione a livello statale e anche a seguito della sua
interrogazione, noi abbiamo posto il quesito ufficiale all'Anas, la
quale ci ha risposto che in questo momento non evidenziano alcuna
criticità in termini di sicurezza del tratto di statale in oggetto
e pertanto al momento l'ipotesi di variante proposta dal Comune di
La Thuile non è stata inserita in alcun piano programmatico,
pertanto non è in corso alcuna progettazione. Mi hanno confermato,
così come avevano fatto per le vie brevi, la disponibilità ad
aprire un dialogo sull'argomento, partendo dal presupposto che non
è solo una questione di carattere viabilistico, perché, se fosse
solo questo, sarebbe totalmente competenza dell'Anas, ma bisogna
mettere intorno al tavolo le necessità e i
desiderata
anche
dal punto di vista urbanistico e di sviluppo turistico del Comune
di La Thuile. Di conseguenza, penso che con la stagione autunnale
potremo essere noi parte attiva nel cercare di organizzare un
incontro tra il Comune di La Thuile e l'Anas per cercare di capire
se si può costruire un percorso in tal senso.
Approfitto di questi pochi minuti per dare anche altri due dati
rispetto all'attività di Anas sul territorio regionale, è
importante più che altro dal punto di vista statistico. Negli
ultimi tre anni l'Anas ha prodotto interventi di nuova costruzione
e manutenzione per circa 47 milioni di euro e sono in fase di
progettazione i seguenti interventi di progettazione, alcuni hanno
già copertura economica e finanziaria; tra l'altro, il piano è
stato recentemente discusso a Roma con una riunione congiunta MIT e
Anas, alla quale era invitata la Conferenza delle Regioni.
Cito solo velocemente gli interventi in fase di progettazione:
per quanto riguarda il territorio comunale di Courmayeur,
interventi di protezione passiva del corpo stradale dalla caduta
massi nel tratto compreso tra il chilometro 6 e il chilometro 7,
stiamo parlando della nuova galleria La Saxe; c'è poi un
ragionamento legato a lavori tra Châtillon e Saint-Denis, lo dico
anche per dare comunicazione ai rappresentanti territoriali, è
importante ogni tanto ricordare le attività in essere; un lavoro
per quanto riguarda i Comuni di Chambave e Pontey: allargamento
della piattaforma stradale; lavori di messa in sicurezza per quanto
riguarda la viabilità regionale nei comuni di Saint-Vincent,
Verrayes e Morgex e un lavoro di allargamento e rettifica piano
altimetrico per quanto riguarda i comuni di Hône e Arnad. Questi
sono gli "interventi" che attualmente sono in quella fase di
programmazione, inseriti dall'Anas, che ce li ha citati. Se
qualcuno ne vuole una copia, se interessato, lascio la
documentazione.
Presidente -
Per la replica, la parola al collega
Aggravi.
Aggravi (LEGA VDA) -
Sicuramente l'Anas sta facendo delle
valutazioni più legate alla significatività degli interventi e
sicuramente alla sicurezza. Per quanto riguarda la tematica della
sicurezza, la variante del Comune di La Thuile, oggetto
dell'interrogazione, ha forse più una valenza di natura stagionale,
perché in inverno il Colle è chiuso e quindi il traffico che passa
da quelle parti è decisamente minore. Considerata la valenza anche
di natura turistica e paesaggistica, di rilevanza per il Comune di
La Thuile, credo che la soluzione di un tavolo, che spero possa
essere proficuo rispetto ad altri tavoli che si aprono tra Comune,
Anas e sicuramente anche la Regione, possa essere una soluzione, o
comunque un primo passo per poter riaprire la tematica e forse far
percepire all'Anas, al di là delle criticità di sicurezza, quello
che può essere anche un aspetto strategico e soprattutto di
riqualificazione dell'accesso al Piccolo San Bernardo, altrimenti
spesso e volentieri ci sono delle criticità rilevate in posti dove
se ne vedono meno e in altre forse l'interesse è minore.
Dalle ore 9:51 assume la presidenza il Vicepresidente
Distort
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK