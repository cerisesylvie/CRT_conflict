Consiglio Regionale della Valle d'Aosta - Oggetto del Consiglio n. 3120 del 10 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3120 del 10 gennaio 2024 - Resoconto
OGGETTO N. 3120/XVI - Interrogazione: "Azioni di contrasto
alla commercializzazione di prodotti recanti la denominazione
"Fontina DOP" a tutela dell'immagine della Regione".
Bertin (Presidente) -
Punto n. 19. Risponde l'assessore
Carrel.
Carrel (PA) -
Grazie Consiglieri per l'iniziativa che fa
un po' coppia con un'altra interpellanza che andremo a discutere
credo nel pomeriggio o nella giornata di domani. Questo che stiamo
affrontando è un problema che non riguarda esclusivamente la
Fontina ma credo che possiamo convenire è l'intero
Made in
Italy
e su questo quindi la discussione deve un attimo
ampliarsi per poi concentrarsi su quella che è sicuramente la
Fontina e le azioni che poniamo in essere per la tutela del nome
della Fontina, quindi anche della Regione Valle d'Aosta. Il
cosiddetto "
Italian Sounding
", che consiste nella produzione
e distribuzione di generi alimentari che, con nomi, immagini e
simboli apposti sulle confezioni, richiamano l'italianità dei
prodotti, è un fenomeno che si verifica principalmente al di fuori
del territorio europeo, esattamente come il caso che lei
giustamente ha evidenziato nell'interrogazione. Sicuramente il
danno che questo crea è un danno duplice, perché da una parte
abbiamo la sostituzione di un prodotto con un altro prodotto, ma
soprattutto credo che il danno della qualità dell'immagine e della
qualità sia quello più importante e sul quale è importante
continuare a lavorare: lo dico perché ovviamente, andando a
sostituire un prodotto con un altro prodotto, ingannando di fatto
la clientela con un nome e offrendogli un altro prodotto,
ovviamente viene a mancare anche la qualità che nei prodotti
italiani in genere, ma sicuramente nella Fontina abbiamo e di cui
andiamo fieri e su cui continuiamo a lavorare per difenderli.
Purtroppo la situazione negli Stati Uniti di fatto ci riporta a
dover sottolineare che i regolamenti e le leggi italiane
nell'Unione europea non sono applicabili in territorio americano,
questo perché non esistono neppure degli accordi tra i due Paesi
relativi al riconoscimento e alla tutela delle DOP europee sul
territorio americano, quindi sta qui il nocciolo della questione
che voi, come gruppo, avete riportato nella vostra interrogazione.
Negli Stati Uniti è possibile chiedere la registrazione di una DOP
esclusivamente come marchio grafico a condizione che il medesimo
sia conforme alla normativa locale sui marchi.
Nel
database
degli Stati Uniti, dell'Ufficio Brevetti
Marchi commerciali, è presente la registrazione del marchio
"Fontina DOP" prodotta in Valle d'Aosta, richiesta dal Consorzio a
far data dal 2007, regolarmente rinnovata ogni anno, tuttavia sono
presenti altre registrazioni e domande depositate di marchi che
includono la parola "Fontina": "BelGioioso Fontina", oggetto
dell'interrogazione, come citato da lei nelle premesse, il
"Flatbread Fontina" e il "Fontina Food"; alcuni dei quali non fanno
neanche riferimento a dei formaggi ma ad altri alimenti, quindi
usano il termine "Fontina" vicino a delle produzioni che riguardano
altri alimenti e quindi non solamente formaggi. La registrazione
dei marchi per formaggi non protegge l'utilizzo del termine
"Fontina" in quanto tale termine è ritenuto generico e descrittivo;
ciò significa che non è possibile rivendicare i diritti esclusivi
su tale termine. Per questo motivo, in mancanza di accordi
specifici con gli Stati Uniti, a tutela delle DOP europee, quindi
in generale, non è al momento possibile registrare in via esclusiva
il termine "Fontina". Qui credo che sia opportuna una specifica
politica: è ovvio che il Ministero, soprattutto questo Ministero,
stia lavorando per la tutela del
Made in Italy
, io credo che
andare a sollecitare - politicamente posso farmene carico di andare
nei prossimi incontri che avremo con il Ministro, nelle prime
occasioni che avremo con il Ministro - questa problematica e
richiedere degli accordi bilaterali sia l'unica via per affrontare
seriamente il problema che lei ci sta portando, a lato ovviamente
di quelle che sono già le azioni che mette in campo il Consorzio,
che è l'Ente di fatto al quale il Ministero dà questo compito, che
riesce a svolgerlo e lo svolge molto bene in sinergia con
l'Assessorato, sia all'interno del territorio nazionale che
all'interno del territorio europeo. Purtroppo, per quello che
riguarda invece gli altri territori, la complessità è maggiore,
come ho cercato di presentare nelle premesse.
Arrivando alle domande specifiche che lei ci ha fatto: "se tali
segnalazioni siano state ricevute dall'Amministrazione regionale",
l'Assessorato non ha ricevuto comunicazioni ufficiali in merito
alle segnalazioni citate nelle premesse. Personalmente ho ricevuto
delle segnalazioni non nei canali ufficiali, stiamo parlando di
Social
e
WhatsApp
, quindi le ho ricevute
personalmente ma non sono canali ufficiali. Ho preso a cuore la
questione e ho contattato direttamente il Consorzio, che, come le
dicevo, è l'Ente preposto alla tutela il quale mi ha preparato
questa risposta ma mi aveva già risposto prima dell'interrogazione
proprio in tal senso.
"Quali siano le azioni messe in campo per contrastare la
produzione di prodotti simili solo nel nome alle nostre eccellenze
e salvaguardare l'immagine tanto del prodotto quanto della nostra
Regione". Io credo che qui bisogna andare a specificare il buon
rapporto che intercorre tra l'Assessorato e il Consorzio, ma che
tali azioni di tutela devono essere svolte dal Consorzio, quindi
ogni situazione che arriva all'Amministrazione regionale e
all'Assessorato viene, di fatto, girata al Consorzio, il quale
nelle proprie funzioni di tutela e di contrasto alle frodi ha tutti
gli strumenti per andare a segnalare quanto accade e ovviamente
difendersi e i casi sono tanti di quanto accade nel territorio
nazionale ed europeo. Inoltre credo sia utile sottolineare anche la
collaborazione fattiva e attiva tra l'Amministrazione del Consorzio
e gli ispettori centrali della repressione frodi, perché
quest'organo è colui a cui poi dobbiamo segnalare questi fenomeni
che ovviamente poi pongono in essere tutta una serie di azioni che
loro devono porre in essere.
Per quanto riguarda la normativa europea, è una normativa che
sta evolvendo: nel 2024 è in previsione l'approvazione di un nuovo
testo unico che vada a tutelare le DOP e gli IGP, andando a
prevedere l'obbligo di indicare sull'etichetta, di qualsiasi DOP e
IGP, il nome del produttore, eliminando una volta per tutte quelle
falle del sistema che consentono di sfruttare indebitamente la
reputazione delle nostre indicazioni geografiche, le IG, tra le
quali rientrano proprio le DOP, quali la Fontina. Questo è un
auspicio che questo nuovo regolamento europeo ci permetta di dare
maggiori strumenti ai nostri Consorzi proprio per difendere le DOP,
ma non risolve la questione che avete giustamente sollevato che
riguarda invece gli Stati Uniti nella quale vi è l'impegno politico
da parte mia, ma credo da parte di tutto il Consiglio, di
sollecitare, laddove è possibile, tutti gli organi ministeriali,
quindi il Governo, per andare a effettuare e realizzare degli
accordi bilaterali.
Per quanto riguarda l'attività dell'Assessorato - visto che mi
ha parlato di Assessorato -, è sicuramente importante - e ci tengo
a sottolinearlo - tutta l'azione che andiamo a effettuare di
valorizzazione della filiera corta e di promozione del prodotto,
perché solamente se si conosce il prodotto, poi si può distinguere
e si può di fatto valorizzare e poi possiamo mettere in atto tutte
queste azioni che ho appena provato a rappresentare. Sicuramente
l'azione dell'Assessorato continuerà in questa direzione,
continuerà in una collaborazione stretta con il Consorzio che
svolge le sue funzioni e, grazie al lavoro anche degli ispettori
centrali di repressione frodi, andiamo a cercare di evitare questi
casi laddove però le norme ce lo consentano.
Presidente -
Ha chiesto la parola il consigliere Manfrin
per la replica, ne ha facoltà.
Manfrin (LEGA VDA) -
Grazie Assessore per la sua
risposta. Per evidenziare la materia della quale ci occupiamo, è
bene anticipare e sottolineare che, come lei giustamente ha
riconosciuto, cioè sono arrivate a lei informalmente alcune
segnalazioni, credo a molti colleghi siano arrivate delle
segnalazioni che evidenziavano come ci fossero dei prodotti in
vendita in alcuni mercati che in alcune segnalazioni paiono essere
addirittura europei oltre che americani, e in questi mercati ci
sono questi prodotti in vendita che io invito ad andare a
vedere.
Sono piuttosto sconvolgenti, nel senso che ci sono questi
blocchi che sembrano di plastilina con sopra scritto "Bel Gioioso
Fontina" prodotti dalla BelGioioso Cheese Incorporated Denmark
Wisconsin, una cosa che obiettivamente associandola sia alla
denominazione che al blocco di plastilina che viene rappresentato
in questi contenitori, sinceramente fa rabbrividire; da una parte
per il valore del nostro prodotto che viene marchiato, in questa
maniera, pur essendo nemmeno una pallida imitazione di
un'eccellenza del nostro territorio, dall'altra il fatto che una
data, che è quella di scadenza, cioè 5 ottobre 2024, assegna a
questo formaggio una certa produzione recente. Queste immagini e
queste segnalazioni che sono girate hanno provocato quest'allarme e
la necessità di chiedere dei chiarimenti.
Io la ringrazio, Assessore, per aver voluto illustrare quella
che è stata un po' la materia e il lavoro fatto per tutelare questo
prodotto; comprendiamo perfettamente che, a fronte di alcune tutele
che si possono fare in Europa - e qui mi chiedo se quel prodotto
che viene venduto negli Stati Uniti non possa essere tutelato o non
possa essere tutelato il marchio e quel tipo di nome - ma se questo
stesso prodotto viene poi esportato in Europa, a questo punto credo
che la questione cambi. A prescindere da questo, mi rendo conto che
la priorità sia l'interlocuzione ovviamente con il Ministero delle
politiche agricole e alimentari perché questo sicuramente è un
qualcosa che ci permette anche di mettere in atto tutele non
soltanto su questa singola forma di prodotto ma su tante altre
produzioni sia valdostane, sia dell'intero Paese.
Quello che però credo che sia importante - e su questo magari le
chiederei una conferma, Assessore - è anche una corretta
informazione; l'informazione credo che sia qualcosa che può essere
fatto. Lei giustamente ha detto che c'è un'interlocuzione fra
l'Assessorato e il Consorzio che tutela questo marchio, però credo
che dare un'informazione anche ai consumatori, spiegando che la
Fontina DOP che viene prodotta in Valle d'Aosta è una cosa e
qualsiasi altro prodotto che poi viene venduto in Europa o nel
mondo non è la Fontina DOP dell'Europa probabilmente può essere
un'azione magari non risolutiva, ma che aiuta a far comprendere che
chi mangia questa schifezza di plastilina non sta assaggiando un
pezzo di Valle d'Aosta e un pezzo dell'eccellenza valdostana ma sta
assaggiando una sua imitazione e tale rimane. Probabilmente questo
è un canale e un'azione da mettere in campo anche per informare
correttamente non soltanto i consumatori italiani ed europei ma
quelli di tutto il mondo, per fare in modo che la nostra
eccellenza, soprattutto anche il valore del nostro territorio a cui
quest'eccellenza è strettamente collegata, siano tutelati e non si
confondano due prodotti che non hanno veramente nulla a che
spartire insieme.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK