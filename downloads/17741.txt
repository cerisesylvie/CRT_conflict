Consiglio Regionale della Valle d'Aosta - Oggetto del Consiglio n. 910 del 20 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Sport invernali
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula
Oggetto del Consiglio n. 910 del 20 ottobre 1999 - Resoconto
OGGETTO N. 910/XI Intendimenti in ordine all'accesso agli
impianti di risalita della Regione per le atlete delle squadre
nazionali di sci alpino. (Interpellanza)
Interpellanza Appreso che gli atleti in squadre nazionali
maschili di sci alpino avrebbero accesso agli impianti di risalita
della regione senza onere alcuno, mentre alle atlete ciò sarebbe
negato;
i sottoscritti Consiglieri regionali
Interpellano
l’Assessore competente per conoscere:
1) se la notizia di cui in premessa corrisponde a verità;
2) quali iniziative intende intraprendere per evitare questa
spiacevole disparità di trattamento tra agonisti di eguale livello
ma di sesso diverso.
F.to: Tibaldi - Frassy - Lattanzi
Presidente
La parola al Consigliere Tibaldi.
Tibaldi (FI)
È un'interpellanza curiosa, perché porta alla
luce un aspetto altrettanto curioso, che ci è stato segnalato e del
quale chiediamo veridicità, fondatezza e soprattutto, oltre alle
cause, quali sono le intenzioni della Regione per eliminarlo alla
radice.
Si parla di pari opportunità un po' ovunque, in tutte le sedi,
in tutti gli enti, pari opportunità che in questo caso con
l'interpellanza proposta dal gruppo di Forza Italia si riferiscono
al settore sportivo.
In particolare, secondo le segnalazioni che ci sono giunte, non
ci sarebbe la possibilità da parte di atlete valdostane che
esercitano la disciplina dello sci alpino di beneficiare per i loro
allenamenti nella stessa misura in cui beneficiano i maschietti
degli impianti di risalita.
Sappiamo che le donne hanno il vincolo, che è in corso di
definizione a livello parlamentare, di non poter accedere ai ruoli
militari e questo, per chi pratica lo sport, corrisponde a degli
evidenti disagi di carattere economico perché oltre all'assenza di
uno stipendio, c'è anche la necessità di affrontare di tasca
propria tutta una serie di spese che riguardano il perfezionamento
delle proprie qualità agonistiche e quindi di poter essere
competitivi nelle diverse discipline.
Sappiamo che la legge regionale sullo sport prevede delle
sponsorizzazioni per singoli atleti, che sono abbastanza limitate e
che vanno a coprire in minima parte le spese e i costi per la
preparazione di un atleta.
Vogliamo sapere se queste segnalazioni hanno un qualche
fondamento, se è vero che le ragazze che praticano lo sci alpino e
che sono in squadra nazionale A o B avrebbero accesso agli impianti
di risalita della Regione pagando, mentre coloro che sono nei ruoli
militari, di conseguenza sono maschi, non hanno questo problema.
Una disparità di trattamento che sarebbe opportuno cercare di
eliminare se effettivamente sussiste, ma della quale vogliamo avere
una risposta precisa dall'Assessore, anche perché ci risulta che
questa segnalazione a noi pervenuta sia stata fatta e a lui nei
mesi scorsi, e soprattutto al suo predecessore gli anni scorsi.
Lascio la risposta all'Assessore per la questione di
competenza.
Presidente
La parola all'Assessore al turismo, sport,
commercio e trasporti, Lavoyer.
Lavoyer (FA)
Posso condividere le considerazioni che sono
- chiamiamole - "integrative" dell'interpellanza, perché questa era
piuttosto precisa e io su quello ho fatto gli approfondimenti.
Sulle considerazioni più di carattere generale e sulla disparità di
possibilità e di agevolazioni che hanno gli atleti maschi, che
possono fare parte di corpi militari rispetto alle donne, queste
cose sono ovvie ed è un problema aperto, non di facile soluzione.
In questo senso, come il mio predecessore, anche il sottoscritto è
stato investito del problema, che è un problema di difficilissima
soluzione.
Per venire in merito specifico dell'interpellanza, a noi non
risulta questa disparità di trattamento almeno dagli
approfondimenti che abbiamo fatto come Assessorato, in particolare
chiedendo informazioni in merito all'Associazione valdostana
impianti a fune e informandoci sul tariffario dell'Assiski. Dalle
informazioni che ci sono state fornite almeno ufficialmente,
risulta che, come prevede appunto il tariffario dell'Assiski anche
per la stagione 1999-2000, per gli atleti nazionali di sci,
componenti e allenatori delle squadre regionali ASIVA, per tutti
quanti indifferentemente che siano maschi o femmine, c'è un
tariffario di skipass regionale scontato di lire 125.000.
Quindi, da notizie in nostro possesso, tutti gli atleti
nazionali di sci, indifferentemente che siano maschi o femmine, e
anche gli allenatori che compongono le squadre regionali
dell'ASIVA, hanno l'opportunità, nell'ambito del tariffario dello
skipass unico regionale, di poter pagare lo skipass 125.000
lire.
Come dicevo prima a latere dell'interpellanza al Consigliere
Tibaldi, se lui ha delle notizie più precise su situazioni di
disparità che avvengono all'interno degli impianti di risalita,
saremmo interessati ad avere queste informazioni.
Presidente
La parola al Consigliere Tibaldi.
Tibaldi (FI)
Innanzitutto ho rilevato una contraddizione
macroscopica, oppure ho capito male. In due passaggi differenti
l'Assessore dice, prima, che il problema esiste ed è di difficile
soluzione, poi, che non gli risulta questa disparità di
trattamento. Delle due l'una: o io ho capito male, oppure le due
affermazioni sono in palese contraddizione!
Se il problema esiste, bisogna trovare una soluzione. Sappiamo
che è difficile la soluzione, però se il problema esiste, sappiamo
che esiste la disparità di trattamento perché i maschietti e le
femminucce hanno un trattamento diverso, anche se è paradossale
venire a sostenere le ragioni delle femminucce, quando ci sono due
Consigliere che sono decisamente più competenti di me in materia.
Assessore, questa segnalazione è stata fatta in maniera
circostanziata?
(interruzione dell'Assessore Lavoyer, fuori
microfono)
? per gli allenamenti, Assessore, bisogna usufruire delle piste
di sci e di conseguenza usufruire degli impianti di risalita che
portino le atlete in cima alla discesa. Non mi risulta che
l'Assessorato abbia affrontato in maniera puntuale il problema; mi
risulta anzi che questa disparità sussista e penso che anche per
promuovere lo sport valdostano questo problema possa essere
studiato in maniera più dignitosa!
Sappiamo che per lo sport valdostano vengono investiti decine di
milioni, per non dire centinaia per sport di squadra precisi, non
vedo perché una parte di queste risorse non possano essere
indirizzate per promuovere sport alpino e di conseguenza anche la
categoria femminile. L'invito che facciamo all'Assessore, anche
alla luce di una risposta un po' sbrigativa che ci ha fornito, è
quello di piegarsi sul problema con un po' più di concretezza,
d'investire, se del caso, anche i Parlamentari perché questa
situazione venga eliminata. Altrimenti è naturale che avremo
segnalazioni non solo noi, ma soprattutto voi che fate parte
dell'Amministrazione regionale, che rimarranno inevase e senza
alcuna risposta!
Si dà atto che, dalle ore 18,10, presiede il Presidente
Louvin.
Président
La parole à l'Assesseur au tourisme, aux sports,
au commerce et aux transports, Lavoyer, pour fait personnel.
Lavoyer (FA) Se mi si fa un'interpellanza, mi si illustra
quell'interpellanza, mi si chiedono delle notizie che con
correttezza do, non mi si può poi capovolgere il contenuto
dell'interpellanza con una segnalazione che non c'entra niente con
il contenuto dell'interpellanza!
È una segnalazione che fa riferimento al periodo giugno-ottobre,
che non c'entra niente con lo skipass, per utilizzare gli impianti
svizzeri e la parte italiana degli impianti.
Nell'interpellanza si dice che
"avrebbero accesso agli
impianti di risalita della Regione senza onere alcuno"
; non è
vero, tutti gli atleti dell'ASIVA pagano 125.000 lire, maschi o
femmine, questa è la risposta all'interpellanza!
Se poi parla di un caso singolo di un allenamento, non è la
stessa cosa!
Tibaldi
(fuori microfono)
? mi si attribuiscono
cose che non sono scritte?
Président
On prend acte que M. Tibaldi n'a pas fait
référence au skipass.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK