Consiglio Regionale della Valle d'Aosta - Oggetto del Consiglio n. 2832 del 20 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2832 del 20 febbraio 2013 - Resoconto
OGGETTO N. 2832/XIII - Interrogazione: "Conferimento di
incarico alla Finaosta per la redazione di un'analisi
tecnico-economica relativa alla fattibilità di un collegamento tra
i comprensori di Pila e Cogne".
Président
- La parole à l'Assesseur Marguerettaz.
Marguerettaz (UV)
- Grazie Presidente.
Nell'interrogazione si chiede di avere delle
"puntuali
informazioni in merito all'oggetto dell'incarico conferito a
Finaosta"
. Lo studio conferito alla società corrisponde a
quanto indicato nella delibera del 2011, ovvero un'analisi
tecnico-economica relativa alla fattibilità di un collegamento tra
i comprensori di Pila e Cogne. Solo a titolo di memoria c'erano le
analisi precedenti che avevano analizzato come riconvertire il
collegamento tranviario sia con un collegamento a fune, sia con
treni a trazione elettrica. Queste soluzioni erano già state
analizzate in Consiglio ed erano state respinte, erano state
considerate troppo onerose, così come è stata considerata troppo
onerosa la soluzione di fare un collegamento stradale, che poi alla
fine della fiera era l'unico che dava determinate garanzie. Con
quello studio si è dato l'incarico a Finaosta di approfondire se vi
erano delle alternative con degli impianti a fune, due soluzioni di
tipo funiviario sospeso e effettivamente dallo studio sono emerse
due possibilità, due alternative: la prima è quella che
probabilmente era già stata analizzata, dove avevamo un
attestamento lato Pila a La Nouva e un attestamento lato Cogne a
Epinel. Quella alternativa è rappresentata da tre impianti, due
funivie e una cabinovia e il costo stimato dell'investimento di 41
milioni e 600 mila euro, con un costo annuo di gestione stimato
anche questo di 1 milione e 600 mila. Nell'ambito di questa
criticità c'è ovviamente la partenza da Epinel, che non è prossima
al centro di Cogne: dovrebbe quindi essere infrastrutturata,
bisognerebbe fare dei parcheggi, o in alternativa creare una
navetta da Cogne a Epinel.
La seconda alternativa che è stata individuata è un'alternativa
direi più interessante, perché ha fatto la verifica con
l'attestamento lato Pila identico, ma l'attestamento lato Cogne a
Cogne centro. Questo si potrebbe fare con due impianti, due
cabinovie, il costo è anche in questo caso però importante: 48
milioni, il costo annuo di gestione sarebbe inferiore: circa 1
milione e 2 e, dal punto di vista dei punti da approfondire,
soprattutto è da approfondire l'interferenza con la Superphénix che
potrebbe essere risolta con dei piccoli accorgimenti.
Ora, detto questo, arrivando a questo punto della legislatura e
essendo necessari ulteriori approfondimenti, queste due alternative
sono state valutate e ovviamente all'interno del prossimo quadro
finanziario, con delle nuove certezze, si potrà approfondire tale
tipo di argomento.
Président
- Merci. La parole au collègue Rigo pour la
réplique.
Rigo (PD)
- Grazie Presidente.
Prima di dire se sono soddisfatto o meno della risposta, credo
necessario, per chi segue il nostro dibattito, spiegare anche il
senso dell'interrogazione, datandola: sono infatti trascorsi 19
mesi dall'approvazione - contrari i gruppi ALPE e PD - della
risoluzione finalizzata alla chiusura definitiva della tranvia
intercomunale Cogne-Eaux Froides-Plan Praz e 14 mesi dal
conferimento di un incarico alla Finaosta per la redazione di
un'analisi tecnico-economica relativa alla fattibilità di un
collegamento tra i comprensori di Pila e Cogne.
Nel rapporto annuale 2012, come riportato nelle premesse - noi
leggiamo con attenzione quello che scrive il Governo regionale -,
si dà conto, stringatamente, di due ipotesi formulate dallo studio
appunto commissionato alla finanziaria regionale o, meglio, in
poche righe, come peraltro deve essere un documento di sintesi,
viene descritto un quadro un po' più problematico di quello
descritto oggi per l'ipotizzato investimento. Uso questa
espressione...ho riportato nell'interrogazione quello che c'è
scritto nel rapporto...uso questa espressione, mi si passi questo
eufemismo perché, volendo metterla in caciara, avrei potuto dire:
"trattasi di aria fritta"
, per riprendere un'espressione già
sentita in questo Consiglio proprio a proposito della risoluzione
sul punto riguardante il collegamento Pila-Cogne.
Se l'Assessore regionale nel rendiconto è cauto e prudente, come
mi sembra lo sia stato questa mattina, anche se non si è sbottonato
molto, così non è il Consigliere della Stella Alpina di Cogne, il
Consigliere comunale, nella sua intervista al periodico
"La
Voce"
sembra di capire invece che sia già stato elaborato uno
studio di fattibilità. Il Consigliere comunale dice:
"forse è un
po' presto per lasciarsi andare a facili entusiasmi, il
collegamento con Pila resta l'atout vincente per gli anni a
venire".
L'Assessore competente scrive che sono state
sviluppate due ipotesi, mentre il Consigliere comunale dice che
esiste uno studio di fattibilità. Ora, anche se i due
Amministratori fanno parte della stessa maggioranza, mi sembra di
leggere che hanno due "sguardi" differenti e per questo ci è
sembrato opportuno interrogare l'Assessore Aurelio Marguerettaz per
avere l'interpretazione autentica di chi ha commissionato lo
studio.
Oggi abbiamo qualche informazione in più delle due ipotesi
descritte nella relazione annuale, prendo atto di quanto detto
dall'Assessore, ma non avendo modo di...
Presidente
- Scusate!
Rigo (PD)
- ...non avendo potuto approfondire la risposta
data, credo non sarebbe inopportuna una riunione della commissione
competente, anche se certo a breve la legislatura terminerà, per
avere la possibilità, una volta letto il documento prodotto dalla
finanziaria regionale, di un confronto...di un primo confronto
tecnico; d'altra parte, Assessore, chiediamo di poter
approfondire...
"approfondire
vuol dire
studiare..."
Presidente
- Scusate, colleghi!
Rigo (PD)
- ...
"approfondire
- sono parole
dell'Assessore dette in Consiglio il 13 luglio 2011 -
vuol dire
studiare, verificare, fare un'analisi,
un confronto. Non c'è
nessuno che è andato a dire:
"guardate, abbiamo risolto il
problema, facciamo una funicolare"... Lì studiamo, dopodiché
-
sono ancora parole sue -
ognuno sarà libero di dire come la
vede...".
Io sono d'accordo pienamente con lei, Assessore, ci
dia però la possibilità di dire come la vediamo e forse sarebbe
opportuno dire le cose come stanno anche ai cittadini... "
e i
cittadini stessi apprezzeranno molto
": così chiudeva il suo
intervento...
A nome quindi dei colleghi dei gruppi consiliari di ALPE e PD,
chiedo, senza fare un "116", di avere copia della documentazione
prodotta fino ad oggi, e che sia trasmessa anche a tutti i membri
della commissione competente e la invito a concordare con il
Presidente la convocazione della commissione per una specifica
riunione. Ripeto: anche se mancano poche settimane al termine della
legislatura, sarebbe bene che i consiglieri regionali siano
informati in merito a quanto elaborando l'assessorato attraverso lo
studio della Finaosta. Tutto ciò per permettere anche a noi di
poter fare una scelta a ragion veduta. Grazie.
Presidente
- Grazie. Colleghi, vi chiedo di passare al
punto 8 e, appena sarà nuovamente presente l'Assessore Zublena,
ritorneremo al punto 7. Punto 8 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK