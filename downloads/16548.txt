Consiglio Regionale della Valle d'Aosta - Oggetto del Consiglio n. 2948 del 11 febbraio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 2948 del 11 febbraio 1998 - Resoconto
SEDUTA ANTIMERIDIANA DELL'11 FEBBRAIO 1998
OGGETTO N. 2948/X Crediti della gestione straordinaria del
Casinò nei confronti di clienti. (Interpellanza)
Interpellanza Premesso che nel rendiconto consuntivo della
Gestione Straordinaria regionale del Casinò di Saint-Vincent,
relativamente all'esercizio 1° luglio 1996 - 30 giugno 1997, si
evince un'evidente situazione creditizia dell'azienda nei confronti
di clienti di gioco;
Considerato che la Gestione Straordinaria regionale ha una
natura giuridica pubblica: ciò in base a una recente circolare del
Ministero delle Finanze, secondo cui "la gestione delle case da
gioco da parte di organi straordinari (commissari prefettizi, ad
acta, eccetera) designati per motivi contingenti è da considerarsi
comunque gestione diretta da parte dell'ente pubblico, a
prescindere dalla personalità giuridica ricoperta dal commissario o
dall'autonomia contabile e amministrativa attribuitagli";
Atteso che spetta dunque all'ente pubblico, in tal caso
l'Amministrazione regionale, vigilare sull'operato di tali enti e
dei relativi preposti;
il sottoscritto Consigliere regionale
Interpella
la Giunta regionale per conoscere:
1) se gli importi indicati nel prospetto contabile in oggetto
sono da essa ritenuti un fenomeno che sia configurabile nel normale
andamento della Gestione Straordinaria regionale, e ciò, con
particolare riferimento, al volume dei "crediti verso clienti",
ritenuti di dubbia ricuperabilità o di incerta solvibilità;
2) se gli affidamenti erogati dall'ufficio competente siano
stati effettuati nel rispetto delle regole vigenti e, in
particolare, ottenendo le relative garanzie a tutela del prestito
concesso;
3) qual è, nell'ambito dei "crediti verso clienti", l'entità
degli importi dovuti ad anticipazioni a clienti procurati dai
rabatteurs, quale percentuale percepiscono costoro a titolo di
provvigione e se i medesimi garantiscono l'eventuale insolvenza dei
propri clienti;
4) se nella complessiva attività dell'ufficio interno preposto
agli affidamenti ai clienti siano ravvisabili elementi di
responsabilità in capo al funzionario (o ai funzionari, se più di
uno) preposto e, in caso affermativo, quali provvedimenti si
intendano adottare.
F.to: Tibaldi
Président La parole au Conseiller Tibaldi.
Tibaldi (Ind) Abbiamo già avuto occasione di sorvolare
quest'argomento - purtroppo senza poterlo approfondire - quando è
stato esaminato ed approvato il rendiconto consuntivo della
gestione straordinaria relativo al periodo 1° luglio ?96 - 30
giugno ?97. Argomento che con quest'interpellanza penso possa
essere più facilmente chiarito in merito ad alcune cifre che
compaiono sul documento contabile.
È per questa ragione che l'interpellanza è stata proposta
all'attenzione della Giunta. In particolare si vuole sapere se la
situazione creditizia in cui versa l'Ufficio fidi - non so se
tecnicamente si chiama così - della gestione straordinaria sia
oggi, sulla base dei dati che si evincono dal documento contabile,
da considerare un fatto fisiologico, cioè rientri nei canoni di
normalità, oppure no e quindi sia da considerare un fatto
patologico, nel senso che c'è stata un'evidente lievitazione dei
crediti dalla gestione precedente a quella attuale. Le cifre mi
sembra siano particolarmente significative perché al 30 giugno 1996
i crediti iscritti relativi all'esercizio dei 12 mesi erano di 615
milioni, al 30 giugno 1997 - sempre secondo i dati di bilancio -
sono a 2,279 miliardi di cui crediti netti verso clienti di gioco
2,161 miliardi.
Un altro dato significativo è quello che, se l'ammontare totale
dei crediti verso i clienti di gioco è di quasi 4 miliardi, in
particolare per la precisione di 3,960 miliardi, c'è un forte
abbattimento a deduzione che è iscritto nell'ambito del fondo
svalutazione crediti, e poi c'è anche un abbattimento - presumo, ma
sentirò il Presidente cosa ci risponde - che è determinato dal
fondo rischi.
Orbene, leggendo quello che c'è scritto nella relazione di
bilancio, il fondo svalutazione crediti e il fondo rischi hanno una
precisa funzione, in particolare: i crediti - così è scritto - sono
esposti al loro presumibile valore di realizzo, determinato
attraverso l'accantonamento di un apposito fondo svalutazione
crediti, quantificato in funzione di una stima relativa alla
solvibilità dei crediti stessi. Esso è stato classificato
nell'attivo dello stato patrimoniale a rettifica diretta dei
crediti commerciali. In poche parole, il fondo svalutazione abbatte
quella quantità di crediti che sono ritenuti di difficile
solvibilità e quindi di difficile ricuperabilità da parte della
Casa da gioco. Vi è poi il fondo per rischi ed oneri che è stato
stanziato a titolo prudenziale al fine di coprire perdite di
esistenza, certo probabile, delle quali tuttavia - sempre si legge
nella nota - alla chiusura dell'esercizio non sono determinabili
l'ammontare o la data di sopravvenienza.
Sulla base di quello che si riesce a comprendere da
quest'insieme di spiegazioni e di dati contenuti nel documento
contabile, sembra che l'abbattimento a titolo prudenziale
dell'ammontare totale dei crediti rispetto a quelli esigibili e di
certa ricuperabilità sia notevolmente differente.
Per questo con l'interpellanza si vuole conoscere un po' più
approfonditamente questa situazione, in particolare si chiede se
gli importi indicati nel prospetto contabile sono ritenuti un
fenomeno di normalità oppure no. Le altre domande invece vogliono
comprendere intanto in maniera più precisa quali sono i canoni di
regolamento degli affidamenti dei prestiti a favore dei clienti, in
particolare anche dei cosiddetti rabatteurs, cioè di coloro che
portano clienti di particolare prestigio e capacità finanziaria a
giocare al Casinò. Vorremmo, se possibile, sapere quali sono le
garanzie che vengono richieste a questi soggetti e se queste
garanzie sono fornite, penso che dall'interpellanza si evinca anche
la volontà di conoscere, da parte del sottoscritto nei confronti
del Presidente, i meccanismi di affidamento del credito a favore di
questi soggetti e qual è l'entità delle provvigioni riconosciute ai
rabatteurs, e poi - tornando alla domanda iniziale - se sulla base
della considerazione generale, alla luce dei risultati che si sono
verificati, sia stato ritenuto opportuno o meno prendere dei
provvedimenti nei confronti dei titolari dell'Ufficio in
questione.
Président La parole au Président du Gouvernement régional,
Viérin Dino.
Viérin D. (UV) La gestion extraordinaire, instituée par la loi
régionale n° 88/93, n'est pas selon nous et sur la base également
d'avis qui nous ont été fournis, contrairement à ce qui est indiqué
dans les prémisses de cette interpellation, un organisme public,
dans la mesure où elle possède sa propre personnalité juridique de
droit privé - il suffit de se référer à l'article 2 de la loi
régionale portant institution de la gestion extraordinaire -
qu'elle n'entretient aucun rapport d'ordre hiérarchique avec
l'Administration régionale et avec les organes qui dépendent de
cette dernière; qu'elle dispose de sa propre organisation autonome
et indépendante, même du point de vue de l'organigramme et de la
réglementation; qu'il n'est donc pas possible d'envisager
l'hypothèse d'une gestion directe de la maison de jeu de la part de
la Région.
La gestion extraordinaire constitue donc une gestion autonome du
casino de la Vallée de Saint-Vincent, même si elle est soumise aux
contrôles prévus par la loi n° 88/93, et non pas une gestion
directe de la Région. En tant que gestion autonome, elle exprime
donc dans ses rapports juridiques avec des tiers sa nature privée
et se comporte comme n'importe quel sujet de droit privé dans le
cadre des dispositions de droit privé.
Quant aux questions qui ont été posées par Monsieur Tibaldi, sur
la base des données qui nous ont été fournies par le Commissaire
Ramojno et tout en nous déclarant à la disposition de Monsieur
Tibaldi pour tout complément d'information, si jamais les réponses
ne sont pas exhaustives, je fournis les éléments qui devraient
permettre de répondre aux dites questions et ce, sur la base d'un
tableau récapitulatif "movimento clienti anni dal 1° luglio 1994 al
30 giugno 1997", dont je donnerai un double à Monsieur Tibaldi. Le
Commissaire Ramojno nous formule donc ces considérations:
"Gli importi indicati nel prospetto contabile, in particolare i
crediti verso i clienti ritenuti di dubbia ricuperabilità o di
incerta solvibilità, nei tre anni di gestione straordinaria dal 1°
luglio 1994 al 30 giugno 1997, rientrano senza alcun dubbio entro i
limiti di una sofferenza consolidata che precede la gestione
straordinaria e che si attesta da anni, seppure con scostamenti
legati ad episodici incrementi, in una media che è riscontrabile in
tutti i bilanci della gestione della Casa da gioco, considerata nel
suo complesso e nelle sue varie fasi anche di natura gestionale. È
bene precisare che i tre anni presi in considerazione hanno
sviluppato un volume complessivo di assegni e movimenti a fronte
dei quali sono state consegnate fiches per giocare di circa 815
miliardi e che ben 584 miliardi, pari al 72 percento del giocato in
fiches, sono stati movimentati dall'Ufficio cassa assegni, e che a
fronte di tale movimento l'Ufficio cassa assegni ha registrato una
sofferenza sicuramente contenuta di 3,431 miliardi, pari a circa lo
0,60 percento sul volume del cambiato. I rimanenti 230 miliardi
circa, derivanti da cambi centax e carte di credito, hanno
rappresentato per contro, con una percentuale di costo commissione
del 2,3 percento circa, costi fissi di commissione per circa 5,2
miliardi ed è del tutto evidente che le operazioni fatte senza
rischio imprenditoriale, che rappresentano meno del 30 percento,
hanno di fatto rappresentato un costo fisso certo e non
ricuperabile ben superiore ai 3,431 miliardi oggetto di esame per
quest'interpellanza. Va inoltre sottolineato che tale percentuale,
con scostamenti comunque assorbiti in piani pluriennali, è
consolidata anche nelle precedenti gestioni della Casa da gioco e
rientrano pertanto, e malgrado le volontà degli attuali gestori, in
una normalità fisiologica di rischio imprenditoriale. Vale la pena
di sottolineare inoltre che, nei confronti del debito di gioco e ai
sensi delle vigenti leggi nazionali, non è riconosciuta azione
legale per il recupero. Il dato consolidato e riportato in bilancio
è riferito ai tre anni di gestione straordinaria ed è di molto
inferiore, se vogliamo prendere dei termini di paragone e di
confronto, con i dati emergenti dalla nota sull'andamento economico
della Valle d'Aosta nel ?96 e redatto dalla Banca d'Italia, dove
alla pagina 32 nel prospetto "Impieghi bancari e sofferenze in
Valle d'Aosta per settori di attività economica, Tav. 5C" ha fatto
registrare valori di sofferenze sul territorio valdostano con
percentuali che vanno dall'8 percento al 6,7 percento. È comunque
scontata, riteniamo doverosa, e applicata l'azione di tentativo di
recupero che l'azienda effettua con le dovute cautele nei confronti
della clientela con la collaborazione di istituti ed agenzie
specializzate nel pieno rispetto della normativa vigente.
Ciononostante - ed è il secondo punto dell'interpellanza - nel
normale avvicendamento della clientela si verificano dopo momenti
di regolare e costante copertura degli assegni emessi da parte
della stessa, difficoltà, ritardi e in alcuni casi anche
inadempienze che determinano complessivamente la percentuale di
insolvenza evidenziata. Gli affidamenti erogati dall'ufficio
competente sono stati effettuati nel rispetto dei regolamenti
vigenti. È anche opportuno sottolineare che l'azienda ha
predisposto fin dall'inizio del ?97, con il supporto di consulenti
esterni e al fine di recepire le nuove disposizioni di legge e di
rendere sempre più aderente il regolamento alle esigenze della
clientela di gioco, una nuova regolamentazione che ha avuto
applicazione sperimentale nel corso del mese di dicembre ?97. Tale
regolamentazione prevede a mezzo di informazioni commerciali e
bancarie tutte le garanzie a tutela del credito concesso che
comunque viene limitato ad un importo ampiamente al di sotto della
potenzialità patrimoniale stimata.
Nell'ambito poi dei crediti verso clienti, l'entità degli
importi dovuti ad anticipazioni a clienti procurati dai rabatteurs
è pari al 20 percento del totale della sofferenza in essere. Ai
rabatteurs viene riconosciuta una percentuale sugli assegni
negoziati presso la cassa assegni e andati a buon fine del 6
percento a titolo di provvigione. Si precisa che tale tipologia di
collaboratori è oggi limitata ad una sola persona; gli altri
rabatteurs percepivano un compenso fisso, che oscillava da un
minimo di 200 mila lire a un massimo di 400 mila lire per presenza
di giocatore. Da intendersi, questa presenza, per week-end o
periodo di ospitalità più lungo in concomitanza di festività. In
entrambi i casi il compenso veniva erogato solo a fronte di provate
partecipazioni al gioco del cliente segnalato. I rabatteurs
partecipano al rischio dell'eventuale insolvenza dell'assegno dei
propri clienti.
Infine - l'ultima domanda - non si ravvisano nell'esercizio 1°
luglio 1996 - 30 giugno 1997 elementi di responsabilità in capo al
Responsabile dell'Ufficio cassa assegni o di altre persone delegate
e non sono quindi stati adottati provvedimenti nei loro
confronti".
Président La parole au Conseiller Tibaldi.
Tibaldi (Ind) Per una breve replica. Innanzitutto chiedo al
Presidente se è possibile disporre di una copia di quella risposta
per poterla esaminare attentamente.
Due considerazioni. La prima si riferisce alle premesse
dell'interpellanza: qui non è che si voglia fare un dibattito di
carattere giurisprudenziale sulla natura della gestione
straordinaria, però come il Presidente dice che non si tratta di
gestione diretta quella del Casinò de la Vallée, bisogna anche
tenere presente che c'è una specifica circolare ministeriale che,
pur rispettando la personalità giuridica di diritto privato o la
natura autonoma a livello decisionale, contabile, del soggetto
preposto alla guida di un ente commissariato, l'ente locale - in
questo caso la Regione - resta il gestore del Casinò commissariato.
Questa è una circolare ministeriale del 2 giugno dello scorso anno
che non fa distinzioni fra Casinò commissariati dal comune o Casinò
commissariati dalla Regione, comunque sono punti di vista
differenti.
Per quanto riguarda invece l'interpellanza nella sua sostanza,
non posso in questo momento che prendere atto delle affermazioni
del Presidente sulla base delle risposte che ha fornito il
Commissario. Faccio solo un'osservazione laddove il Commissario fa
riferimento al cosiddetto credito consolidato, cioè che i valori
che ci siamo ritrovati in bilancio sono riferibili a somme di
crediti che si sono accumulati nel corso di questi tre anni di
gestione commissariale però, pur rispettando quest'affermazione del
Commissario, mi pare di evincere, come dicevo già illustrando
l'interpellanza, che c'è un'anomala crescita di crediti dallo
scorso anno a quest'anno e già dal ?95, dalla gestione precedente,
al '96, in particolare: 367 milioni di crediti verso clienti nei 12
mesi nel primo anno di gestione straordinaria; 615 milioni nel
secondo anno; 2,279 miliardi nel terzo anno, quindi c'è stata una
progressione che non è nemmeno costante, ma che è più che costante,
se vogliamo fare un ragionamento di carattere matematico.
Il Commissario dice che nonostante ciò questo valore è da
considerarsi nella normalità, cioè è fisiologico; io chiedevo se
era fisiologico o patologico il Presidente risponde: il Commissario
dice che è fisiologico. Su questa risposta mi permetto di avere
qualche perplessità, riservandomi di esaminare in maniera più
compiuta il documento letto dal Presidente fornendomi la risposta a
quest'interpellanza anche perché, sulla base di altri dati che
invece abbiamo nel prospetto di bilancio, notiamo un altro gap
particolare in questa gestione, cioè, oltre all'ammontare dei
crediti, che è comunque aumentato, è aumentato anche il volume dei
crediti di difficile recuperabilità e di difficile solvibilità
rispetto agli anni passati quindi, sono due ragionamenti che non
possiamo sottovalutare e che devono essere tenuti in costante
considerazione.
La risposta di Ramojno, ripeto, la prendo per buona, ma ritengo
di non poterla accettare come ragionamento finale di un incremento
di valori economici che qui stanno ad indicare una situazione da
campanello di allarme da tenere sotto costante attenzione perché da
quei pochi e scarni numeri che abbiamo letto in bilancio e che in
qualche maniera sono stati ripresi dal Presidente ritengo che non
si debba affrontare con un'estrema o certa leggerezza una
situazione di questo tipo.
Ringrazio il Presidente per la risposta e chiedo se è possibile
avere una copia del documento di Ramojno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK