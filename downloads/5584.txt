Consiglio Regionale della Valle d'Aosta - Oggetto del Consiglio n. 3707 del 20 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3707 del 20 aprile 1988 - Resoconto
OGGETTO N. 3707/VIII - DISEGNO DI LEGGE CONCERNENTE:
"ISTITUZIONE E FINANZIAMENTO DELLE SPESE DI GESTIONE DELLA COMUNITÀ
"EMANUELE DESAYMONET", DI AOSTA, PER IL RECUPERO DEI
TOSSICODIPENDENTI".
PRESIDENTE
: Vi è stato distribuito il secondo
emendamento, che chiamiamo emendamento n. 2 dell'Assessore Voyat.
Il disegno di legge, nel testo proposto dalla Commissione, ha
pertanto all'art. 2 due emendamenti sostitutivi dell'articolo:
quello proposto dalla Commissione, che termina con le parole
"apposite convenzioni",
e l'emendamento completo che parla
di convenzioni stipulate con tali enti ecc., di cui è già stata
data spiegazione.
Ha chiesto di parlare il Consigliere Baldassarre, per mozione
d'ordine, ne ha facoltà.
BALDASSARRE (P.S.D.I.):
Non voglio essere insistente,
però ufficializzo la proposta di una sospensione di cinque minuti
per chiarire la questione e al limite per poter concordare un unico
emendamento.
PRESIDENTE
: Le richieste di sospensione non sono mai
state respinte, ma sono sempre state accolte.
La Presidenza ritiene però che si debba chiarire il fatto che è
la IV^ Commissione che si riunisce, perchè l'emendamento è della
IV^ Commissione, per definire un unico testo dell'emendamento.
Si dà atto che la seduta è sospesa dalle ore 18,28 alle ore
18,40.
PRESIDENTE
: Riprendono i lavori dopo la breve
sospensione, che ha portato, stando a quanto mi è stato consegnato,
alla redazione di un testo di emendamento in sostituzione dell'art.
2 concordato, che dovrebbe trovare il consenso di tutti quanti
hanno partecipato a formularlo.
Ne do lettura:
"La Comunità "Emanuele Desaymonet" può essere gestita
direttamente dalla Regione o dall'Unità Sanitaria Locale della
Valle d'Aosta oppure da enti o associazioni idonei sulla base di
convenzioni stipulate con l'U.S.L. in armonia con gli indirizzi
fissati dalla Regione".
Comunque su questo emendamento ci si pronuncerà in esame di
articolato.
Dichiaro chiusa la discussione generale. Si passa all'esame
dell'articolato. Do lettura dell'art. 1:
Art. 1
(Istituzione della Comunità "Emanuele Desaymonet")
l. È istituita nel territorio del Comune di Aosta la Comunità
per il recupero dei tossicodipendenti denominata "Comunità Emanuele
Desaymonet" che ha sede nel complesso immobiliare sito in regione
Champlan-Talapé.
PRESIDENTE
: Pongo in votazione l'art. 1:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 2 nel testo
dell'emendamento sostitutivo dello stesso articolo:
Art. 2
(Gestione)
1. La comunità "Emanuele Desaymonet" può essere gestita
direttamente dalla Regione o dall'Unità Sanitaria Locale della
Valle d'Aosta oppure da enti o associazioni idonei sulla base di
convenzioni stipulate con l'U.S.L. in armonia con gli indirizzi
fissati dalla Regione.
PRESIDENTE
: Pongo in votazione l'art. 2:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 3:
Art. 3
(Finanziamenti)
1.
Per l'applicazione della presente legge è
autorizzata la spesa annua di lire 50.000.000.
2.
L'onere derivante dall'applicazione della presente
legge graverà sul capitolo di nuova istituzione n. 40930,
codificazione 1.1.1.4.1.2.8.7.08, del bilancio di previsione della
Regione per l'anno 1988.
3.
Alla copertura della spesa si provvede:
-
per l'anno 1988 mediante riduzione della somma di lire
150.000.000 dello stanziamento iscritto al capitolo 50000 "Fondo
globale per il finanziamento di spese per l'adempimento di funzioni
normali - spese correnti" a valere su apposito accantonamento
previsto all'allegato n. 8 al bilancio stesso;
-
per gli anni 1989 e 1990 mediante utilizzo per lire
300.000.000 delle risorse disponibili iscritte al programma
2.2.3.03 - Assistenza sociale e beneficenza pubblica del bilancio
pluriennale 1988-1990;
-
per gli anni successivi gli oneri saranno iscritti con le
leggi di approvazione dei relativi bilanci di previsione.
PRESIDENTE
: Pongo in votazione l'art. 3:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 4:
Art. 4
1. Al bilancio di previsione della Regione per l'anno 1988
sono apportate le seguenti variazioni;
PARTE SPESA
Variazione in diminuzione:
Capitolo 50000 "Fondo globale per il finanziamento di spese
per l'adempimento di funzioni normali - spese correnti"
lire 150.000.000
Variazione in aumento:
Settore 2.2.3. -
Sicurezza Sociale Programma 03 -
Assistenza Sociale e Beneficenza pubblica
Capitolo 40930 (di nuova istituzione) "Spese per il
funzionamento della comunità per il recupero di tossicodipendenti
denominata "Emanuele Desaymonet"
L. R.
lire 150.000.000
PRESIDENTE
: Pongo in votazione l'art. 4:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 5:
Art. 5
1. La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE
: Pongo in votazione l'art. 5:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Pongo in votazione la legge nel suo complesso
per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti 25
Votanti 25
Favorevoli 21
Contrari 4
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK