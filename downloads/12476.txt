Consiglio Regionale della Valle d'Aosta - Oggetto del Consiglio n. 3392 del 8 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3392 del 8 maggio 1992 - Resoconto
OGGETTO N. 3392/IX Disegno di legge: "Aumento del valore
convenzionale di cui al comma quattro dell'articolo 3 della legge
regionale 28 dicembre 1984, n. 83, concernente la concessione di
contributi per la manutenzione e la gestione di piste per lo sci di
discesa, come modificata dalla legge regionale 30 ottobre 1987, n.
86".
Presidente
La parola al relatore Consigliere
Trione.
Trione (DC)
La concessione di contributi per la
manutenzione e la gestione di piste per lo sci di discesa è
disciplinata dalla legge regionale 28 dicembre 1984, n. 83.
Il disegno di legge in esame ne propone l'aggiornamento del
valore convenzionale preso a base del calcolo per la determinazione
dei contributi stessi.
La normativa mira a stimolare e promuovere la perfetta e
costante praticabilità delle piste di sci alpino, il corretto
inserimento delle piste stesse e dei relativi impianti di risalita
nell'ambiente, e la manutenzione periodica delle stazioni, dei
sostegni di linea, dei fabbricati e delle strutture di servizio in
genere.
L'ammontare dei contributi, ai quali possono accedere aziende ed
enti esercenti impianti di trasporto a fune situati in Valle
d'Aosta e normalmente utilizzati per la pratica dello sci di
discesa, è determinato in funzione della potenza degli
impianti.
La potenza s'intende definita come il prodotto della portata
oraria massima autorizzata per il dislivello di ciascun
impianto.
L'importo del contributo è determinato moltiplicando tale
coefficiente per un valore convenzionale che, già fissato in lire
90.000 nella legge regionale n.83 del 1984, è stato aggiornato in
lire 105.000 con la normativa n.86 del 1987 e proposto in questo
disegno di legge in lire 108.000.
L'aggiornamento di lire 18.000 rispetto al valore convenzionale
del 1984, rappresenta il recupero di circa un terzo della perdita
del valore del denaro - circa 7 percento - in questi sette
anni.
Presidente
Vi sono interventi da parte dei
consiglieri?
Possiamo passare a votare il testo della legge.
Do lettura dell'articolo 1.
Articolo 1 (Aumento del valore convenzionale)
1. Con decorrenza dalla stagione invernale 1991/1992, il valore
convenzionale di cui al comma quattro dell'articolo 3 della legge
regionale 28 dicembre 1984, n.83, concernente la concessione di
contributi per la manutenzione e la gestione di piste per lo sci di
discesa, come rideterminato dalla legge regionale 30 ottobre 1987,
n.86, è aumentato da lire centocinquemila a lire centoottomila.
Presidente
Se non vi sono interventi possiamo mettere
l'articolo 1 in votazione.
Esito della votazione:
Presenti, votanti e favorevoli: 27
Il Consiglio approva all'unanimità.
Possiamo passare alla discussione dell'articolo 2 del quale do
lettura.
Articolo 2 (Norme finanziarie)
1. Alla maggior spesa per l'anno 1991 derivante
dall'applicazione della presente legge si fa fronte con le
disponibilità già iscritte al capitolo n.64560 del bilancio della
Regione per il medesimo anno.
2. A decorrere dall'anno 1992 alla determinazione degli oneri di
cui alla legge regionale 28 dicembre 1984, n.83, concernente la
concessione di contributi per la manutenzione e la gestione di
piste per lo sci di discesa, come successivamente modificata, si
provvederà con legge di bilancio ai sensi dell'articolo 15 della
legge regionale 27 dicembre 1989, n.90 "Norme in materia di
bilancio e di contabilità generale della Regione autonoma Valle
d'Aosta".
Presidente
Per questo articolo c'è un emendamento
della seconda Com-missione che lo sostituisce, del quale do
lettura.
L'articolo 2 viene così sostituito:
Articolo 2 (Norme finanziarie)
1. Alla maggior spesa per l'anno 1992 derivante
dall'applicazione della presente legge si fa fronte con le
disponibilità già iscritte al capitolo 64560 del bilancio della
Regione per il medesimo anno.
2. A decorrere dall'anno 1993 alla determinazione degli oneri di
cui alla legge regionale 28 dicembre 1984, n.83, concernente la
concessione di contributi per la manutenzione e la gestione di
piste per lo sci di discesa, come successivamente modificata, si
provvederà con legge di bilancio ai sensi dell'articolo 15 della
legge regionale 27 dicembre 1989, n.90 "Norme in materia di
bilancio e di contabilità generale della Regione Autonoma Valle
d'Aosta".
Presidente
Possiamo passare a votazione
dell'emendamento sostitutivo dell'articolo 2.
Esito della votazione:
Presenti, votanti e favorevoli: 28
Il Consiglio approva all'unanimità.
S'intende votato anche l'articolo essendo emendamento
sostitutivo di tutto l'articolo.
Passiamo all'articolo 3 del quale do lettura.
Articolo 3 (Dichiarazione d'urgenza)
1. La presente legge è dichiarata urgente ai sensi del comma tre
de-ll'articolo 31 dello Statuto speciale ed entrerà in vigore il
giorno successi-vo a quello della sua pubblicazione nel Bollettino
ufficiale della Regione.
Presidente
Si tratta della dichiarazione d'urgenza,
possiamo passare a votazione.
Esito della votazione:
Presenti, votanti e favorevoli: 28
Il Consiglio approva all'unanimità.
Votiamo sul complesso della legge.
Esito della votazione:
Presenti, votanti e favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK