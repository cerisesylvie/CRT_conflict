Consiglio Regionale della Valle d'Aosta - Oggetto del Consiglio n. 2275 del 15 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PARTECIPAZIONE E INIZIATIVA POPOLARE
Referendum e iniziativa popolare
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2275 del 15 luglio 2016 - Resoconto
OGGETTO N. 2275/XIV - Reiezione della proposta di legge:
"Disposizioni per la razionalizzazione delle spese per le
consultazioni elettorali e referendarie".
Rosset (Presidente) -
Punto n. 38 dell'ordine del giorno.
Ha chiesto la parola il Consigliere Bertin, ne ha facoltà.
Bertin (ALPE) -
Nel corso degli ultimi anni si è spesso
verificato che i cittadini italiani siano stati chiamati a votare
più volte nell'arco dello stesso anno. Nella primavera scorsa, ad
esempio, abbiamo assistito a diverse consultazioni elettorali che
hanno visto coinvolti milioni di elettori. Si è trattato delle
elezioni amministrative che si sono tenute il 5 giugno, con turno
di ballottaggio il 19 giugno scorso e una consultazione
referendaria riguardante le autorizzazioni alle trivellazioni che
si è svolta il 17 aprile, neanche un mese e mezzo prima. Fra le
decisioni che risultano maggiormente incomprensibili ai cittadini
c'è la scelta di chiamarli ad esprimersi più volte in un lasso di
tempo molto limitato, come accaduto ad esempio in questo caso.
Queste decisioni spesso sono motivate esclusivamente da interessi
politici riguardanti i risultati delle consultazioni. Anche
quest'ultimo fatto ha messo in chiaro l'enorme dispendio di risorse
che consegue allo svolgimento separato delle consultazioni
elettorali rispetto a quelle referendarie, nonostante i cittadini
abbiano dimostrato di sapere opportunamente distinguere il diverso
significato delle singole votazioni. Uno spreco di denaro pubblico
che si può stimare in diverse centinaia di migliaia di euro. Si
tratta di uno spreco di denaro pubblico che indigna i contribuenti
e appare oltremodo incomprensibile. Per questa ragione in diverse
democrazie occidentali si è istituito l'
election-day
, vale a
dire l'accorpamento tra le elezioni politiche, amministrative e il
referendum in un'unica giornata. Appare quindi opportuno assumere a
livello legislativo regionale (anche sulla scorta di quanto già
avvenuto a livello statale con la legge del 2011) una scelta a
favore dello svolgimento del cosiddetto election-day: ossia
l'accorpamento in un'unica tornata delle consultazioni elettorali e
referendarie che si devono tenere nel corso dello stesso periodo
dell'anno. Un orientamento già assunto a livello normativo da
diverse Regioni italiane, che hanno introdotto modalità in grado di
accorpare diversi appuntamenti elettorali.
Con la presente proposta di legge si intende perciò favorire lo
svolgimento contestuale di consultazioni che possono essere
agevolmente accorpate, fermo restando che non si svolgono
referendum regionali nell'anno in cui si tengono le consultazioni
per il rinnovo del Consiglio regionale, come avviene adesso.
L'introduzione dell'election-day consentirebbe inoltre di evitare
il rischio che la scelta discrezionale della data per la
consultazione referendaria sia determinata dalla volontà di
chiamare alle urne il corpo elettorale in momenti oggettivamente
poco favorevoli al raggiungimento del
quorum
eventualmente
prescritto.
La scelta della data referendaria è stata utilizzata, come
abbiamo visto anche di recente, in modo strumentale per impedire il
raggiungimento del quorum e vanificare la consultazione con il
palese obiettivo di indebolire e sabotare un importante strumento
di democrazia e partecipazione. Si ritiene al contrario utile
favorire in tutti i modi la partecipazione dei cittadini alla vita
politica, indipendentemente dagli interessi elettorali contingenti
e la proposta di legge in questione ha anche quest'obiettivo: una
proposta di buon senso che potrebbe consentire di risparmiare
risorse pubbliche e favorire indirettamente la partecipazione dei
cittadini alle decisioni collettive.
Questa proposta di legge ha già purtroppo avuto un voto negativo
da parte della maggioranza in occasione dell'analisi nella
commissione competente, alla quale è stata assegnata; un voto
contrario forse dovuto ad un'analisi frettolosa della proposta di
legge e che ci auguriamo venga smentito da quest'Assemblea. La
presente proposta di legge ovviamente non comporta maggiori oneri
per il bilancio regionale, essendo anzi finalizzata a procurare
economie di spesa derivanti dalla razionalizzazione delle procedure
elettorali.
Presidente -
Ha chiesto la parola il collega Farcoz, ne
ha facoltà.
Farcoz (UV) -
Je vous reporterai ici quelques
considérations faites déjà en I
e
Commission. La loi
ainsi présentée semblerait, d'une première lecture, une proposition
qui a comme but principal celui de réduire les frais de
consultation électorale, referendum et élections administratives et
politiques. Dans le détail, par contre, elle cache un raisonnement
à son intérieur, qui, à notre avis, ne peut pas être partagé, car
ces différentes consultations auraient une nature bien différente
et je cite, à ce propos, une partie de l'avis du CELVA: "accorpando
la votazione referendaria, che tratta tematiche relative alla
coscienza dei singoli e delle comunità con un voto di natura
politica o amministrativa si rischierebbe di generare confusione
negli elettori e potrebbe facilitare inopportune
strumentalizzazioni di voto". Si d'un côté ce texte poursuit un
raisonnement purement économique, de l'autre on pourrait bien
imaginer la directe conséquence de cette proposition de loi,
c'est-à-dire que les représentants des différentes institutions
risquent d'être choisis plus pour une position référendaire que
pour leur programme électoral dans son ensemble ; cela parce que -
et je veux le rappeler - la nature des consultations résulte
différente. Voilà que pour ces motivations notre vote sera
contraire à cette proposition de loi.
Presidente -
Ha chiesto la parola il Consigliere
Cognetta, ne ha facoltà.
Cognetta (M5S) -
Per dare il mio supporto a questa
proposta di legge. In effetti, ho letto anch'io i pareri del CPEL,
tra l'altro, sono anche favorevoli: quello dato in data 29 gennaio
esprime parere favorevole e aggiungerei che si rischia confusione,
ma soprattutto si rischia di raggiungere il
quorum
. Questo
quindi può essere davvero un problema in Valle d'Aosta, se poi i
referendum cominciano veramente a raggiungere il quorum e questo
immagino che possa mettere parecchio imbarazzo, ma più che
confusione nell'elettorato, la confusione sarebbe in maggioranza.
Ripeto: per quanto riguarda il Movimento Cinque Stelle, che anche a
livello nazionale, tra l'altro, ha presentato proposte di questo
tipo, c'è sicuramente il supporto a questa legge e non mi sarei
aspettato nulla di diverso dalla maggioranza, questo ci tengo a
dirlo.
Presidente -
Non ci sono altre richieste di intervento,
dichiaro chiusa la discussione generale. Ha chiesto la parola il
Consigliere Bertin, ne ha facoltà.
Bertin (ALPE) -
Questa legge ha un duplice obiettivo: da
una parte, quello di risparmiare del denaro pubblico, una somma
significativa peraltro; una tornata elettorale in Valle d'Aosta ha
un costo di circa 600 mila euro, una somma notevole, questo è il
primo obiettivo di questa proposta di legge; il secondo era quello
di favorire nel miglior modo possibile la partecipazione dei
cittadini, si ritiene un fatto positivo che i cittadini partecipino
alle consultazioni elettorali e in generale alla vita pubblica e
politica. Questi sono i due obiettivi e non c'è nessun tipo di
strumentalizzazione proprio perché viene fatto nel rispetto della
logica dei referendum regionali, nel senso che non possono essere
legati a delle consultazioni regionali poiché si occupano degli
stessi argomenti.
Mentre per quello che riguarda le elezioni comunali, sono
elezioni di diverso tipo e che non hanno alcun elemento in comune,
pertanto possono benissimo svolgersi in modo simultaneo, anche
perché i cittadini sono in grado di scegliere in modo razionale e
hanno gli strumenti e le capacità. Non bisogna neanche credere che
gli elettori siano poi così stupidi, sono in grado di scindere i
problemi e di capire quando si tratta di votare per il referendum e
quando per le elezioni comunali. Questo però avrebbe come obiettivo
principale di sottrarre questo giochino della scelta della data
elettorale, che è fatta spesso in funzione degli obiettivi politici
che si vogliono ottenere. Se si vuole ottenere il quorum, lo si può
legare nel caso di un referendum a delle elezioni, altrimenti lo si
mette distante, magari d'estate o vicino all'estate, così di fatto
da sabotare il referendum. L'abbiamo visto recentemente a livello
nazionale, ma l'abbiamo visto anche a livello regionale. Ci
ricordiamo il referendum del 2012, nel quale si è voluto prima far
esprimere i cittadini l'11 novembre a Courmayeur, per poi farli
rivotare la settimana dopo il 18 novembre per il referendum, con un
dispendio di risorse e anche con l'effetto che Courmayeur, anche
per questo, è stato il Comune con il tasso di partecipazione più
basso e non è casuale. Questa è la dimostrazione, però in realtà
questa proposta di legge andrebbe ad accorpare soltanto le elezioni
comunali con il referendum, con nessun effetto e nessuna confusione
negli elettori. Classico esempio, lo ripeto, è quello dell'ultima
volta che vi è stato un referendum nel 2012, quando benissimo si
sarebbero potute accorpare le elezioni comunali di Courmayeur con
il referendum, con un risparmio di risorse, ma non lo si è fatto
per ragioni politiche.
Indipendentemente da chi governa, a nostro avviso, questa scelta
della data non deve essere lasciata nella discrezionalità di chi
governa e che segue ovviamente i propri interessi elettorali e
politici, le proprie convenienze. Come non si deve sperperare
denaro pubblico in una logica puramente mirata a fare gli interessi
di un singolo partito e a non guardare invece al beneficio
collettivo. Questa frase la riprendo, perché è una frase
pronunciata dal Segretario del Partito Democratico, Raimondo
Donzel, in occasione di una votazione di una proposta di legge
sostanzialmente simile fatta nella scorsa legislatura. Mi rattrista
e mi ha rattristato anche in I Commissione quando questa proposta
di legge è stata analizzata dalla commissione e in modo, a mio
avviso, frettoloso, è stata respinta, tra l'altro, senza neanche un
intervento da parte del Partito Democratico, che appena tre anni fa
aveva sostenuto questo provvedimento. In effetti, ricordo: "noi
sosteniamo con profonda convinzione questa proposta di legge", che
è la stessa...così diceva l'allora Segretario del Partito
Democratico Raimondo Donzel. Io capisco le logiche di maggioranza e
opposizione, ma il provvedimento è lo stesso e mi è francamente
spiaciuto che neanche ci sia stato da parte del Partito Democratico
in commissione un intervento. Anche un voto di astensione non si
giustifica: ricordo che il voto di astensione non facilita il
passaggio della legge, anzi viene di fatto sommato ai voti contrari
e mi dispiace che il tutto venga visto in questa logica molto
partitica e molto di maggioranza e opposizione, quando i
provvedimenti sono di buon senso e in due anni non cambiano il loro
significato.
Non voglio continuare a citare l'intervento fatto nella passata
legislatura, perché è francamente spiacevole, ma credo che sia un
modo di affrontare le questioni riguardanti in questo caso delle
leggi, che, a mio avviso, è sbagliato; bisogna entrare nel merito
dei provvedimenti. Questo provvedimento è un provvedimento di buon
senso, che fa risparmiare risorse e che favorisce la
partecipazione, ma il dover constatare che questo Consiglio si
rifiuta di approvare un provvedimento di questo tipo è francamente
una cosa che non mi sarei aspettato. In effetti, confidavo nel buon
senso e che nel periodo tra la votazione in commissione e oggi, in
cui c'è il voto dell'Assemblea, si analizzasse meglio da parte
della maggioranza questa proposta e che si votasse questa
proposta.
Tra l'altro, mi suggerisce la collega - perché bisogna
affrontare le cose - abbiamo appena approvato un provvedimento
all'unanimità, perché si è entrati nel merito della questione e
anche l'opposizione ha votato il provvedimento appena passato,
perché nel merito si era d'accordo. Qui si arriva al paradosso nel
quale si dice che si condividono i principi, ma poi, quando si
tratta di applicarli, no, perché il rischio ovvio è quello di
favorire la partecipazione e si preferisce sprecare delle risorse
pubbliche piuttosto che favorire la partecipazione dei cittadini
alla vita democratica, è un fatto grave, a mio avviso.
Si passa il tempo a parlare di partecipazione, di cambiamento,
di rinnovamento della politica, anche l'entrata in maggioranza
delle forze politiche che fino a qualche tempo fa facevano parte
dello schieramento di opposizione...se questi sono i risultati
pratici, francamente sono deluso. Anche oggi vediamo che non cambia
niente: com'è stata respinta due anni fa questa proposta di buon
senso, verrà respinta anche oggi con il voto favorevole anche di
quelli che, almeno in teoria, si erano sempre dichiarati favorevoli
alla partecipazione ad un dibattito democratico sulle questioni che
riguardano tutti. Si preferisce, lo ripeto, sprecare del denaro
pubblico pur di garantirsi la possibilità di scegliere quando e
come determinare i risultati elettorali. È un peccato, è una
responsabilità, a mio avviso, grave, tanto più che ci troviamo in
un periodo nel quale le risorse pubbliche sono sempre di meno e
ogni possibilità, piccola o grande che sia, di risparmiare deve
essere utilizzata. Questa ha un duplice obiettivo: risparmio di
denaro pubblico e favorire la partecipazione dei cittadini; sono
francamente deluso da quest'Assemblea per l'ennesima volta.
Presidente -
Ha chiesto la parola il Consigliere
Bertschy, ne ha facoltà.
Bertschy (UVP) -
Come gruppo, abbiamo aderito ad una
discussione su questo argomento e rimandiamo un approfondimento su
questo e su altri provvedimenti che il gruppo ALPE ha sottolineato
a quello che sarà il momento più di discussione generale in
Consiglio regionale nel prossimo periodo. Stanno arrivando, sono
arrivate proposte di legge inerenti il referendum e su questo
argomento particolare noi riteniamo che confondere due momenti
elettorali in questo momento non sia significativo. Se non aderire
ad una proposta, vuol dire per forza non essere linea con il
cambiamento, vuol dire anche non avere il diritto di esprimere
un'opinione. Mi sembra un po' di esagerare. Abbiamo fatto un
ragionamento all'interno del movimento, abbiamo fatto le nostre
discussioni, si ritiene che questa sia una proposta positiva, ma
non in linea con gli obiettivi che ci siamo dati, quindi è bene che
sia stata sottoposta all'Assemblea, è bene che ci sia stata una
discussione, ma, a riguardo di questo, noi riteniamo che ci saranno
momenti per affrontare tutto il tema dei referendum in una maniera
ancora più completa. Non c'è nessun problema a sottolineare la
nostra posizione e ad esprimere in questo momento un voto contrario
alla proposta.
Presidente -
Non ci sono altre richieste di intervento,
passiamo alla votazione. Dichiaro aperta la votazione sull'articolo
1 con l'emendamento n. 1 del collega Bertin. La votazione è
chiusa.
Presenti: 29
Votanti: 29
Favorevoli: 6
Contrari: 23
Il Consiglio non approva.
Ai sensi dell'articolo 77, comma 2, del Regolamento, essendo
respinto l'articolo 1, si intende respinta l'intera legge, quindi
la proposta di legge è respinta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK