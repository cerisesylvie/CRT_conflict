Consiglio Regionale della Valle d'Aosta - Oggetto del Consiglio n. 168 del 28 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 168 del 28 giugno 1972 - Resoconto
OGGETTO N. 168/72 - Legge regionale concernente: "Norme
integrative della legge statale 18 marzo 1968 n. 444, riguardanti
l'istituzione delle Scuole Materne nella Regione Autonoma della
Valle d'Aosta".
Lustrissy
(D.P.) -
Ma non mi dilungherò molto
sull'argomento in quanto che la relazione è abbastanza dettagliata:
in sostanza, si tratta dello stesso provvedimento di legge che il
Consiglio aveva approvato nella seduta del 23 luglio 1971 e che era
stato rinviato con delle obiezioni di legittimità da parte del
Presidente della Commissione di Coordinamento. Nella memoria che si
allega al disegno di legge dalle obiezioni ritenuti infondate
vengono respinte e la Giunta riapprova e ripropone al Consiglio il
provvedimento di legge sulla regolamentazione delle scuole
materne.
È un provvedimento importante di per sé sul piano dei principi,
sul piano dell'affermazione autonomistica perché serve da una parte
a regolamentare il rapporto del lavoro del personale insegnante e,
dall'altra, di dare la possibilità ai Comuni di adeguare le
strutture della scuola materna alle effettive esigenze della loro
comunità.
Andrione
(U.V.)
- Vorrei fare alcune riserve che
al tempo stesso sono dichiarazioni di voto dicendo che a titolo
personale mi astengo su questa legge in quanto dal punto di vista
tecnico si tratta di un nuovo provvedimento di legge anche se
ricalca in parte il provvedimento già respinto dalla Commissione di
Coordinamento e, soprattutto, per una ragione sostanziale che a mio
avviso non è utile attaccarsi a una legge morta come è la legge n.
144 che in campo nazionale non è stata applicata e che sarebbe
meglio, sempre secondo un'opinione personale, quella di creare una
scuola materna regionale sganciata dalle strutture esistenti mentre
qui noi possiamo andare incontro a dei rilievi e a delle
discussioni sulla potestà di integrazione legislativa della
Regione, operando direttamente e creando le scuole materne
regionali potremmo fare un lavoro, a mio avviso, migliore e
soprattutto più selettivo, mentre invece, adesso, praticamente ci
obblighiamo con questa legge ad assumere tutte le strutture già
esistenti, d'altra parte bisogna riconoscere che il problema è
grave, che è seriamente sentito, che si pone in maniera acuta
specialmente in Aosta per cui con queste riserve io sono d'accordo
che il problema della scuola materna in Valle d'Aosta debba essere
assunto dalla Regione, non mi sembra che il metodo prescelto sia il
migliore.
Per questa ragione e a titolo puramente personale mi
astengo.
Chincheré
(P.C.I.) -
Una breve, brevissima
dichiarazione di voto forse nemmeno necessaria, ma data
l'importanza della legge pensiamo sia indispensabile farlo.
Una dichiarazione di voto positiva, naturalmente, con grosso
modo le stesse motivazioni che avevamo già esposto in sede di prima
votazione della legge prima che venisse respinta dalla Commissione
di Coordinamento, cioè siamo favorevoli a una soluzione
pianificata, una politica pianificata nei confronti della scuola e
conseguentemente anche della scuola materna, il momento in cui
cessa di essere il rifugio dei bambini, il parcheggio dei bambini e
assolve fino in fondo il suo ruolo di scuola di primo anello
scolastico fortemente educativo, assolve nel discorso più generale
della scuola, ha una funzione estremamente positiva; pertanto, il
gruppo comunista voterà a favore della legge.
Montesano (P.S.D.I.) -
Altre dichiarazioni? Allora si
passa ... il numero ci siamo per votare? Sì. Ecco, però, se ne
scappa uno, se ne scappa uno non ci siamo più. No, no. Ma
aspettiamo, li facciamo entrare ... ecco per la votazione per
favore. L'abbiamo fatta due volte... dunque, allora si passa alla
votazione articolo per articolo.
Art. 1 - Il Consiglio approva. Mi pare si è astenuto il
Consigliere Andrione il quale si astiene su tutti gli articolo,
Art. 2 - Il Consiglio approva.
Art. 3 - Il Consiglio approva.
Art. 4 - Il Consiglio approva.
Art. 5 - Il Consiglio approva.
Art. 6 - Il Consiglio approva.
Art. 7 - Il Consiglio approva.
Art. 8 - Il Consiglio approva.
Art. 9 - Il Consiglio approva.
Art. 10 - Il Consiglio approva.
Art. 11 - Il Consiglio approva.
Si passa alla votazione a scrutinio segreto.
Risultato della votazione: presenti 26, votanti 25, astenutosi
dalla votazione uno, maggioranza 14, favorevoli 22, contrari 3. Il
Consiglio approva
Si passa alle ratifiche di Giunta. Allora si legge il numero e
il titolo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK