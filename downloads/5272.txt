Consiglio Regionale della Valle d'Aosta - Oggetto del Consiglio n. 164 del 10 marzo 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 164 del 10 marzo 1983 - Resoconto
OGGETTO N. 164/VII - REVOCA DI DISPOSIZIONI RELATIVE ALLA
DISCIPLINA PROVVISORIA DELLE INDENNITA' AI COORDINATORI DELL'U.S.L.
- Reiezione di mozione.
PRESIDENTE
: Do lettura della mozione presentata dai
Consiglieri Mafrica e Carlassare:
MOZIONE
PRESA VISIONE
della circolare dell'Assessore alla
Sanità ed Assistenza Sociale del 20.12.1982, n. 127 - prot.n.
7564-Ass. - "Indennità ai coordinatori sanitario e amministrativo
dell'U.S.L. Disciplina provvisoria" e della presa d'atto della
Giunta regionale n. 6949 del 17.12.1982;
CONSIDERATO
che l'accordo unico nazionale del
personale del servizio sanitario nazionale non è ancora stato
siglato;
VERIFICATO
che l'articolo 8 del D.P.R.
20.12.1979, n. 761, all'ultimo comma stabilisce: "Ai
coordinatori è corrisposta un'indennità nella misura stabilita
dall'accordo nazionale unico";
RITENENDO
pertanto assolutamente ILLEGITTIMO il
provvedimento in oggetto che concede un'indennità ai coordinatori
sanitario e amministrativo al di fuori di quanto prevede la
legge;
AL FINE
di non creare ulteriori elemen
ti di
confusione nel servizio sanitario con trattamenti di favore nei
confronti
di alcuni operatori mentre è in atto
un
generale stato di agitazione del settore;
il Consiglio regionale della Valle di
Aosta
DELIBERA
di impegnare la Giunta regionale a revocare la circolare e la
presa d'atto in oggetto.
PRESIDENTE:
Ha chiesto di illustrare la mozione il
Consigliere Carlassare. Ne ha facoltà.
CARLASSARE - (Dem.Prol. Nuova Sin.):
Questa mozione si
riferisce ad una circolare dell'Assessore alla Sanità, che
conferisce un aumento a nostro giudizio assolutamente non lecito.
Vale la pena di fare una breve riflessione su un comportamento che
possiamo giudicare un pò anomalo rispetto a come si dovrebbero
svolgere tutte le pratiche nell'ambito di un'amministrazione
pubblica. Personalmente sono venuto a conoscenza di una circolare
dell'Assessorato alla Sanità, n. 127 in data 20.12. 1982, con la
quale si demanda all'U.S. L. la disposizione di dare un aumento di
£. 500.000 a due signori che svolgono la funzione di coordinatori
nell'ambito del servizio sanitario. Questa circolare fa riferimento
ad un atto della Giunta che mi è stato un pò difficoltoso reperire
perchè, non essendo nel malloppo che normalmente viene fornito ai
Consiglieri, ho dovuto richiederlo alla Presidenza della Giunta e
lì pare che la cosa non fosse così semplice in quanto non sapevano
bene se si trattava di una delibera o di una presa d'atto.
Ho pensato di fare quattro righe con cui richiedevo questo
documento ufficiale; dopo parecchi giorni mi è stata fornita una
presa d'atto del 17. 12.1982, che fa riferimento alla circolare del
20.12.1982, e questa è già una cosa che non quadra.
Con questa presa d'atto e con la circolare si stabilisce che
deve essere dato l'aumento ai due signori, e qui arriviamo
all'altra storia un pò buffa delle delibere dell'U.S.L. Mi si dirà
che voi non c'entrate per niente, ma io non lo credo. La prima
delibera, datata 20.12.1982, che corrisponde esattamente alla
circolare, stabilisce di concedere un'indennità a questi
coordinatori di £. 500.000 mensili lorde, nonchè di concedere loro
degli arretrati per £. 8.500.000; si fa riferimento oltre che
naturalmente alla circolare ad una norma di legge, D.P.R. 20.12.
1979, n. 761, art. 8, dove si dicono alcune cose diverse, e cioè
che ai coordinatori in oggetto è corrisposta un'indennità nella
misura stabilita dall'accordo nazionale unico, una volta che questo
sia stato stipulato, il che non mi risulta, e che non riguarda solo
le figure dei coordinatori ma tutti i dipendenti dell'U.S.L. che
non hanno avuto la fortuna di avere degli avvocati difensori che
hanno propugnato la causa di concedere loro, nel frattempo,
un'indennità di notevole entità, come invece è toccato a questi
signori.
Qui la storia pareva finita ed invece il 10 gennaio, in una
successiva riunione del Comitato di gestione dell'U.S.L., si
stabilisce che quegli 8 milioni 500 mila proprio non vanno bene e
bisogna cancellarli per cui le 500.000 lire di indennità, salvo
conguaglio in più o in meno che deriverà dalla siglatura
dell'accordo nazionale unico, partono dal 1° gennaio 1983.
Tutta questa vicenda mi sembra poco chiara e spero che vengano
spiegati tutti i passaggi, per cui ritenendo la concessione di
questa indennità illegittima perchè la legge prevede altre cose,
pur prendendo atto della lettera fattaci pervenire da questi due
signori, che non cambia la realtà (se hanno svolto un anno e mezzo
le funzioni di coordinatori il loro stipendio e le loro indennità
derivano dalla funzione precedente, perchè finchè non è stipulato
l'accordo nazionale unico nu11a spetta loro), con questa mozione
chiediamo di azzerare la situazione ed annullare la circolare che
ha dato il via a questo pasticcio, per far sì che la questione si
ridiscuta in un ambito più generale, per favorire una intera
categoria che sta trattando tuttora l'accordo nazionale unico,
anzichè come operazione che in effetti favorisce due sole
persone.
PRESIDENTE
: Ha chiesto di parlare l'Assessore alla Sanità
ed Assistenza Sociale Rollandin. Ne ha facoltà.
ROLLANDIN - (U.V.):
Il s'agit d'une circulaire qu'on a
envoyée à l'U.S.L. le 20.12.1982 et je ne comprends pas la question
qu'on a faite à propos d'une prise d'acte de la Junte régionale,
dont à la suite, trois jours après, on a expédié cette circulaire.
Vu qu'il s'agissait justement de donner des adresses à niveau de
U.S.L., prévus par la loi, et vu que d'autres Régions, qui ne sont
pas gouvernées de l'Union Valdôtaine, ont déjà fait des
délibérations en ce sens, on a pensé qu'on pouvait, du moment que
les Messieurs en question faisaient leur travail déjà depuis une
année et demi, donner une adresse à l'U.S.L. pour faire une
délibération. Donc, ce n'était pas un document impositif, c'était
seulement une circulaire pour donner des adresses, afin de formuler
une certaine délibération. Mais en même temps, ce n'est pas vrai ce
qu'a dit M.Carlassare, que cette fonction n'était pas prévue, que
c'est une fonction nouvelle. A différence de ce qui s'est passé
pour tous les autres employés, qui attendent une augmentation de
leur rétribution, à la suite du contrat qu'on aura - j'espère -
d'ici à peu de jours, c'était un travail qui devrait être réglé. Vu
que le contrat (qu'il fallait faire déjà depuis deux ans) est
encore à venir, on a pensé que c'était juste de donner une
anticipation sur la rétribution prévue par la loi. L'U.S.L. a fait
sa délibération qui a été approuvée, et c'est tout.
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
L'Assessore ha molto semplificato le
cose, perchè è vero che in seguito alla sua circolare il Comitato
di gestione ha deliberato, però ha fatto due deliberazioni: una con
la quale si riconosceva questa indennità anche per il periodo
precedente, una seconda con cui l'indennità veniva riconosciuta a
partire dal gennaio 1983 e senza arretrati, quindi significa che la
prima deliberazione assunta sulla base della circolare
dell'Assessore ovviamente poteva non essere, almeno dal punto di
vista formale, completamente a posto.
Il senso della mozione comunque è molto semplice: riteniamo che
tutti gli operatori sanitari debbano avere aumenti, indennità,
riconoscimenti al momento del contratto unico nazionale; però fino
ad allora - proprio perchè ci sono tensioni nell'ambiente della
Sanità - non si devono creare disparità fra chi riesce ad avere
prima del contratto ciò che gli spetta e chi invece deve aspettare
l'esito del contratto.
PRESIDENTE:
Metto in approvazione la mozione in
oggetto:
ESITO DELLA VOTAZIONE
Presenti: 26
Votanti: 26
Contrari: 18
Favorevoli: 8
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK