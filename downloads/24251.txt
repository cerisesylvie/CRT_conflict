Consiglio Regionale della Valle d'Aosta - Oggetto del Consiglio n. 3216 del 9 gennaio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3216 del 9 gennaio 2008 - Resoconto
OGGETTO N. 3216/XII - Interpellanza: "Strumenti per garantire
ai non vedenti e ai non udenti la partecipazione a rappresentazioni
cinematografiche e teatrali".
Interpellanza
Constatato che secondo alcune indagini statistiche elaborate
dall'ISTAT e raccolte sul sito "Handicapincifre" le difficoltà
nella sfera della comunicazione, quali l'incapacità di vedere,
sentire o parlare, coinvolgono circa l'1% della popolazione di 6
anni e più;
Considerato indispensabile garantire ai non vedenti e ai non
udenti il diritto di assistere alle rappresentazioni
cinematografiche e teatrali così come i normodotati;
Appreso che il 15 novembre u.s. a Milano nello Spazio
Oberdan, è stata realizzata un'importante iniziativa dal titolo
"Cinema senza barriere" e che nella Festa del Cinema di Roma è
stato presentato un film in un'apposita proiezione con sottotitoli
e descrizioni;
Ritenuto indispensabile conoscere la realtà locale e le
relative iniziative;
il sottoscritto Consigliere regionale
Interpella
l'Assessore competente per sapere:
1) qual è la percentuale di non-udenti o con gravi ipoacusie
e di non vedenti o di ipovedenti nella popolazione
valdostana;
2) se esistono degli studi sulla possibilità di rendere
totalmente fruibili, anche alle persone che hanno difficoltà ad
avere rapporti sociali dovuti alla comunicazione, le strutture
pubbliche di integrazione sociale e culturale della
Regione;
3) se nelle multisale dell'ex-Cinema Splendor sono presenti
delle postazioni con tecnologia adatta a superare le difficoltà per
le persone diversamente abili nella sfera della
comunicazione;
4) se è intendimento di questo Governo promuovere iniziative
di sostegno, anche finanziare, per il superamento di queste
barriere.
F.to: Venturella
Presidente
- La parola al Consigliere Segretario
Venturella.
Venturella (Arc-VA)
- Questa interpellanza nasce dalla
lettura di un comunicato stampa e di una ricerca nella rete su un
sito: l'"European Commission", la "IPSC" che forse l'Assessore
Fosson conosce bene e che si chiama "Voice Project". È stata
presentata recentemente, credo a novembre del 2007, un'iniziativa
milanese dal titolo "Cinema senza barriere", che ha l'obiettivo di
rendere possibile ai non vedenti e ai non udenti... poi chiedo
conforto anche all'Assessore Fosson: non udenti o con grave...
ipoacusie e di non vedenti o di ipovedenti, quelli che sentono male
e che vedono male... dove è possibile installare nei cinema la
sottotitolazione come un "DVD" che si vede a casa... e nei teatri
la possibilità di collegare alcune postazioni all'apparecchio
acustico attraverso cuffie per i non udenti e quelli che hanno
gravi difficoltà nella comunicazione, in modo da avere direttamente
in cuffia i dialoghi del film o i dialoghi captati in una
rappresentazione teatrale dai microfoni della sala stessa. Questo è
stato presentato a Milano, ma anche alla Festa del cinema di Roma
un nuovo film "Giorni e nuvole" è stato proiettato appositamente
con sottotitoli e audiodescrizioni; questo è importante perché mi
dicono che vi sono difficoltà da parte di chi non è normodotato
nella sfera della comunicazione di andare al cinema e al teatro per
usufruire in maniera piena di uno spettacolo teatrale. Ho parlato
con alcuni sordi o sordastri - non vorrei utilizzare un termine
inesatto o dispregiativo - i quali evitano di andarci perché non
sentono.
La nostra interpellanza pone delle domande e poi chiede se
esistono degli studi, se si è pensato a dotare... e si fa l'esempio
delle multisale dell'ex Cinema "Splendor", o se erano in progetto
delle postazioni con tecnologia adatta, mentre per le altre
multisale se è in studio qualche iniziativa di sostegno anche
finanziario per quelle società che sono gestori di sale o di
teatri, che si vogliono dotare di queste postazioni. È
un'interpellanza che vuole solo avere dei dati semplici e fare
alcune proposte concrete.
Président
- La parole à l'Assesseur à la santé, au
bien-être et aux politiques sociales, Fosson.
Fosson (UV)
- La ringrazio per le sue sollecitazioni,
sono segnalazioni interessanti che partono però da un dato di fatto
che mi piace sottolineare. Lei nella prima domanda chiede quanti
sono gli ipovedenti e gli ipoacusici nella Valle d'Aosta e questo
testimonia non la mia sensibilità, ma la sensibilità di tutta una
Regione a tale problema. Abbiamo presentato nel dicembre 2005 il
registro della disabilità in Valle, ossia per non rifarci a dei
numeri ISTAT, che non ci bastavano perché, quando pensiamo di
intervenire su un disabile, di mettere in pratica ogni attività di
integrazione, ben diverso è se questo ha una disabilità sensoriale
di un tipo o di un altro, se abita a Verrès o se abita a
Courmayeur, per cui quel registro come in altre cose... il registro
della mortalità è stato un punto di partenza per conoscere la
situazione non in modo generico, ma approfondito e concreto. Questo
registro viene aggiornato ogni anno con i dati delle scuole e
prevede che su 3.943 disabili nelle varie accezioni della
disabilità 425 siano i disabili che chiamiamo con disabilità
sensoriale, ossia con difficoltà visiva o acustica. Su questi 425
quindi sono il 10,78% dei disabili presenti in Valle d'Aosta e lo
0,35% di tutta la popolazione valdostana; le dico subito che con un
po' di presunzione speriamo che sordomuti non ve ne siano più in
Valle fra un po' di tempo perché nell'ambito della prevenzione,
sfruttando il fatto che tutti i bambini in Valle d'Aosta nascono
nell'unica maternità e con l'aiuto della divisione di Otorino,
abbiamo messo in piedi un sistema di prevenzione che ci dice,
quando il bambino nasce, con una pratica poco invasiva, se è sordo
o non lo è e ci permette di mettere nei primi mesi una protesi per
cui se anche nasce sordo, non dovrebbe diventare sordomuto. La
percentuale è 1 su 1.000 e la speranza con questa attività di
prevenzione è non aver più del sordomutismo. Sappiamo anche di
quale età siano questi disabili sensoriali, dove abitino e il
livello di scuola; se può essere interessante, abbiamo 4 ipovedenti
attualmente nella scuola valdostana e uno non vedente, 9 ragazzi
con dei gravi problemi di udito. Dico anche che abbiamo fatto una
convenzione proprio per gli ipovedenti, che dopo la scuola
secondaria in Valle d'Aosta possono accedere a delle scuole
specializzate tipo quella di Vercelli, perché quello che lei dice è
giusto, nel senso che la cosa più importante è che questi disabili
sensoriali possano avere una fruibilità di tutto quanto la società
valdostana fa e non solo una fruibilità di lavoro scolastico, ma
anche di divertimento, di poter sciare. Lei sa che anche i maestri
di sci adesso hanno introdotto delle pratiche per gli ipovedenti,
c'è una grande sensibilità di tutto il settore non solo a far sì
che non vivano in un'indigenza economia, ma anche possano vivere la
loro vita. Su questo mi permetto di sottolineare tutte le guide che
sono state fatte, intanto guide sulle barriere architettoniche, una
guida turistica anche per gli ipovedenti e i disabili sensoriali
che vengono in vacanza in Valle, anche le funivie che sono agibili
per chi è in carrozzella per esempio. Lo studio che chiamiamo
"studio Cometto", che ha presentato sempre nel dicembre 2005,
riguarda l'accessibilità dei locali pubblici, i sentieri di
montagna. Sarà inaugurata in questa primavera la casa domotizzata
di Saint-Marcel, sono quelle case per cui un disabile in
carrozzella riesce a gestire tutto: con un movimento delle mani si
accende la luce, con un altro sistema si apre l'acqua, con 3 gradi
di penetranza diversi e nello stesso tempo in finanziaria abbiamo
finanziato sempre nel Comune di Saint-Marcel un progetto per far
diventare quello un Comune capofila. Arrivo però a quello che lei
dice e che mi trova molto d'accordo, ossia la disabilità laddove
c'è può essere grandemente attenuata dalla tecnologia, la
tecnologia è la grande possibilità, vediamo queste carrozzelle
elettriche che diminuiscono.
Siamo fra i soci fondatori, abbiamo partecipato all'ASPHI:
l'ASPHI è quell'insieme di ingegneri che sono andati in pensione e
che hanno costruito questa società che ha come scopo quello di
rendere meno pesante la disabilità con la tecnologia. Fanno una
fiera ogni 2 anni a Bologna e veramente è il momento di confronto
in cui tutte le tecnologie si presentano; l'ultima volta che siamo
andati a Bologna c'era una nuova scrittura computerizzata,
informatizzata per l'autismo, l'autista non riesce ad arrivare ad
una comunicazione, allora hanno creato dei sistemi... così la
dislessia, con la dislessia hanno informatizzato certi programmi
per cui al dislessico vengono tradotti i libri in un certo modo,
lui vedendoli su un computer studia la storia e la geografia. Per
quello che lei dice, questo è un progetto che forse non abbiamo
pubblicizzato in modo corretto, ma i sordomuti della Valle
conoscono in modo importante, è il sistema "Easy Contact". Noi da 2
anni con una spesa non eccessiva forniamo a tutti i sordomuti della
Valle un particolare telefonino che permette a loro di mandare
degli "SMS" particolari ad una centrale in Piemonte, che gli
risponde. Questo "call center" è per loro una risposta a richieste
del tipo: "voglio un ristorante, voglio sapere cosa succede...",
ecco un sistema integrato per 45-50 sordomuti completamente
gratuito. Ho conosciuto un sordomuto belga, che era molto
interessato a questa forma di tecnologia, che mette il sordomuto
nella possibilità di chiamarsi un taxi, una prenotazione, pensi
cosa vuol dire per un sordomuto prenotare un ristorante! Abbiamo
cercato quest'anno di dare agli ipovedenti (lì ci sono delle
tabelle che definiscono chi è ipovedente e chi viene definito
cieco, è una definizione medico-legale) un navigatore come c'è
sulla macchina. Abbiamo mandato una lettera a tutti gli ipovedenti
della Valle d'Aosta, le risposte di adesione a questo progetto che
avremmo avuto intenzione di finanziare sono state molto piccole per
cui per ora non è ancora decollato, così la musicoterapia... Quello
che lei mi segnala non lo conoscevo, ma è un lato interessante,
ossia rendere la cinematografia accessibile, sicuramente la
tecnologia può farlo.
L'Assessore Viérin mi ha fornito, per quanto riguarda
l'argomento richiesto del suo settore, alcuni dati interessanti; ad
esempio, la biblioteca regionale permette ai non vedenti una
macchina stampante per realizzare testi in "braille", collezioni di
audiolibri, "scanner", questo per i non vedenti, ma anche per gli
ipovedenti è già dotata di un ingranditore per la lettura di testi,
collezioni di libri e di audiolibri... così esistono per non udenti
o udenti con gravi ipoacusie videocassette con sottotitoli. Se
nell'ambito della "Saison culturelle" non sono ancora previsti
degli spettacoli sottotitolati, perché hanno dei costi elevati mi
si riferisce che l'Assessorato della cultura ha previsto una
percentuale dal 15 al 20% di film sottotitolati presenti nella
rassegna "Il giro del mondo in 60 film". Si ricorderà che l'anno
scorso insieme all'Assessorato della pubblica istruzione abbiamo
fatto per la prima volta quello spettacolo teatrale: "Il Minotauro"
per ipovedenti e non vedenti in quel meraviglioso "forum" della
Cattedrale, che era non solo uno spettacolo per non vedenti, ma
soprattutto era uno spettacolo per sensibilizzare chi non ha
disabilità sensoriale su cosa significa avere una disabilità di
quel tipo. I visitatori venivano bendati, come pure avevamo fatto
con l'ASPHI un percorso di introduzione per le scuole di
sensibilizzazione sul problema, c'era un tunnel nell'Assessorato
dove c'erano vari "stand" in cui i ragazzi vivevano in uno "stand"
la sensazione di non poter vedere. L'Assessore Viérin mi informa
che sulla realizzazione dello "Splendor" saranno previste in
procedura di appalto delle possibili soluzioni volte a garantire la
fruibilità di tutti di questa nuova struttura, perché la tecnologia
dà delle grandi possibilità di integrazione.
Concludo dicendo con orgoglio che oggi con il Presidente della
Regione abbiamo concluso tutto quel percorso che durava da 2 anni
su una nuova legge sulla disabilità, nel senso che nell'intervallo
di pranzo abbiamo ricevuto il "Forum delle disabilità" e i
sindacati che li rappresentano e abbiamo convenuto su un testo che
sarà portato in breve alla Commissione e anche al Consiglio per sua
integrazione ed approvazione.
Presidente
- La parola al Consigliere Segretario
Venturella.
Venturella (Arc-VA)
- Siamo soddisfatti della risposta
dell'Assessore, siamo soddisfatti anche del fatto che questo
registro delle disabilità sia un registro aggiornato e fatto su
misura per la Valle. Avevo citato l'1% della popolazione, perché è
un riferimento al dato sul sito "Handicapincifre", certo che
pensare che il dato sia 1/3 nella popolazione valdostana, ossia il
dato dell'1% sia ridotto di 2/3, quindi siamo allo 0,35, è un dato
confortante. Siamo soddisfatti, abbiamo scoperto che vi sono state
alcune iniziative forse poco pubblicizzate nella popolazione, il
Consiglio serve anche per fare proposte, per far conoscere, quindi
siamo soddisfatti del fatto che nel multisale dell'ex Cinema
"Splendor" saranno previste queste postazioni. Ho qui la
documentazione rispetto a tali postazioni, esse vengono applicate
direttamente all'apparecchio, quindi servono in maniera egregia per
far sì che anche i non udenti possano condividere questa passione
per il cinema e per il teatro, quindi siamo soddisfatti. Non ho
capito, Assessore, se la risposta che non mi ha dato sul quesito n.
4: iniziative di sostegno anche economico, me l'ha data sul fatto
che vi è il disegno di legge regionale... è questo qui, perfetto.
Grazie, Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK