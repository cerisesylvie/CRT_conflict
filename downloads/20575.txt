Consiglio Regionale della Valle d'Aosta - Oggetto del Consiglio n. 585 del 12 maggio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 585 del 12 maggio 2004 - Resoconto
OGGETTO N. 585/XII - Criteri di composizione della delegazione
valdostana partecipante ad un seminario internazionale di medicina
in Cina. (Interrogazione)
Interrogazione
Premesso che
- Nell'ambito dei consolidati rapporti intercorrenti tra la
Regione e la provincia cinese dello Zhejiang, una delegazione
valdostana ha partecipato nei giorni dal 17 al 20 aprile a un
seminario internazionale di medicina organizzato dalla Università
di Hangzhou;
- La delegazione istituzionale, definita con la deliberazione
di Giunta n. 737 del 15 marzo 2004, avrebbe dovuto essere composta
dall'Assessore alla Sanità, il Direttore generale dell'USL, il
Coordinatore sanità, il Presidente della Commissione consiliare
permanente Servizi sociali o suo delegato, un rappresentante FISA
ed un interprete;
- La Commissione Servizi Sociali non è stata né investita
dell'argomento, né rappresentata e al suo posto in delegazione è
stato inserito il capogruppo dell'Union Valdôtaine;
i sottoscritti Consiglieri regionali
Interrogano
il Presidente della Regione per conoscere:
1) con quale atto formale e a quale titolo il capogruppo
dell'Union Valdôtaine ha partecipato alla delegazione istituzionale
inviata in Cina;
2) quali sono le motivazioni che hanno precluso alla
Commissione consiliare competente per materia di inviare un suo
rappresentante;
3) da quali altre persone è stata composta la
delegazione;
4) quali sono le fonti e/o i criteri che sovrintendono alla
definizione delle delegazioni regionali.
F.to: Frassy - Tibaldi - Lattanzi
Presidente - La parola al Presidente della Regione, Perrin.
Perrin (UV) - En octobre 2001, Aoste avait reçu la visite d'une
délégation de médecins de l'Université de Hangzhou, dans le cadre
du protocole d'accord entre la Vallée d'Aoste et la province
chinoise du Zhejiang. C'est à la suite de cette visite que, le 12
février dernier, le président de ladite université a invité une
délégation valdôtaine au Séminaire international sur la médecine
traditionnelle chinoise, qui devait avoir lieu à Hangzhou du 17 au
20 avril 2004.
Considérant que cette initiative rentrait dans le cadre des
activités prévues par le protocole d'accord, le Gouvernement
régional a décidé d'accepter cette invitation et, par sa
délibération n° 737, a précisé la composition de la délégation
institutionnelle de la Vallée d'Aoste en Chine. Comme l'ont
d'ailleurs noté les auteurs de cette question, il s'agissait d'une
délégation très réduite puisqu'elle devait comprendre l'Assesseur à
la santé, au bien-être et aux politiques sociales, le Directeur
général de l'USL ou une personne qualifiée pour le représenter, le
Coordinateur du Département de la santé, du bien-être et des
politiques sociales ou une personne qualifiée pour le représenter,
le Président de la Commission permanente du Conseil "Services
sociaux" ou une personne qualifiée pour le représenter, le
représentant valdôtain de la Fédération italienne des sociétés
d'acupuncture et un interprète. Telle était donc la composition
prévue pour la délégation de la Vallée d'Aoste.
Vous pouvez sans doute imaginer que l'organisation d'un voyage
en Chine comporte un certain nombre de démarches, ainsi que des
délais qui sont incompressibles, en ce qui concerne la réservation
des billets d'avion et surtout la demande de visas d'entrée, qui
doivent être délivrés par l'Ambassade de la République populaire de
Chine en Italie. Alors que la marge de temps était presque écoulée,
le Président de la Commission permanente du Conseil compétente en
la matière a fait savoir qu'il ne lui était pas possible de prendre
part à ce voyage et a indiqué que le Conseiller Borre était disposé
à le remplacer.
Je crois que notre délégation a donc garanti son caractère
institutionnel, conformément à la délibération du Gouvernement. Les
autres membres de la délégation qui s'est rendue en Chine sont ceux
qui étaient indiqués dans ladite délibération et je ne répète pas
les composants.
En ce qui concerne enfin le dernier point soulevé par cette
question, sachez qu'aucune référence, ni critère particulier, ne
règle la composition des délégations dans le cadre de missions
institutionnelles. Il ne me semble d'ailleurs pas qu'il y ait là
une lacune, dans la mesure où c'est le bon sens qui dicte
généralement la conduite à tenir, surtout quand il s'agit des
délégations de l'Exécutif régional, qui sont habituellement très
peu nombreuses.
Presidente - La parola al Consigliere Frassy.
Frassy (CdL) - Siamo più che insoddisfatti, allibiti dalla sua
risposta e le spiego, in sintesi, nella mia breve replica, quali
sono i motivi di questo stupore.
Premesso che nell'ambito delle discrezionalità della Giunta c'è
la possibilità di organizzare come meglio crede le rappresentanze e
le delegazioni istituzionali, purché lo faccia con dei criteri
sostenibili e dichiarati, contestiamo in questa interrogazione che
anche in questa situazione - che, per certi versi, è minimale
rispetto ad altre situazioni più gravi - non abbiate neanche il
buon gusto di adottare degli atti e di rispettarli, nel senso che
adottate una deliberazione di Giunta, nella quale potevate scrivere
tutt'altra cosa, sostenendola! Non lo avete fatto, ma avete dato
dei criteri e poi, anziché modificare la deliberazione, violate i
criteri che vi siete dati!
In questa vicenda la questione è ancora più paradossale, perché
non ci troviamo di fronte ad una mera delegazione istituzionale
nell'ambito dei rapporti di gemellaggio o di amicizia, ma ci si
trovava di fronte ad una materia specifica. Senza voler precludere
ad alcun componente di questo Consiglio la possibilità di occuparsi
a 360° delle materie per le quali il Consiglio si occupa,
evidenziamo solo - lo chiariremo poi in V Commissione - che ci
sembra paradossale che a seguito di una deliberazione di Giunta,
che individua quale componente di questa delegazione il Presidente
della Commissione "Servizi sociali", il collega Sandri, o un suo
delegato, il collega Sandri non abbia avuto il buon gusto di
portare la questione nella commissione competente, che era la
quinta.
Ci sembra veramente paradossale, se questa è la giustificazione,
che il collega Sandri abbia ritenuto che il suo delegato fosse il
Capogruppo dell'Union Valdôtaine, non per una questione di tipo
personale - lungi dalla filosofia di questa interrogazione - ma
perché ci sembra che i rapporti istituzionali debbano essere svolti
nel rispetto delle procedure, dunque la deliberazione di Giunta, e
nel rispetto delle competenze. Se c'è un convegno in materia di
sanità, ci sembrava opportuno che qualcuno della commissione che
poteva fare eventuali ulteriori approfondimenti sulle questioni da
imitare nella sanità valdostana fosse, per l'appunto, un qualcuno
che in quella commissione ha possibilità di fare gli
approfondimenti.
Non vorrei che questa fosse solo una mezza verità - perché,
andando a vedere gli atti, abbiamo la sensazione che questa sia una
mezza verità, collega Borre - e che non abbia ancora voluto
ufficializzare ciò che nei fatti ha istituito; ci sembra di capire,
dalla lettura comparata di alcuni atti, che la Giunta abbia dato
una delega al Consigliere Borre di rappresentare all'estero la
nostra regione; anche perché, dopo il viaggio in Cina che si è
consumato qualche settimana fa, poche settimane dopo il collega
Borre era di nuovo all'estero in missione in Polonia e anche in
questo caso - sicuramente rappresentando degnamente questa regione
- "unto" dal Presidente, perché con nemmeno una deliberazione di
Giunta, ma con un provvedimento dirigenziale, si faceva dire che la
delegazione sarebbe stata composta dall'Assessore al territorio
oltre che dal Presidente della Regione e da un Consigliere
regionale.
Ce lo dica, Presidente, nel senso che prendiamo atto che avete
formalizzato questa delega surrettizia e, se non altro, in quelli
che sono i rapporti all'interno del Consiglio, faremo riferimento
al collega Borre come "Ambasciatore della Regione Valle d'Aosta nel
mondo"! D'altronde abbiamo il Ministro per gli italiani nel mondo;
se la Regione Valle d'Aosta ha istituito il Consigliere per i
Valdostani del mondo, che ce lo comunichi almeno e che eviti al
povero collega Borre di sentirsi sempre un abusivo! Perché, collega
Borre, io le esprimo la mia solidarietà: se ci rappresenta, lo
faccia, per cortesia, in maniera pienamente del titolo che lei
porta a spasso per il mondo: rappresentare il Consiglio regionale!
Presidente, lo ufficializzi, perché il Consigliere Borre altrimenti
vive in questa precarietà dell'abusivo, che penso sia emotivamente
difficile da sopportare!
Si dà atto che, dalle ore 12,04, presiede il Vicepresidente
Lanièce.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK