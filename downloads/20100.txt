Consiglio Regionale della Valle d'Aosta - Oggetto del Consiglio n. 85 del 1° ottobre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 85 del 1° ottobre 2003 - Resoconto
OBJET N° 85/XII - Communications du Président de la Région.
Président - La parole au Président de la Région, Perrin.
Perrin (UV) - À l'aube du dimanche 28 la Vallée d'Aoste a été
touchée elle aussi par la coupure de courant qui a plongé dans le
noir toute l'Italie. L'événement s'est produit à 3 heures 26
dimanche matin et dès 3 heures 30 le fonctionnaire d'astreinte de
la Protection civile a contacté le Département de la Protection
civile de Rome et a alerté tous les services d'urgence et de
secours. Il a mis en alerte en particulier tous les détachements
des sapeurs-pompiers volontaires afin qu'ils se mettent à la
disposition des communes, des postes forestiers, des forces de
l'ordre et du Syndic d'Aoste. La Direction régionale de la
Protection civile a suivi, minute par minute, l'évolution de la
situation, en contactant tous les sujets concernés pour s'assurer
de l'absence de graves problèmes, surtout pour l'Hôpital d'Aoste et
pour les Tunnels du Mont-Blanc et du Grand Saint-Bernard. Dès 6
heures du matin la "Deval" a procédé aux opérations de
rétablissement de la distribution d'énergie électrique qui a été en
effet progressivement rétablie dans toute la Vallée à partir de 7
heures. La situation est redevenue normale à 8 heures 30.
À 9 heures le Comité régional de la Protection civile s'est
réuni pour examiner les faits, les mesures adoptées et l'évolution
de la situation. Pendant la panne, aucune urgence d'importance n'a
été observée; on déplore seulement les désagréments dus à
l'interruption de courant. Les réseaux de secours, ainsi que les
téléphones fixes et mobiles, ont fonctionné sans problèmes. La
Direction de la Protection civile a garanti pour toute la journée
de dimanche une surveillance accrue, notamment pour contrôler le
branchement sur le réseau italien.
Aux termes de l'article 44 du Statut spécial de la Vallée
d'Aoste, j'ai participé lundi 29 septembre - avec M. Aurelio
Marguerettaz, Assesseur au budget, aux finances, à la programmation
et aux participations régionales - à la réunion du Conseil des
ministres au cours de laquelle a été examiné le projet de loi de
finances pour l'année 2004, pour ce qui concerne la Vallée d'Aoste
bien sûr. À cette occasion, j'ai précisé que le système actuel de
répartition financière entre l'Etat et la Région représente une
prérogative irrenonçable de notre autonomie, même si à renforcer
davantage, et j'ai souligné qu'il est nécessaire que la loi de
finance contienne des initiatives de soutien aux activités de
montagne, afin que cette dernière puisse connaître une véritable
reprise, caractérisée par un équilibre harmonieux entre sa
population, ses ressources productives et son territoire.
Au cours de la discussion, j'ai également fait remarquer qu'une
importance particulière doit être réservée aux questions relatives
aux transports et à la voirie dans notre Région et, notamment, aux
liaisons ferroviaires, à commencer par le réaménagement de la ligne
Aoste-Chivasso. Quant à la circulation internationale, j'ai rappelé
que les institutions régionales attachent la plus grande attention
au problème de la sécurité dans les tunnels.
Au sujet du Parc national du Grand Paradis, j'ai rappelé au
Gouvernement la résolution approuvée par cette Assemblée lors de sa
dernière séance et lui ai demandé de s'engager à garantir au Parc
les ressources financières dont il a besoin pour remplir ses
fonctions avec efficacité et pour favoriser le bon développement
des communautés concernées.
Enfin, pour ce qui est des réformes institutionnelles, j'ai
reformulé le souhait que le Gouvernement italien réserve, comme
promis, une attention particulière aux Régions à Statut spécial et
aux Provinces autonomes en faisant immédiatement et concrètement un
geste en leur faveur et, dans le cas de la Vallée d'Aoste, en
approuvant les dispositions d'application du Statut en matière
d'énergie et de biens culturels; dispositions qui, après avoir été
approuvées par la Commission paritaire et par le Conseil régional,
attendent depuis longtemps d'être promulguées par le Conseil des
ministres.
Président - La parole au Conseiller Tibaldi.
Tibaldi (CdL) - L'Italia intera è stata messa al buio da un
black out elettrico, come ha ricordato il Presidente Perrin, le cui
cause sono ancora - e saranno - oggetto di accertamenti
controversi.
Il fatto che una Nazione come la nostra - che figura fra i
"grandi" del mondo quanto a livello di sviluppo, di civiltà e di
benessere - sia impotente innanzi a uno shock di questo tipo pone
numerosi interrogativi. Vi sono volute ben 33 ore per recuperare lo
stato di emergenza che ha attanagliato tutto il nostro Paese. Desta
altrettante perplessità il fatto che, dal punto di vista
energetico, dipendiamo fortemente da altri Stati, come la Francia,
che ci "alimenta" con l'elettricità prodotta in diverse centrali
nucleari.
Anche la Valle d'Aosta è stata "inghiottita" totalmente dal
disagio della notte del 28 settembre e anche questo fatto merita
una riflessione. Siamo una Regione in grado di produrre energia
elettrica attraverso una fonte rinnovabile e non inquinante,
l'acqua, la cui produzione è di gran lunga superiore al nostro
fabbisogno interno, tanto che esportiamo la maggior parte
dell'elettricità generata al resto dell'Italia. Siamo una Regione
che ha recentemente investito, contraendo un debito obbligazionario
di grandi proporzioni, nel comparto energetico, acquistando tutte
le centrali idroelettriche, che erano di proprietà "dell'ENEL", e
le linee di trasmissione giacenti sul nostro territorio. Siamo una
Regione che produce energia per la comunità valdostana, la
distribuisce e ne fattura i corrispettivi agli utenti. Siamo una
Regione che dovrebbe essere attrezzata ad affrontare gravi
circostanze come quella della notte di sabato, eppure così non è
stato: il black out, invece, ci ha travolti e ci ha paralizzati
come il resto dell'Italia.
Il Presidente sta imputando, attraverso dei gesti, la colpa ad
altri; per carità, la stessa cosa fa il Governo italiano, lo
abbiamo visto! Noi ci fermiamo a guardare la nostra piccola realtà
della comunità valdostana. Con l'acquisizione delle centrali, delle
linee di trasmissione, più volte in quest'aula, dove vi sono stati
anche dibattiti e confronti accesi, si è parlato di "autonomia
energetica traguardata". Vorremmo che questo concetto di "autonomia
energetica" non si concretizzasse solo attraverso un esborso di
denaro, una ristrutturazione di centrali - la quale deve ancora
avvenire - e una fatturazione attraverso le bollette da parte della
"Deval", ma vi fosse anche un'autonomia funzionale, che in casi di
questo genere, domani dovessero mai verificarsi - il che non è da
escludere -, la Valle d'Aosta si trovasse preparata e non
impreparata.
Coglierei l'occasione anche per ringraziare tutti coloro della
Protezione civile e dell'Ente elettrico valdostano che si sono
adoperati per ridurre al minimo i disagi sofferti dalla
comunità.
Président - La parole au Conseiller Lattanzi.
Lattanzi (CdL) - Mi vedo costretto ad intervenire ancora una
volta sulle comunicazioni del Presidente della Regione a proposito
di quelli che sono stati gli incontri e sue successive
dichiarazioni inerenti i rapporti tra una Regione e il Governo
italiano. Abbiamo assistito, ancora stamani e nei giorni passati, a
una serie di dichiarazioni sconcertanti nei toni e nei metodi.
All'inizio di questa legislatura molti di questo Consiglio, anche
all'interno "dell'Union Valdôtaine", avevano auspicato un dialogo
con il Governo centrale, dialogo al quale il Presidente Perrin ha
sempre garantito la massima disponibilità. Questo però non è
coerente con alcuni toni che continuiamo a leggere sui giornali,
che anche stamani abbiamo ascoltato in alcuni giudizi, i quali ci
paiono fuori dal tempo, quasi a giustificare una "sindrome del
Giapponese", di chi forse non si è reso conto che la guerra
mondiale è finita, di chi è ancora con il moschetto su una palma in
attesa che arrivino gli Americani.
Siccome siamo perfettamente consapevoli che il Presidente è
troppo intelligente - come pure chi all'interno "dell'Union
Valdôtaine" sostiene la politica dell'attacco all'autonomia quale
modo operativo politico per esistere - per non capire che la
Sinistra al Governo italiano non c'è più, il centralismo finalmente
non c'è più e vi è un Governo nazionale, che crede fortemente nel
federalismo, che sta facendo fatti concreti per devolvere alle
regioni autonomia e federalismo, con tutto quello che questi
processi implicheranno per le regioni in termini di maggiori
competenze, maggiori necessità di rivedere la distribuzione delle
risorse finanziarie e fiscali…
Il Presidente stamani ci ha informato del suo incontro con il
Presidente del Consiglio dei ministri per la ripartizione. Sappiamo
che a Roma i toni sono assolutamente cordiali e di dialogo, ma non
sono gli stessi toni che lei usa in televisione e sui giornali
quando afferma che l'autonomia finanziaria di questa Regione non va
toccata, che la ripartizione è un principio sacrosanto
irrinunciabile, dicendolo come se qualcuno lo stesse mettendo in
discussione; già nella questione, che lei ha comunicato nell'ultimo
Consiglio, della riforma federale dello Stato, dove i toni che
leggevamo sui giornali erano come dire al popolo valdostano: "Non
preoccupatevi, c'è "l'Union Valdôtaine" che
difende"… Con un atteggiamento di
difesa, quindi, e non di dialogo e di collaborazione, come avevo
auspicato negli interventi precedenti in questo Consiglio, a fronte
dell'evoluzione di un panorama istituzionale e politico di questa
Regione; con un'attività politica incentrata alla difesa - questo
perlomeno a verbale -, perché sappiamo che, in realtà, Presidente
Perrin, lei a Roma con noi dialoga, assolutamente, e così deve
essere, perché gli interessi vanno difesi in un momento di
evoluzione istituzionale e politica - e direi anche di evoluzione
costituzionale -, proprio con quelle forze federaliste fortemente
convinte che il federalismo e il sistema delle autonomie è il
sistema futuro del nostro Paese all'interno di una Costituzione
europea. Dicevo, quel dialogo è presupposto importante per
difendere l'architettura costituzionale, che è il principio su cui
si fonda la nostra autonomia; per difendere le conquiste che questo
popolo ha fatto per sostenere questa autonomia costituzionale, la
quale non avrebbe alcun significato se non fosse sostenuta da un
riconoscimento concreto, finanziario, che abbiamo visto in questi
anni in crescita e a maggior ragione da quando vi è il "Governo
Berlusconi". Eravamo qui lo scorso anno, in questo periodo,
infatti, a discutere della finanziaria regionale, che con sorpresa
vedeva un aumento di fondi non previsti in entrata, perché questo
Governo - a differenza di quelli precedenti - pagava e riconosceva
con puntualità, addirittura in forma anticipata, rispetto alle
aspettative di bilancio di questa Regione, i fondi ad essa
destinati. Ricordo che parlavamo di cifre intorno agli 80 milioni
di euro, che avevano prodotto, per chi era già in questo Consiglio
a dibattere di questo bilancio, un avanzo di amministrazione di
bilancio di circa 250 miliardi delle vecchie lire: 125 milioni di
euro.
Un Governo, quindi, che non solo riconosce a parole e nel suo
"modus operandi" il sacro principio delle autonomie e della difesa
di queste prerogative, ma che è impegnato in un dialogo che porti
un assetto istituzionale nuovo a questo Paese, per meglio
affrontare le sfide europee e mondiali che abbiamo davanti. Nessuna
preoccupazione, quindi, per quanto riguarda il rispetto e la difesa
di questi principi. Auspichiamo ancora, Presidente, che lei non
solo a Roma, dove sappiamo di per certo che lei dialoga in maniera
molto proficua nell'interesse della Regione con il Governo
nazionale, affinché questi principi vengano difesi e soprattutto
nelle sue evoluzioni vengano mantenuti…
ma anche in Valle d'Aosta, ai Valdostani, se non si vogliono
strumentalizzare le scelte politiche, si dica in maniera chiara che
il dialogo è proficuo e è a favore dei Valdostani e della Regione,
perché la difesa così "tout court", più a parole che nei fatti, del
genere
:
"Non preoccupatevi, Valdostani, all'autonomia ci
pensiamo noi", è qualcosa che non è più prerogativa "dell'Union
Valdôtaine" di avere in assoluto.
Président - La parole au Conseiller Riccarand.
Riccarand (Arc-VA) - Il Presidente della Regione,
opportunamente, ha fatto una comunicazione relativa al black out
verificatosi sabato notte. Noi pensiamo che vi siano due
riflessioni da fare su questo fatto: una, di carattere generale,
nazionale, anche relativa al dibattito esistente in tutto il Paese
in questi giorni. Ci sembra evidente ed estremamente chiaro che il
black out è stato determinato non da un problema di produzione di
energia, di carenza di energia - anche perché il momento in cui si
è verificato, alle 3,30 di notte, era il momento di minor richiesta
di energia, ma di distribuzione di energia. Vi è quindi un problema
di organizzazione e di gestione della rete di distribuzione: questo
è il problema reale che abbiamo di fronte! Vi è quindi molta
strumentalizzazione in certe dichiarazioni effettuate nei giorni
scorsi che, invece, mettono tutto l'accento sulla carenza di
produzione, sulla necessità di tornare al nucleare, che non c'entra
niente con quello che si è verificato.
Detto questo fra parentesi, ritengo che dobbiamo fare una
riflessione ancora più approfondita relativamente alla Valle
d'Aosta; a questo proposito, credo che la comunicazione effettuata
dal Presidente vada integrata da una riflessione riguardante cosa
non ha funzionato, perché non possiamo dire che ha funzionato tutto
bene, in quanto in Valle d'Aosta, come ha dichiarato il Direttore
della Compagnia valdostana acque, è successo quello che è accaduto
nel resto del Paese, cioè ci siamo trovati nella stessa situazione.
Non solo, ma se andiamo a vedere - ho la pagina di "Repubblica",
con il titolo "L'Italia al buio", che ha dato la descrizione,
regione per regione, della durata del black out e del riavvio -,
non siamo né la prima regione che è stata
riavviata… anzi siamo la quarta o la
quinta…
(interruzione dell'Assessore Marguerettaz, fuori
microfono)
… non parlo di Biella, parlo dei
dati regionali, poi magari "Repubblica" ha sbagliato, ma i dati
sono questi. Ciò che voglio dire non è se il black out è scattato
prima in Valle d'Aosta, o in Piemonte, o in Lombardia, o in
Liguria, il problema è un altro. Faccio ancora un esempio e poi
vengo alla sostanza della questione. Leggiamo sempre sui giornali
che il black out, non a Biella, ma a Vercelli, è durato 18 minuti,
poi tutta la città ha avuto la luce (questa è un'informazione che
ricavo da "La Stampa" di ieri - leggo -:
"Il buio è sconfitto in
18 minuti a Vercelli"
). La domanda che qualsiasi cittadino
allora si fa in Valle d'Aosta è la seguente: "Abbiamo una
produzione superiore al fabbisogno, abbiamo una società regionale a
livello locale che gestisce la rete di distribuzione, a cosa serve
tutto questo se poi, quando succedono questi eventi, finisce come
in tutto il resto d'Italia?". Questa è una domanda che tutti si
pongono e a cui dobbiamo dare una risposta, dobbiamo dire che vi è
qualcosa che non funziona e che vi è un lavoro da fare e qualcosa
da modificare, perché non è possibile che, se scatta un black out,
questo debba ripercuotersi a catena in tutta Italia! Vi sono delle
procedure che permettono di staccarsi, di riavviare la produzione e
quindi di non rimanere 3-4 ore al buio. Mi rendo conto che vi sono
degli accordi da prendere, vi sono dei disciplinari, delle
convenzioni, delle cose da mettere a punto con "GRTN" (Gestore
della rete di trasmissione nazionale), però non nascondiamoci che
il problema esiste, perché ci siamo trovati in una situazione alla
quale forse non si era preparati, ma sicuramente le cose non hanno
funzionato come dovrebbero e potrebbero funzionare.
L'invito che facciamo, quindi, è di un approfondimento su questo
tema, perché vi è un lavoro da fare, vi sono delle decisioni da
prendere, vi sono degli accordi da definire, in modo da far sì che,
se dovesse nuovamente succedere questo fatto, siamo in grado di
gestire una distribuzione a livello regionale che non sia in
contrasto con quella nazionale, rispetto alla quale vi sono tutte
le tecniche per staccarsi al momento opportuno per poi
riallacciarsi quando è il momento.
Président - La parole au Conseiller Borre.
Borre (UV) - Condivido che lo stupore per tutti i Valdostani sia
quello esternato dal Consigliere Riccarand, perché tutti sappiamo
che produciamo 3 volte e mezzo tanto quello che è il nostro
consumo, quindi consumiamo solo un terzo della corrente che
produciamo. Va ricordato però che la Regione è proprietaria delle
strutture al 100% e solo al 49% per quanto riguarda la
distribuzione, siamo proprietari delle linee quindi solo per il
49%. Le linee di proprietà della "Deval" sono solo quelle che
salgono da Covalou in Val d'Ayas e quelle che da Pré-Saint-Didier
vanno a Courmayeur, mentre le altre reti sono di proprietà del
gestore. Non è possibile quindi in alcuna maniera per il momento
staccare la linea valdostana dalla linea nazionale; che questo sia
da vedere, me lo auguro, perché dovremmo arrivare al più presto
all'acquisto di tutta la rete di distribuzione valdostana.
Vi è però una riflessione che va fatta più a fondo: intanto, che
dietro vi è una manovra - questo è solo un mio pensiero - che ci
porta a dire che non siamo in grado di produrre, quindi torniamo a
riesaminare quello che il referendum ha rivisto; l'altra è ancora
più pericolosa: che tutti abbiamo voluto, e continuiamo a volere -
anche da parte di "Forza Italia" - la privatizzazione, poi ci
troviamo con una produzione di energia elettrica che non è più a
servizio della popolazione, ma del business. Qui sappiamo quindi
che tutto è scattato perché la corrente importata, che è
normalmente la corrente che manca all'Italia del 17%, quella che
importiamo… improvvisamente di sera
arriviamo al 30-35%, perché costa un bel po' meno, pertanto è più
conveniente per chi è proprietario di centrali fermare le proprie,
acquistare all'estero e rimettere in funzione nei momenti di punta.
Questo è quello che abbiamo voluto in riferimento alla
privatizzazione e che, a volte, vogliamo anche in altri settori,
senza calcolare che il privato, oggi, ha come unico fine il massimo
ricavo, senza avere alcun interesse per la popolazione e per i
servizi.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Sono costretto ad intervenire perché ho
avuto l'onore di accompagnare il Presidente nell'incontro svoltosi
fra la Regione e il Consiglio dei ministri. Si tratta di un
confronto istituzionale previsto dal nostro Statuto,
dall'ordinamento italiano che mette le istituzioni nella condizione
di raffrontarsi; quale occasione migliore di confronto se non la
finanziaria? La finanziaria non è un momento dove si contratta
sotto banco un accordo politico, ma è un momento dove vi è un
confronto istituzionale e in questo incontro istituzionale si
definiscono i ruoli. L'intervento del Presidente della Regione è un
intervento con cui vengono ribadite le peculiarità di una Regione a
Statuto speciale, le necessità di una regione montana, che ha tutta
una serie di esigenze, per cui, nell'ambito della finanziaria,
vengono richiesti al Consiglio dei ministri una serie di
provvedimenti a sostegno della montagna. In questa situazione si
vanno ad inserire altre cose, che hanno una dignità
superiore… che non è uno schieramento,
un riposizionamento Centro Destra o Centro Sinistra, è un confronto
istituzionale! Credo sia una forzatura credere che il rapporto
istituzionale debba passare per le segreterie, per dei confronti
che non hanno nulla di istituzionale.
Ribadisco quindi che il nostro programma di maggioranza, le
nostre dichiarazioni, le affermazioni del Presidente Perrin sono
tutte in linea. Il dialogo e il confronto sono il "sale" di questa
maggioranza, ma il dialogo e il confronto istituzionale sono nelle
sedi opportune… per cui respingiamo con
forza delle accuse che ci vedono arroccati su posizioni in cui
vengono esposti degli slogan, dove continuiamo a sollevare
eventuali attacchi all'autonomia. Solleviamo dei problemi puntuali,
specifici per cui, a fronte di una serie di dichiarazioni a
sostegno della montagna, andiamo a ribadire che bisogna mettere dei
fondi a disposizione della medesima! Nel momento in cui andiamo a
rappresentare le necessità dei trasporti nella Valle d'Aosta - sia
l'asse ferroviario, sia l'asse stradale -, andiamo a porre dei
problemi di ordine internazionale regionale, non andiamo a
rappresentare degli "interessi di cortile"! Per cui, da questo
punto di vista, ribadiamo che la nostra è una posizione di
confronto istituzionale e andremo avanti con questo tipo di
ragionamento!
Président - La parole au Conseiller Curtaz.
Curtaz (Arc-VA) - Non volevo intervenire in riferimento alle
comunicazioni del Presidente, anche perché speravo che l'intervento
dell'Assessore Marguerettaz fosse non solo centrato sulla seconda
comunicazione, ma riguardasse anche i problemi sollevati da vari
Consiglieri in questa sede a seguito del black out. Mi sembra che
il collega Riccarand abbia posto in maniera molto esplicita un
problema politico: quello del ruolo che vuole avere la nostra
Regione rispetto ai problemi della gestione e della distribuzione
dell'energia elettrica in questa Valle. Può darsi che la
discussione a seguito delle comunicazioni del Presidente non sia la
"sede" più idonea per approfondire il dibattito - anche perché
abbiamo relativamente poco tempo a disposizione -, tuttavia mi
sembra, a partire dall'intervento del Consigliere Borre, che dalla
discussione siano emerse delle valutazioni e delle suggestioni
interessanti.
Chiediamo quindi che vi sia fin d'ora da parte della Giunta
un'attenzione verso questo problema. Un problema nuovo che forse ci
ha colti di sorpresa; succede spesso, purtroppo, nella nostra
Regione che ci si trovi presi alla sprovvista di fronte a delle
emergenze, l'esempio dell'alluvione fu tanto evidente. Credo che
anche questo black out - che, per fortuna, non ha portato
conseguenze gravi alla nostra Regione, tutto si è svolto abbastanza
regolarmente - debba però farci riflettere su questa nostra
mancanza di autonomia gestionale di una risorsa che pure produciamo
in abbondanza. Questo è il problema politico che il Consiglio e la
Giunta regionale devono porsi nei prossimi mesi. Per quanto ci
riguarda, ritorneremo su questo tema perché lo riteniamo un tema di
importanza non secondaria.
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Mi fa piacere sentire da più parti, da Destra e
da Sinistra, proclami di autonomia che ci vedono totalmente
d'accordo, per cui noi anticipiamo che, nel prossimo Consiglio
regionale, presenteremo una mozione per rivendicare le competenze
che la Regione autonoma ha e che il Governo centrale le nega,
perché ricordo ai consiglieri che da anni è ferma presso la
Presidenza del Consiglio dei ministri, in Commissione paritetica,
una norma di attuazione riguardante l'energia, norma che il
Presidente ha sollecitato di sbloccare, così come è stato fatto
negli anni precedenti, e al sollecito non è seguito nulla.
Prepareremo pertanto una mozione - che speriamo venga votata
all'unanimità da questo Consiglio - per invitare il Governo a
sbloccare questa normativa molto importante per la Regione.
Mi pare di poter dire che non dovremmo sempre adottare una
politica di autoflagellazione, non siamo usi dire che siamo i più
bravi… Vi assicuro che, quando alle
4,30 siamo stati avvisati che vi era un black out in tutta Italia,
abbiamo avuto per alcune ore momenti cupi, perché le informazioni
erano nulle; essendo tutto il territorio italiano in black out, si
ipotizzavano atti terroristici. Abbiamo adottato una politica di
interventi immediati sul territorio della Regione, come ha già
relazionato il Presidente, abbiamo potuto notare la grande
efficienza delle strutture della "Deval" ed è grazie alle nostre
centrali idroelettriche - le tanto care centrali idroelettriche -
se alcune zone della Valle d'Aosta non sono mai state toccate dal
black out - l'alta Valtournenche non ha avuto alcun problema - ed è
grazie agli investimenti effettuati sulle linee idroelettriche
valdostane - veniva citata la linea del Col Portola, contestata da
ambienti vicini a politiche dei "Verdi" - che si è potuto dare la
luce da Covalou alla centrale del cimitero della Val d'Ayas e a
fare il ponte poi con le altre strutture. Questo per dire che, nel
momento in cui ci poniamo delle strategie, devono esserci
conseguentemente delle operazioni, degli atti concreti che
permettano di applicarle. Dobbiamo allora essere tutti coerenti; va
fatto in quest'aula un dibattito sulle politiche energetiche, ma
dobbiamo essere quanto meno lineari. È importante sentir dire che
dobbiamo rivendicare la nostra autonomia e sicuramente lo faremo
con un atto formale, ma è altrettanto importante capire cosa
vogliamo.
"L'operazione Enel" è stata contestata da tutta l'opposizione,
definita "operazione nefanda", basta prendere gli atti consiliari;
comunque sia, è un'operazione che ci permette di dire che siamo
comunque proprietari, il problema è capire quali sono le linee
direttive. Dal settore ambientalista, per esempio, sarebbe
interessante capire come mai si contesta ultimamente addirittura la
costruzione e la realizzazione degli impianti eolici. L'ex Ministro
Pecoraro Scanio, durante l'interessantissima trasmissione notturna
nella rubrica televisiva di Vespa, ha definito la costruzione di
centrali eoliche "contraria a una politica ambientale". Non si
vogliono le linee elettriche intervallive, non si vuole l'energia
eolica, probabilmente non si vuole neppure l'energia solare, perché
è di tutta evidenza che, per poter utilizzare l'energia solare,
sono necessari pannelli di una certa dimensione. La Valle d'Aosta,
che è così baciata dal sole, potrebbe avere un grande essor
rispetto all'energia solare e sicuramente, se proponessimo una
politica di energia solare, da parte di certi ambienti verrebbe
contestato il problema di tipo ambientale perché, ogni qualvolta si
fa un piccolo elettrodotto rurale di 1.500 kW, o meno ancora, per
portare negli alpeggi 3 kW di corrente, immancabilmente in "certi
ambienti" viene contestata questa strategia. Allora, o ci capiamo
su quali sono le strategie, definiamo degli obiettivi chiari e poi
adottiamo delle strategie conseguenti, oppure ci parliamo addosso.
Il nostro invito è di discutere di queste tematiche, accogliamo
l'invito da tutte le parti di rivendicare maggiormente la nostra
autonomia, ma chiediamo a tutti in tutta serenità di definire gli
obiettivi e le strategie conseguenti, altrimenti facciamo il gioco
di coloro che non vogliono il bene della Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK