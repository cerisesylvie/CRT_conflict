Consiglio Regionale della Valle d'Aosta - Oggetto del Consiglio n. 1352 del 12 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1352 del 12 luglio 1990 - Resoconto
OGGETTO N. 1352/IX - COMUNICAZIONI DEL PRESIDENTE DELLA
GIUNTA.
PRESIDENTE:
Ha chiesto la parola il Presidente della
Giunta, Bondaz; ne ha facoltà.
BONDAZ (DC):
Signori Consiglieri, mi corre l'obbligo di
ricordare innanzitutto la scomparsa di Leonardo Gex, residente a
Courmayeur, che è deceduto il 29 giugno. all'età di 69 anni.
Leonardo Gex era una persona molto conosciuta e stimata per la
sue lunga attività di amministratore pubblico. Ricoprì, infatti,
per lunghi anni incarichi pubblici, dapprima come Consigliere
comunale di Courmayeur per due legislature, poi come componente
dell'assemblea e del direttivo delle due Comunità montane
"Valdigne" e "Mont Blanc" ed in fine come membro della Co.Re.Co.,
carica che dovette lasciare nel 1981 per ragioni di salute.
Ai suoi familiari ed all'Union Valdôtaine, della quale Leonardo
Gex fu socio fondatore, rinnovo, anche a nome della Giunta
regionale, i sensi del mio più profondo cordoglio.
Vorrei poi comunicare che, in relazione all'accordo Falck-Ilva,
abbiamo esaminato con la Direzione della Cogne S.p.A. gli aspetti
che riguardano la Valle d'Aosta ed abbiamo potuto constatare che
l'accordo prevede, tra l'altro, l'acquisizione, da parte della
Falck, di una partecipazione azionaria fino al 23% della Cogne.
Tale accordo ci è sembrato coerente con i precedenti impegni e
protocolli d'intesa tra l'IRI e la Regione.
E' opportuno ricordare, tra l'altro, che la Cogne, d'accordo con
la Falck, acquisirà da soci terzi il 46% delle acciaierie di
Bolzano.
E' nota a tutti, inoltre, l'ordinanza del TAR del Lazio emessa
in data 5 luglio 1990, che ha accolto l'istanza della Lega Ambiente
per la sospensione degli atti relativi alle varianti al progetto
autostradale per il traforo del Monte Bianco. Avendo seguito
costantemente l'evolversi della situazione attraverso i nostri
legali, possiamo riferire che a tutt'oggi il provvedimento non è
ancora stato notificato né all'Amministrazione regionale, né alla
Società RAV. Non appena l'ordinanza del TAR del Lazio verrà
notificata, l'Amministrazione regionale e la Società RAV
proporranno appello al Consiglio di Stato per l'annullamento della
stessa e per la sospensione della sua esecuzione.
Si hanno fondati motivi per ritenere che il contenuto
dell'ordinanza riguardi unicamente la variante di Morgex, in quanto
è l'unica variante che ha ottenuto l'approvazione di tutti gli
organi competenti.
Si osserva inoltre che vi sono previsioni ragionevoli che entro
la fine del mese venga pubblicata la sentenza del Consiglio di
Stato sulla decisione nel merito dell'appello proposto dalla
Regione Autonoma della Valle d'Aosta e dalla RAV S.p.A. nei
confronti della precedente sentenza del TAR del Lazio del 1989.
Riteniamo che attraverso questa sentenza avremo un primo definitivo
apporto della magistratura amministrativa in relazione alla
cosiddetta "questione autostradale".
In conseguenza, peraltro, della sentenza del TAR del Lazio, la
RAV ha indirizzato a questa Presidenza ed al Sindaco di La Salle un
esposto, per illustrare la situazione del torrente Echarlod, in
Comune di La Salle, ove una delle varianti sospese dal TAR
prevedeva lavori di risanamento di una discarica, che ora può
creare gravissimi rischi in caso di temporali, poiché a valle di
tale discarica si trovano la ferrovia, la statale ed il cantiere di
una delle imprese che lavorano per la costruzione
dell'autostrada.
Per verificare tale situazione, che può divenire drammatica da
un momento all'altro, abbiamo disposto un immediato sopralluogo da
parte dei tecnici del Servizio sistemazioni idrauliche e difesa del
suolo dell'Assessorato all'Agricoltura, Foreste ed Ambiente
Naturale, e siamo in contatto con il Sindaco di La Salle per
ordinare, eventualmente, l'esecuzione degli interventi ritenuti più
urgenti e necessari.
Sempre a proposito dell'autostrada, devo comunicare di aver
chiesto un incontro urgente con il Ministro dei Lavori Pubblici,
On. Prandini, per definire i finanziamenti conseguenti.
Per quanto concerne, invece, la Centrale del latte, ritengo del
tutto inutile ch'io faccia delle comunicazioni in proposito in
questo momento, visto che all'ordine del giorno c'è l'adozione di
un provvedimento della Giunta che potrebbe costituire l'occasione
più opportuna per fornire gli eventuali chiarimenti del caso.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Io credo che sia necessario fare una
precisazione in merito a quanto detto dal Presidente sulla sentenza
del TAR del Lazio.
La notifica di tale sentenza probabilmente non è ancora
pervenuta alla Presidenza della Giunta, però è noto il testo
dell'ordinanza, che si riferisce molto chiaramente a tutte le
varianti per cui sono intervenuti atti di approvazione, sia atti
conclusivi, definiti attraverso il decreto del Ministro dei Lavori
Pubblici, sia atti parziali, che rappresentano l'iter istruttorio
di queste varianti). L'ordinanza, quindi, non riguarda solo la
variante di Morgex, ma tutte le varianti autostradali per cui sono
intervenuti atti amministrativi di approvazione da parte della
Sovraintendenza regionale, del CRPT e della Giunta regionale,
nonché il decreto del Ministro dei Lavori Pubblici. Sono stati
impugnati tutti gli atti che riguardano queste varianti, sia sul
tronco Sarre-Morgex, per cui c'è già il progetto esecutivo, sia sul
tronco Morgex-Courmayeur, per il quale sono state impugnate la
variante di Entrèves e quella di Dolonne, per quanto concerne gli
atti a livello comunale finora pervenuti.
Il provvedimento di sospensiva del TAR riguarda quindi tutte le
varianti) per cui sono intervenuti, fino a questo momento, degli
atti, anche solo provvisori, di approvazione.
PRESIDENTE:
Ha chiesto la parola il Consigliere Perrin; ne
ha facoltà.
PERRIN (UV):
Au nom du Groupe de l'Union Valdôtaine, je
veux moi aussi rappeler l'ami et unioniste Léonard Gex.
Léonard Gex a été un unioniste de la première heure, un homme,
un Valdôtain qui, avec de fortes croyances autonomistes, a répondu
au Mouvement dès le début. Sa mort constitue pour nous et pour la
Vallée d'Aoste toute entière une grave perte.
Léonard Gex a eu une double activité, en dehors de son propre
travail: d'un côté administrateur de la Commune de Courmayeur et de
l'autre côté homme politique.
En tant qu'administrateur il a été pendant longtemps Conseiller
communal de sa Commune natale et Assesseur. Il a rempli d'autres
fonctions tel que membre suppléant de la Commission de laquelle il
avait dû démissionner en 1981, après deux ans d'appartenance, au
début de la grave maladie aux yeux, qui venait de le frapper.
En tant qu'homme politique il a rempli plusieurs charges à
l'intérieur du Mouvement: membre de la section de Courmayeur,
membre du Comité de direction, membre du Comité central de
l'Assemblée générale de l'Union Valdôtaine, membre du Congrès
national de l'Union Valdôtaine délégué par la section de
Courmayeur.
Je veux rappeler que dans ces différentes instances il a
toujours pris part aux débats en apportant sa contribution, parfois
avec des idées extrêmement critiques, mais valables, puisqu'il
tenait à faire progresser la Vallée d'Aoste toute entière.
En tant qu'administrateur communal, il était souvent hanté par
les problèmes de sa commune, une commune en forte croissance et en
développement, et il était préoccupé du fait que cette commune
était en train de changer de direction, puisque de commune agricole
elle était en train de devenir une commune éminemment touristique.
Il tenait à ce que Courmayeur garde, à côté du développement
touristique, son activité agricole, sa culture, son cachet de pays
de montagne.
En tant qu'homme politique, il croyait en une Vallée d'Aoste
autonome, plus autonome de ce qu'elle est en ce moment, et il avait
lutté de toutes ses forces, avec toutes ses possibilités pour cela.
Sa mort crée donc un vice dans les rangs de l'Union Valdôtaine,
mais je crois aussi que la Vallée d'Aoste perd avec lui un fils
fidèle, un homme qui avec ses idées avait essayé de faire
progresser la Vallée d'Aoste toute entière.
Nous sommes donc reconnaissants à Léonard Gex et nous présentons
nos condoléances émues à sa famille.
PRESIDENT:
Le Conseiller Stévenin a demandé à prendre la
parole; il en a la faculté.
STEVENIN (UV):
Nous prenons acte des communications du
Président du Gouvernement à l'égard de la situation à la Cogne, du
fait que cette usine représente pour notre réalité un phénomène
important. Or il faudrait quand même être mis au courant, au-delà
de ce qu'on a appris par les journaux, c'est-à-dire que la Falck
aura 23% des actions de l'Ilva, si le plan d'investissements et de
développement, commencé dans la Cogne depuis quelques années, va de
l'avant.
Je crois qu'ils s'avèrent importants des contacts avec cette
société et, le cas échéant, il faudrait convoquer la commission qui
s'occupe des problèmes de la Cogne, de façon à continuer les
pourparlers avec cette société comme d'ailleurs l'avaient fait dans
le passé l'ancien Président du Gouvernement Rollandin et
l'Assesseur Lanivi.
Je crois également très important d'avoir des nouvelles à
l'égard de la Sadea, de cette société qui devrait se réaliser avec
le concours de la Région, du "Poligrafico" et de l'Ilva.
Je pensais également qu'il aurait été important pour le Conseil
d'être mis au courant de ce qui se passe à la Coros de Cogne.
PRESIDENTE:
Ha chiesto la parola il Presidente della
Giunta, Bondaz; ne ha facoltà.
BONDAZ (DC):
In relazione alla sollecitazione del
Vicepresidente Stévenin per la Coros, posso dire di non aver
menzionato tale ditta nel corso delle mie comunicazioni, perché, a
fronte di una richiesta di concordato preventivo che dovrebbe
essere presentata dalla stessa ditta, l'Amministrazione regionale
ha proposto una proroga di almeno altri tre mesi, come era già
stato fatto dalla precedente Amministrazione.
Sembra peraltro che la Coros sia assolutamente intenzionata a
presentare un concordato preventivo, che sarebbe già stato
presentato (scusatemi se uso sempre il condizionale), sia pure non
in via ufficiale, per una prima visione al Tribunale di Aosta.
Per quanto riguarda la Sadea, il Vicepresidente Stévenin
intendeva forse riferirsi ad un eventuale accordo tra la stessa
Sadea e la Zecca. Questa pratica, che è rimasta un po' troppo in
sospeso, mi è passata effettivamente sotto gli occhi, ma occorre
riprendere gli opportuni contatti per riuscire a definire la
questione in modo positivo.
Non ho in merito elementi ulteriori, e di ciò mi scuso, ma mi
riservo di acquisirli quanto prima, per fornire ulteriori
delucidazioni
In merito all'accordo Falck-Ilva, non ho alcuna difficoltà a far
pervenire ai Capigruppo una nota che mi è pervenuta in proposito e
che spero possa essere più chiarificatrice delle poche parole che
ho potuto dire io.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK