Consiglio Regionale della Valle d'Aosta - Oggetto del Consiglio n. 1761 del 20 aprile 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1761 del 20 aprile 2011 - Resoconto
OGGETTO N. 1761/XIII - Approvazione di modificazioni del
programma di sviluppo rurale della Valle d'Aosta per il periodo
2007/2013, a norma degli articoli 6, paragrafo 1, lettera c), e 9
del Regolamento (CE) n. 1974/2006.
Il Consiglio
Richiamata la propria deliberazione n. 3399/XII del 20 marzo
2008 recante approvazione definitiva del Programma di sviluppo
rurale della Valle d'Aosta per il periodo 2007/2013, in
applicazione dei regolamenti (CE) nn. 1698/2005 e 1974/2006, (PSR
07/13), successivamente modificata con deliberazione n. 1060/XIII
in data 24 febbraio 2010;
Considerato che:
? in base all'articolo 9 del regolamento (CE) 1974/2006 è
possibile, nell'ambito della fattispecie di cui all'articolo 6,
paragrafo 1, lettera c) dello stesso regolamento, modificare la
ripartizione delle risorse finanziarie tra le varie misure di uno
stesso asse del Programma di sviluppo rurale, introdurre nuove
misure, eliminare misure esistenti o modificare gli elementi
informativi o descrittivi contenuti nella programmazione
iniziale;
? dalla ricognizione dei fabbisogni dei beneficiari e dalla
relazione del valutatore indipendente del programma, è emersa
l'esigenza di una maggiore formazione professionale da parte degli
operatori del settore agricolo e del settore forestale e di un
maggior sostegno nella gestione delle aziende, così come è stata
riscontrata dagli uffici competenti la necessità di migliorare la
conoscenza delle norme comuni relative ai regimi di sostegno
diretto agli agricoltori stabilite dal regolamento (CE) 73/2009,
istitutivo del regime della "Condizionalità", al fine di ridurre le
violazioni agli impegni sottoscritti e le conseguenti
sanzioni.
Preso atto che:
- l'Autorità di gestione del PSR 2007/2013 ha individuato
nell'attivazione della misura 114 - Utilizzo dei servizi di
consulenza da parte degli imprenditori agricoli e forestali il
complemento necessario ad integrare, da un lato, le altre misure
dell'Asse 1 "Competitività", e, dall'altro, gli aiuti a favore
della formazione e della consulenza aziendale previsti dalla legge
regionale 12 dicembre 2007, n. 32 e ha proposto al Comitato di
Sorveglianza del PSR di approvare le conseguenti modifiche al
programma, compreso lo storno delle risorse attingendo delle quote
dalla misura 123 - Accrescimento del valore aggiunto dei prodotti
forestali e dalla misura 132 - Partecipazione degli agricoltori ai
sistemi di qualità alimentare, dato che si è registrato, su queste
ultime, un interesse, da parte dei potenziali beneficiari,
inferiore a quanto previsto in fase di programmazione;
- al Comitato di Sorveglianza, oltre ad altre modifiche di
lieve entità, correzioni e precisazioni formali, è stata sottoposta
anche la proposta di innalzamento dal 70 al 100% dell'intensità
dell'aiuto previsto a favore degli enti pubblici dalle misure 321 -
Servizi essenziali per l'economia e la popolazione rurale e 323 -
Tutela e riqualificazione del patrimonio rurale, in considerazione
del fatto che la crisi economico-finanziaria ha ridotto la capacità
di spesa degli enti locali, i quali, trovandosi già interamente
accollati gli oneri fiscali perché non ammissibili a finanziamento,
non sarebbero in grado che in minima parte di accedere ai relativi
bandi, vanificando il raggiungimento degli obiettivi fissati nella
programmazione iniziale;
- il Comitato di Sorveglianza del PSR 2007/2013 della Valle
d'Aosta, nella seduta dell'11 giugno 2010, ha espresso parere
favorevole nel merito, autorizzando di fatto la notifica delle
modificazioni ai servizi della Commissione europea;
- le modificazioni, notificate in data 22 luglio 2010, sono
state autorizzate dai servizi della Commissione europea in data 18
novembre 2010 con lettera protocollo Ares (2010) 831245, perché
ritenute coerenti con il Piano Strategico Nazionale e conformi alle
pertinenti disposizioni dei regolamenti (CE) 1698/2005 e
1974/2006;
- il Comitato di Sorveglianza del PSR 2007/2013, nella seduta
del 26 novembre 2010, ha autorizzato un'ulteriore modificazione
alla scheda di Misura 311 - Diversificazione in attività non
agricole, che, per la sua natura formale non richiede notifiche ai
servizi della Commissione europea.
Valutata la necessità di procedere all'approvazione delle
modificazioni al Programma di sviluppo rurale concordate con il
Comitato di Sorveglianza e autorizzate dalla Commissione europea,
unitamente ad altre modifiche di lieve entità, correzioni e
precisazioni formali, così come dettagliatamente descritte
nell'allegato alla presente deliberazione;
Vista la deliberazione della Giunta regionale n. 3580 del 23
dicembre 2010 concernente l'approvazione del bilancio di gestione
per il triennio 2011/2013 con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2011 e di disposizioni
applicative;
Visto il parere favorevole di legittimità rilasciato dal
Direttore della Direzione politiche comunitarie e miglioramenti
fondiari dell'Assessorato agricoltura e risorse naturali, ai sensi
dell'articolo 3, comma 4, della legge regionale 23 luglio 2010, n.
22 sulla presente deliberazione;
Visto il parere della III Commissione consiliare
permanente,
Delibera
di approvare, conformemente agli articoli 6 e 9 del
regolamento (CE) 1974/2006, le modificazioni al Programma di
sviluppo rurale della Valle d'Aosta per il periodo 2007/2013
concordate in seno di Comitato di Sorveglianza e autorizzate dalla
Commissione europea in data 18 novembre 2010 con lettera protocollo
Ares (2010) 831245, oltre ad alcune correzioni ed integrazioni di
carattere tecnico, dettagliatamente descritte nell'allegato alla
presente deliberazione di cui costituisce parte integrante e
sostanziale.
Allegato
(omissis)
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- Grazie Presidente.
Le modifiche al programma di sviluppo rurale 2007-2013 della
Valle d'Aosta, a seguito dell'approvazione da parte del Comitato di
sorveglianza e della Commissione europea, devono essere approvate
in via definitiva anche dal Consiglio regionale. A tal proposito si
ricordano le due precedenti deliberazioni del Consiglio: una
recante l'approvazione del primo testo del PSR 2007-2013 del 20
marzo 2008, e una prima approvazione di modifiche apportate al PSR
nel 2009 con deliberazione del 24 febbraio 2010. I regolamenti
comunitari di riferimento sono: il n. 1698/2005, che reca le norme
generali per la programmazione e la revisione dei programmi di
sviluppo rurale e, in particolare, il regolamento n. 1974/2006, che
prevede la possibilità di modifiche dei programmi di sviluppo
rurale; la decisione della Commissione europea del 18 febbraio 2008
recante l'approvazione del programma di sviluppo rurale per il
periodo 2007-2013, modificata con la decisione della Commissione
del 17 novembre 2009 e la successiva deliberazione del 20 marzo
2008, recante l'approvazione del programma di sviluppo della
Regione Valle d'Aosta per il periodo 2007-2013 approvata il 24
febbraio 2010. Il regolamento in questione prevede la possibilità
che l'autorità di gestione, qualora lo ritenga necessario, può
modificare la ripartizione delle risorse finanziarie fra le varie
misure nello stesso asse del PSR, introdurre nuove misure,
eliminare misure esistenti o modificare gli elementi informativi o
descrittivi contenuti nella programmazione iniziale. Nello
specifico è emersa, durante l'applicazione del PSR, l'esigenza di
una maggiore formazione professionale da parte degli operatori del
settore agricolo e del settore forestale e di un maggior sostegno
alla gestione delle aziende. Analogamente è stata riscontrata la
necessità di migliorare la conoscenza delle norme comuni relative
ai regimi di sostegno diretto agli agricoltori, stabilite dal
regolamento comunitario n. 73/2009, istitutivo del regime della
condizionalità.
La Direzione politiche comunitarie e miglioramenti fondiari
dell'Assessorato, nella funzione di autorità di gestione, ha
individuato nell'attivazione della misura 114 - utilizzo dei
servizi di consulenza da parte degli imprenditori agricoli e
forestali - il complemento necessario ad integrare, da un lato, le
altre misure dell'asse uno (competitività), e ha proposto al
Comitato di sorveglianza del PSR, nella riunione dell'11 giugno
2010, di approvare le conseguenti modifiche al programma, compreso
lo storno delle risorse attingendo alle quote delle misure 123
(accrescimento del valore aggiunto dei prodotti forestali) e 132
(partecipazione dell'agricoltore ai sistemi di qualità alimentare).
Fa presente che la scelta di stornare parte delle risorse assegnate
inizialmente alle misure 123 e 132 è determinata dalla presa d'atto
che le misure citate hanno dimostrato una capacità di spesa
inferiore rispetto a quanto previsto in fase di programmazione.
Altro punto di modifica: in sede di Comitato di sorveglianza si è
concordato anche l'aumento dal 70 al 100 percento dell'intensità
dell'aiuto previsto inizialmente a favore degli enti pubblici dalle
misure 321 (servizi essenziali per l'economia e la popolazione
rurale) e 323 (tutela e riqualificazione del patrimonio rurale). Le
modificazioni concordate con il Comitato di sorveglianza nel corso
del 2010, in particolare nella seduta dell'11 giugno 2010, e
notificate il 22 luglio 2010, sono state autorizzate dai servizi
della Commissione europea il 18 novembre 2010, con lettera
protocollo n. 831245, poiché ritenute coerenti con il piano
strategico nazionale e conformi alle pertinenti disposizioni dei
regolamenti comunitari di riferimento, il n. 1698/2005 ed il n.
1974/2006.
Si propone pertanto di sottoporre al Consiglio regionale
l'approvazione delle modificazioni al programma di sviluppo rurale,
concordate in sede di Comitato di sorveglianza e autorizzate dalla
Commissione europea.
Presidente
- Ricordo che l'atto amministrativo ha avuto
parere favorevole a maggioranza dalla III Commissione. Dichiaro
aperta la discussione generale. Se non ci sono interventi, dichiaro
chiusa la discussione generale.
Pongo in votazione l'atto amministrativo comprensivo
dell'allegato:
Consiglieri presenti, votanti e favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK