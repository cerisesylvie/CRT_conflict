Consiglio Regionale della Valle d'Aosta - Oggetto del Consiglio n. 1267 del 23 maggio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1267 del 23 maggio 1990 - Resoconto
OGGETTO N. 1267/IX - Disegno di legge: "Rifinanziamento per
l’anno 1990 della legge regionale 29 marzo 1988, n.
17 recante ulteriori modificazioni alla legge regionale 15 luglio
1985, n. 46 e successive modificazioni, concernente la concessione
di incentivi per la realizzazione di impianti di risalita e di
connesse strutture di servizio".
Presidente
- E’ aperta la discussione
generale.
Ha chiesto di parlare il Consigliere Mafrica, ne ha facoltà.
Mafrica (PCI)
- La legge 46 ha un fondo di dotazione di
62 miliardi; in effetti qui la giacenza è molto minore perchè sono
solo 6 miliardi e ci sono impegni per 2 miliardi. Quindi qui può
anche essere credibile la necessità di andare ad un rimpinguamento
del fondo.
C’è però una questione che vorrei mi fosse
chiarita. Questa legge 46 funzionava concedendo mutui alle società
che gestiscono impianti di risalita; con una legge successiva dello
stesso anno 1988 si è intervenuti per gli impianti di risalita,
invece che con mutui con contributi in conto capitale; anzi, quella
legge ha trasformato quelli che erano stati concessi come mutui,
anche retroattivamente, in investimenti da rimborsare con
contributi variabili a seconda delle caratteristiche.
Vorrei capire come coesistono questi due tipi di interventi,
cioè se la scelta è stata quella di modificare la legge con i
mutui, per passare a contributi in conto capitale con legge
successiva alla 46 (legge che abbiamo approvato
nell’autunno 1988); perchè adesso si rifinanzia la
legge che continua invece ad erogare i mutui?
Presidente
- Ha chiesto di parlare
l’Assessore al Turismo, Urbanistica e Beni Culturali
Faval, ne ha facoltà.
Faval (UV)
- Il y a dans les lois une philosophie
différente. Au moyen de la loi qu’on a voté
dernièrement l’on pense de aider, à travers des
contributions, directement une partie des installations, parce que
cela concerne uniquement - comme il est dit
d’ailleurs dans la loi - les installations
principales, c’est-à-dire ceux qu’on
appelle normalement
"gli impianti di arroccamento"
ou les
lignes principales pour arriver au sommet. Et ça
c’est la loi qu’on a voté
dernièrement.
Nous ne croyons pas et nous ne pensons pas
qu’avec la votation de cette loi on puisse éliminer
la précédente, puisque la loi précédente concerne tous les réseaux
des remontées mécaniques, mais ce sont deux situations différentes
que le Conseil régional a cru de prendre en considération.
Presidente
- Ha chiesto di parlare il Consigliere Mafrica
per dichiarazione di voto, ne ha facoltà.
Mafrica (PCI)
- Avendo ritenuto sufficienti le
spiegazioni dell’Assessore, in questo caso votiamo a
favore, perchè le giacenze sono limitate ed il provvedimento ha una
sua motivazione.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Il Gruppo Verde Alternativo su questo
disegno di legge si astiene, come aveva già annunciato in
commissione, perchè da tempo abbiamo chiesto una legge di
disciplina organica degli impianti di risalita e delle piste da
discesa, legge che l’Assessore ci aveva
preannunciato 6-7 mesi fa, ma che non abbiamo ancora visto.
Si tratta di una normativa, che già in quasi tutte le altre
regioni dell’arco alpino è stata adottata, di
procedure che devono essere adottate per quanto riguarda la scelta
degli impianti di risalita e delle piste di discesa da realizzare.
Noi invece siamo la regione più ricca di leggi di finanziamento e
di contributo e siamo la regione più povera di leggi di indirizzo
programmatico, di controllo e di scelta di dove e come fare gli
impianti.
Quindi, in attesa di questa legge di inquadramento generale del
problema, ci asteniamo su questo rifinanziamento dei
contributi.
Presidente
- Ha chiesto di parlare
l’Assessore al Turismo, Urbanistica e Beni Culturali
Faval, ne ha facoltà.
Faval (UV)
- Je dois annoncer au Conseil régional que je
vais déposer bien tôt auprès de la Junte régionale le projet de loi
concernant les pistes de ski.
En ce qui concerne au contraire l’autre partie de
l’intervention du Conseiller Riccarand,
c’est-à-dire le programme de choix, on a pensé que
ce n’était pas le cas de prévoir une loi spécifique,
mais plutôt de réfléchir à cette besogne dans le cadre du piano
paesistico territoriale.
C’est dans cette perspective que nous sommes en
train de travailler, et nous pensons à travers ce plan de pouvoir
indiquer les choix fondamentaux que le Conseil régional va se
donner.
Presidente
- Si passa all’esame
dell’articolato. Do lettura
dell’articolo 1:
Articolo 1
(Rifinanziamento)
1. La legge regionale 29 marzo 1988, n. 17 recante ulteriori
modificazioni alla legge regionale 15 luglio 1985, n. 46 e
successive modificazioni, concernente la concessione di incentivi
per la realizzazione di impianti di risalita e di connesse
strutture di servizio, è rifinanziata, per l’anno
1990, con lo stanziamento di Lire 3 miliardi.
Presidente
- Pongo in votazione l’articolo
1.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand).
Il Consiglio approva.
Presidente
- Do lettura dell’articolo
2:
Articolo 2
(Norma finanziaria)
1. L’onere di Lire 3 miliardi derivante
dall’applicazione della presente legge graverà sul
capitolo 37520 della parte spesa del bilancio preventivo della
Regione per l’esercizio finanziario 1990.
2. Alla copertura dell’onere di cui al comma
precedente si provvederà mediante riduzione di pari importo del
capitolo 50150 "Fondo globale per il finanziamento di spese per
ulteriori programmi di sviluppo (spese di investimento)" del
bilancio preventivo della Regione per l’esercizio
finanziario 1990.
Presidente
- All’articolo 2 vi è un
emendamento della IV Commissione, di cui do lettura:
Al secondo comma dell’articolo 2 le parole
"comma precedente" sono soppresse e sostituite dalle seguenti:
"comma 1".
Lo pongo in votazione.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand).
Il Consiglio approva.
Presidente
- Pongo in votazione l’articolo
2 nel testo così emendato:
Articolo 2
(Norma finanziaria)
1. L’onere di Lire 3 miliardi derivante
dall’applicazione della presente legge graverà sul
capitolo 37520 della parte spesa del bilancio preventivo della
Regione per l’esercizio finanziario 1990.
2. Alla copertura dell’onere di cui al comma 1 si
provvederà mediante riduzione di pari importo del capitolo 50150
"Fondo globale per il finanziamento di spese per ulteriori
programmi di sviluppo (spese di investimento)" del bilancio
preventivo della Regione per l’esercizio finanziario
1990.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand).
Il Consiglio approva.
Presidente
- Do lettura dell’articolo
3:
Articolo 3
(Variazioni di bilancio)
1. Al bilancio di previsione della Regione per
l’anno finanziario 1990 sono apportate le seguenti
variazioni nella parte spesa:
Variazione in diminuzione:
Cap. 50150 Fondo globale per il finanziamento di spese per
ulteriori programmi di sviluppo (spese di investimento)
L. 3.000.000.000
Variazione in aumento:
Cap. 37520 Concorso nel pagamento di interessi su mutui per la
realizzazione di impianti di risalita e connesse strutture di
servizio - prime rate -
L.R. 29.3.1988, n. 17
L. 3.000.000.000
Presidente
- Pongo in votazione l’articolo
3.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand).
Il Consiglio approva.
Presidente
- Do lettura dell’articolo
4:
Articolo 4
(Dichiarazione d’urgenza)
1. La presente legge è dichiarata urgente ai sensi
dell’articolo 31 - 3° comma - dello Statuto speciale
ed entrerà in vigore il giorno successivo a quello della sua
pubblicazione nel Bollettino Ufficiale della Regione.
Presidente
- Pongo in votazione l’articolo
4.
Esito della votazione:
Presenti: 27
Votanti: 25
Favorevoli: 25
Astenuti: 2 (Gremmo, Riccarand).
Il Consiglio approva.
Presidente
- Pongo in votazione la legge nel suo
complesso.
Esito della votazione:
Presenti: 27
Votanti: 25
Favorevoli: 25
Astenuti: 2 ( Gremmo, Riccarand).
Il Consiglio approva.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK