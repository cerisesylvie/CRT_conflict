Consiglio Regionale della Valle d'Aosta - Oggetto del Consiglio n. 491 del 28 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 491 del 28 ottobre 1981 - Resoconto
OGGETTO N. 491/81 - EROGAZIONI DI SPESE DA PARTE DELLA "CENTRALE
LAITIÈRE D'AOSTE", CON RIFERIMENTO AI PAGAMENTI A FAVORE DEI
CONFERITORI LOCALI DI LATTE. (Interpellanza)
Presidente
- Do lettura dell'interpellanza presentata dal
Consigliere Lanièce:
INTERPELLANZA
Venuto a conoscenza:
- che la Società "Centrale del latte di Aosta" paga
puntualmente entro trenta giorni il latte acquistato fuori
Valle;
- che recentemente la predetta Società ha acquistato degli
automezzi per il trasporto del latte corrispondendo ai fornitori
l'importo dovuto entro breve termine;
- che dallo scorso mese di giugno la Società stessa non paga
il latte conferitole dai produttori locali;
INTERPELLA
l'Assessore competente per conoscere:
- entro quale termine è stata saldata dalla Società la spesa
per l'acquisto degli automezzi di cui in premessa;
- se è intendimento della Giunta far sì che la Società
sopraddetta estenda ai produttori locali il corretto trattamento
usato verso i fornitori esterni.
Presidente
- Ha chiesto di illustrare l'interpellanza il
Consigliere Lanièce, ne ha facoltà.
Lanièce (DC)
- Vorrei solo precisare due cose: se la
risposta che mi viene data dall'Assessore all'Agricoltura e
Foreste, Marcoz, si riferisce al 18 settembre o ad oggi, ed inoltre
se gli eventuali ritardati pagamenti sono dovuti a negligenze della
Regione, come sostiene il Presidente della Centrale in
un'intervista rilasciata alla stampa.
Presidente
- Ha chiesto di parlare l'Assessore
all'Agricoltura e Foreste, Marcoz, ne ha facoltà.
Marcoz (UV)
- È una domanda sibillina quella fatta dal
Consigliere Lanièce. Se dovessi ascoltare quanto ha detto durante
l'intervista alla stampa, dovrei anche chiedermi cosa ci sta a fare
ancora il Consiglio di Amministrazione alla Centrale del latte.
Comunque dai dati che ho potuto appurare presso gli uffici della
Centrale, mi risulta che l'autocarro è stato ordinato all'Italcar
(?) di Aosta verso il 20/6/81 ed è stato consegnato ai primi di
giugno '81; una rata di acconto di £. 6.500.000 al momento della
prenotazione, il saldo alla presentazione della fattura in data
1/8/81.
Per quel che riguarda invece i conferitori del latte, resta a
pagare il latte conferito nei mesi di giugno per un importo di £ 90
milioni ca., luglio '81 per ca. £ 63 milioni, agosto '81 per ca. 48
milioni; risulta ancora da pagare il latte presso la Centrale di
Grugliasco nel mese di luglio '81 per un importo di ca. £ 71
milioni, del mese di agosto per un importo di ca. £ 114 milioni.
Attualmente è in pagamento il latte del mese di giugno.
Presidente
- Passiamo all'oggetto n. 492; si tratta
dell'interpellanza inscritta al n. 13 che ha analogia con quella
inscritta al punto 22, presentata dai Consiglieri Tonino, Mafrica e
Cout. La presidenza propone di abbinare le due interpellanze.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK