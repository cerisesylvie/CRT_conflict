Consiglio Regionale della Valle d'Aosta - Oggetto del Consiglio n. 1453 del 1° ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1453 del 1° ottobre 1990 - Resoconto
OGGETTO N. 1453/IX -
ESAME DEL DOSSIER SULLA
CANDIDATURA OLIMPICA DELLA CITTA' DI AOSTA. (Approvazione di
risoluzione)
PRESIDENTE:
Do lettura della proposta di risoluzione
presentata dai Consiglieri Riccarand, Andrione, Viérin e Maquignaz
ed iscritta in via d'urgenza all'ordine del giorno.
RISOLUZIONE
APPRESO che il "Comitato promotore della candidatura olimpica di
Aosta" ha affidato l'incarico a quattro progettisti per preparare
un Dossier da presentare al Comitato Olimpico Internazionale;
CONSIDERATO che in tale Dossier verranno formulate delle scelte
importanti rispetto alle località in cui svolgere le gare e
realizzare le relative strutture;
SOTTOLINEATO che il Dossier dovrà prevedere la realizzazione di
opere notevoli con risvolti significativi sull'assetto urbanistico
della nostra regione;
EVIDENZIATA, quindi, la necessità di un dibattito in Consiglio
regionale sul contenuto del citato Dossier;
Il Consiglio regionale
della Valle d'Aosta
impegna
la Giunta regionale ad assumere i provvedimenti necessari
affinché il testo del Dossier per la candidatura olimpica sia
sottoposto all'esame del Consiglio prima della sua presentazione al
C.I.O.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
La risoluzione ha un significato molto
semplice e preciso. Noi sappiamo che alcuni progettisti sono stati
incaricati di redigere il dossier che dovrà essere presentato al
Comitato Olimpico Internazionale e che dovrà contenere
l'illustrazione delle località proposte per lo svolgimento delle
gare, delle strutture da realizzare e di tutta una serie di dati di
cui io non sono a conoscenza, ma che vengono richiesti dal CIO.
Per quanto riguarda il Comune di Aosta, ci risulta che nel corso
di una riunione della Conferenza dei Capigruppo, è già stata
illustrata una serie di elementi ancora abbastanza indeterminati,
che comunque dovrebbero essere meglio esplicitati nel dossier.
La richiesta della discussione urgente della risoluzione deriva
dal fatto che noi riteniamo che il Consiglio regionale debba
necessariamente discutere il contenuto di quel dossier prima che lo
stesso sia inoltrato alle autorità del CIO, nel senso che dovrebbe
poter fare un esame approfondito per valutare le proposte che
saranno presentate, anche perché le stesse diventeranno impegnative
per l'Amministrazione regionale e per le varie amministrazioni
comunali direttamente interessate.
La risoluzione chiede quindi che il dossier sia esaminato e
discusso in modo approfondito dal Consiglio regionale, prima di
essere consegnato alle autorità del CIO.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
Noi avremmo qualche emendamento da
proporre nei confronti della risoluzione che è stata
presentata.
Premesso che l'argomento olimpico un po' complesso, sarebbe
opportuno, almeno per quanto possibile, cercare di trovare dei
raccordi. Ora, poiché stiamo già operando in
"zona
Cesarini",
per usare un'espressione del gergo calcistico,
sarebbe opportuno che qui in Consiglio si esprimessero un po'
chiaramente e limpidamente le opinioni e le perplessità, sempreché
ce ne siano, anche perché se lo sforzo, che il Comitato ha cercato
di fare evidentemente assistito da molti volontari, e le
indicazioni, che lo stesso Comitato ha cercato di dare alla Giunta
regionale, non sono suffragati da una volontà precisa di agire e di
operare, è possibile correre il rischio, non dico di far naufragare
la candidatura olimpica di Aosta, ma certamente di toglierle la
spinta, l'autorevolezza ed il consenso che, a nostro avviso, sono
necessari affinché la candidatura abbia delle concrete possibilità
di successo.
Tali possibilità sono state evidenziate in occasione del meeting
del CIO a Tokyo, al quale ha partecipato una delegazione della
Valle d'Aosta e nel quale ha cercato di svolgere un lavoro che è
poi risultato molto proficuo e che in qualche modo era già stato
preceduto da altre analoghe iniziative assunte dalla Regione.
Ho detto prima che siamo in
"zona Cesarini ".
E' chiaro
quindi che tutto quello che viene chiesto per ritardare in qualche
modo i tempi di presentazione del dossier può sortire l'effetto di
evitare che esso venga presentato. E' chiaro, però, che se non sarà
presentato al CIO di Losanna entro il 31 ottobre, la nostra
candidatura non ci sarà, perché la candidatura si sostanzia non
solo in un annuncio di presentazione, cosa che è stata fatta più di
una volta, ma nel deposito di 100.000 dollari già deliberato dal
Comune di Aosta e nel deposito di un congruo numero di copie del
dossier.
Queste cose sono certamente note a coloro che le hanno seguite
nel corso dell'Amministrazione precedente, sono note all'attuale
Giunta, al Comitato e questa sera cerchiamo di renderle note anche
al Consiglio regionale.
La richiesta avanzata dai Consiglieri che hanno proposto la
risoluzione è certamente legittima, ma noi ci permettiamo di
proporre di apportarvi alcune modifiche, perché riteniamo che se la
si segue alla lettera, probabilmente non se ne farà nulla della
nostra candidatura.
Non vorrei certamente assumere l'atteggiamento di colui che, in
un consesso svoltosi molto più lontano nel tempo e nello spazio,
disse:
"Dum Romae consulitur, Saguntum expugnatur",
però
sappiate che, mentre noi parliamo e discutiamo, e magari litighiamo
un po' con schermaglie imposte anche dal gioco delle parti,
sappiate che la sfera incalza e che, se non interverremo
rapidamente, la nostra candidatura rimarrà un sogno di mezza estate
o di mezzo autunno.
Le proposte che noi vogliamo fare - prego volerne distribuire
copia ai Consiglieri - e sulle quali la Giunta concorda, sono in
realtà alcuni emendamenti sostitutivi al testo presentato.
Il nostro emendamento al primo capoverso dice:
"Appreso che
il Comitato Promotore della candidatura olimpica di Aosta sta
operando per addivenire alla redazione del dossier da presentare al
Comitato Olimpico Internazionale".
Il secondo ed il terzo capoverso rimarrebbero inalterati.
Il quarto capoverso sarebbe sostituito da questa dizione:
"Evidenziata, quindi, la necessità di un dibattito nella
competente Commissione consiliare sul contenuto del citato
dossier;".
Poi ci sarebbe un emendamento sostitutivo dell'ultimo capoverso,
che dice testualmente:
"Il Consiglio regionale della Valle
d'Aosta impegna l'Assessore regionale al Turismo ad illustrare
nella competente Commissione consiliare i contenuti del dossier per
la candidatura olimpica prima della sua presentazione al
CIO".
Queste proposte sono in linea con la risoluzione consiliare che
questo Consiglio si è compiaciuto di approvare nell'ultima seduta
antecedente il periodo di ferie estive, e nella quale si è espresso
a grandissima maggioranza a favore di una soluzione legislativa,
che poi ha dimostrato qualche inconveniente, ma lo spirito e la
volontà di quella decisione, chiaramente manifestata dal Consiglio,
tendevano appunto a procedere e a dare mandato al Comitato di
operare; e tutto il Comitato, nessuno escluso, ha sempre cercato di
lavorare in tal senso, sia pure molto modestamente.
Questa sera io mi permetto di proporre questi emendamenti alla
risoluzione, proprio perché ritengo che essa non voglia mettere un
bastone fra le ruote, ma intenda ottenere dei chiarimenti e delle
delucidazioni, per dare a questa vicenda il contributo costruttivo
di cui essa ha bisogno.
Sono convinto che non sia il caso di usare altre parole. Io
credo che in questo Consiglio il più sprovveduto di noi, sol che lo
voglia, sia in grado di suonare il violino con i piedi; quindi, a
buon intenditore, poche parole.
Quel che dovevo dire, l'ho detto e non mi pare che sia il caso
ch'io mi di lunghi oltre, se non per ricordare al Consiglio che le
prove che ci attendono richiedono il massimo di unità possibile, di
impegno e di lavoro, per cui, se esiste una volontà solidale e
concorde sulla candidatura olimpica della città di Aosta, lo invito
a chiarire subito tutti i dubbi, perché il tempo è tiranno, la
sfera incalza, come dicevo, ed è solo questione di ore e di giorni,
altrimenti non si riuscirà a presentare convenientemente ed
opportunamente il dossier sulla candidatura olimpica di Aosta.
Quindi, con questo spirito di massima apertura e disponibilità,
ci siamo permessi di proporre questi emendamenti sostitutivi. Credo
che essi siano coerenti con lo spirito della risoluzione consiliare
approvata a suo tempo e con le dichiarazioni rese dall'Assessore
nel corso di una discussione consiliare di qualche giorno fa.
Mi auguro che ciò possa servire a creare in questo Consiglio una
certa convergenza su un argomento molto importante, che deve stare
a cuore a tutti noi e che non può prestarsi a polemiche di
parte.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Sulle osservazioni e sulle proposte di
emendamento del Consigliere Milanesio io esprimo alcune
considerazioni che riflettono ovviamente soltanto il mio pensiero
personale. Non so se queste osservazioni coincidano con quelle
degli altri firmatari della risoluzione.
Personalmente, posso anche accettare il primo emendamento, che
propone di sostituire la formulazione
: "Appreso che il Comitato
Promotore della candidatura olimpica di Aosta ha affidato
l'incarico a quattro progettisti...",
con la dicitura più
sfumata:
"Appreso che il Comitato Promotore della candidatura
olimpica di Aosta sta operando per addivenire alla redazione del
dossier da presentare al Comitato Olimpico Internazionale",
anche se sottolineo che qui c'è un nodo irrisolto, un modo di
operare che non è chiaro.
Al Comune di Aosta, infatti, sono già state fatte due riunioni,
nel corso delle quali è stato presentato un
"pool"
di
progettisti e di architetti, che si è qualificato, ribadendolo
anche venerdì, come incaricato dal Comitato per la redazione di
questo dossier. E' stato quindi affidato un incarico, ma nello
stesso tempo non lo si vuole riconoscere e non si vuole che sia
scritto in un documento.
Questo modo di procedere non è sicuramente ispirato alla
necessaria chiarezza. Torno a ripetere, tuttavia, che personalmente
sono d'accordo su questa proposta di emendamento, perché non mi
pare che il discorso essenziale verta su questi aspetti.
Non condivido invece la proposta del Consigliere Milanesio di
ridurre la discussione di questo Consiglio ad una illustrazione del
dossier in sede di Commissione, perché questo Consiglio non ha mai
avuto la possibilità e gli elementi per confrontarsi in modo
globale sul progetto della candidatura olimpica. Si è sempre detto:
"Il dossier sarà il momento e l'occasione per discuterne e per
rendersi conto di cosa implica e quello sarà il momento di
confronto reale".
Credo che sarebbe veramente inammissibile sottrarre al Consiglio
regionale questo momento di discussione e di valutazione. Se ci
sono perplessità, opposizioni, contrarietà o consensi, questi si
devono misurare su delle proposte concrete, su un documento che
dica: "Noi vogliamo fare le olimpiadi, vogliamo farle in questo
modo, in queste località e con questo tipo di strutture". Solo così
è possibile verificare se su di esso c'è il consenso, non di un
Comitato che non esiste, perché questo Comitato non esiste, ma
quello del Consiglio regionale per quanto riguarda tutta la Regione
e di un Consiglio comunale per quanto riguarda la città di
Aosta.
Richiesta analoga a questa presentata al Consiglio regionale è
stata presentata al Consiglio comunale di Aosta con una mozione dai
Gruppi Verde Alternativo e dell'Union Valdôtaine, dal Consigliere
del Movimento Immigrati De Gattis e dal Consigliere Egidio Lanivi.
Anche in quella mozione si chiede che, prima dell'approvazione e
della presentazione del dossier, lo stesso sia oggetto di
discussione in seno al Consiglio comunale di Aosta.
Allora, facciamo una riunione straordinaria del Consiglio
regionale ed una riunione del Consiglio comunale della città di
Aosta, troviamo il momento ed i tempi necessari, perché credo che
come si può riunire una Commissione, così si possa riunire anche il
Consiglio regionale.
Questa discussione, però, non può limitarsi ad una semplice
illustrazione in seno ad una Commissione, che non ha nessun potere
di esprimersi e che non ha alcuna potestà decisionale in questo
campo, ma deve avvenire in seno al Consiglio regionale. Credo che
questo sia il minimo che vi si possa chiedere, senza voler
assolutamente ritardare la presentazione del dossier, perché, torno
a ripetere, su un tema di questo genere il Consiglio regionale può
benissimo essere convocato in adunanza straordinaria, dandogli il
tempo ed il modo di esprimersi in merito.
Questa è la nostra valutazione del problema e sotto questo
aspetto non accettiamo assolutamente le ultime due proposte di
emendamento del Consigliere Milanesio.
PRESIDENTE:
Ha chiesto la parola il Consigliere Viérin; ne
ha facoltà.
VIERIN (UV):
Le Mondial est terminé, mais le foot est
encore à l'honneur. L'avant-centre Milanesio devrait donc faire
attention à ne pas se mettre lui-même en hors jeu.
Nous l'avons déclaré au sein de cette Assemblée, au cours des
réunions des différentes Commissions, dans une conférence de
presse. En toutes ces occasions nous avons exprimé notre attitude
quant aux Jeux olympiques.
Il me semble donc tout à fait inutile d'y revenir sinon pour
réaffirmer notre entière disponibilité pour soutenir cette
candidature. Mais nous voulons le faire dans le respect des
procédures et dans le respect des organes et des assemblées qui
doivent décider, qui décideront et qui ont décidé de cette
candidature.
A cet effet j'inviterais la majorité, au-delà des déclarations
officielles de union sacrée, si possible d'avoir la même attitude
au sein des différentes Commissions où force nous est de constater
qu'il n'y a pas la même attitude de collaboration et de
disponibilité.
Nous ne pouvons non plus accepter que, chaque fois que nous
sollicitons un examen, de la part du Conseil, du problème et du
dossier des Jeux olympiques, l'on nous accuse de vouloir retarder
la présentation du dossier ou de vouloir entraver la candidature de
la ville d'Aoste. Je pense qu'il est tout à fait nécessaire que ce
problème, qui est un problème d'une importance capitale pour le Val
d'Aoste tout entier, soit examiné au grand jour et soit examiné par
ce Conseil.
A cet égard, si nous pouvons accepter la requête d'amendement au
premier alinéa, un amendement que nous considérons pudique, mais
quand même nous pouvons l'accepter, nous ne pouvons partager les
autres propositions, parce que le fait de relater uniquement au
sein d'une ou des Commissions concernées ne satisfait pas notre
exigence de clarté et d'information.
Nous voulons que l'on paisse discuter au grand jour. Les
Commissions ont par ailleurs simplement une fonction consultative.
Il n'y aurait aucun engagement de la part de cette Assemblée. On
viendrait simplement nous informer au sein des Commissions et le
tout se limiterait à une simple prise d'acte d'un problème que nous
considérons, tous, très important.
Il nous semble donc que la proposition qui nous a été présentée
va dans la direction d'évincer le Conseil d'une compétence qu'il
lui est propre et nous ne pouvons que confirmer notre proposition
d'engager le Gouvernement régional à présenter le dossier à la
discussion et à l'examen de ce Conseil.
PRESIDENT:
Il y a d'autres Conseillers qui demandent
d'intervenir?
Ha chiesto la parola il Consigliere Lanivi; ne ha facoltà.
LANIVI (ADP):
Io salto il confronto sulle premesse della
proposta di risoluzione e vengo subito alla parte impegnativa, che
mi sembra affrontare il cuore del problema, anche perché nelle
premesse si può intervenire con aggiustamenti tecnico-diplomatici
per raggiungere una formulazione su cui possa convergere l'accordo
di tutti. Credo, invece, che non si possa transigere sulla parte
finale della risoluzione, anche perché ritengo che sia più che
legittima la richiesta del Consiglio regionale di essere investito
su questo problema.
Non vedo come si possa superare questa volontà o questo impegno,
visto che altrimenti il dibattito sulle Olimpiadi non si
svolgerebbe mai in questo Consiglio. Si parla infatti di
Commissione competente, ma una proposta unanime della III
Commissione non è mai stata presa neppure in considerazione od è
stata ritenuta di disturbo. Per quale motivo? E poi ciò significa
che, se un dibattito come quello sulle Olimpiadi fosse svolto in
Commissione, verrebbe discusso solo tra sette od otto persone.
Tenendo conto di alcuni aggiustamenti nelle premesse, annuncio
il mio voto a favore della risoluzione se non si modifica la parte
impegnativa finale, perché credo che sia un diritto del Consiglio
regionale essere investito dell'argomento. Superare questo diritto
mi sembrerebbe una cosa piuttosto grave.
Faccio alcune annotazioni sulle Olimpiadi, ma non intervengo
come Delegato del CONI, anche se avrei titolo per parlare in quella
veste, ma parlo solo come Consigliere regionale che ha fatto anche
quella esperienza.
Chi ha seguito le Olimpiadi, soprattutto in questi ultimi
decenni, ha visto una evoluzione in questo appuntamento
quadriennale. Credo che oggi saremmo degli ingenui a pensare che le
Olimpiadi abbiano al loro centro il fatto sportivo, che è una
componente importante, ma neppure prioritaria.
Io vedo quattro interessi in gioco e cercherò di dire qual è
quello su cui questo Consiglio deve ragionare.
C'è un interesse sportivo in generale, internazionale e
mondiale, di promozione. Questo è importante e va sostenuto.
Ci sono dei grossi interessi economici, che, per esempio, hanno
portato a scogliere Atlanta piuttosto che Atene.
C'è poi l'interesse di gruppi economici locali. La torta qui è
di circa 1000 miliardi, per cui non dobbiamo essere così ingenui da
non pensare che ci possa essere chi, a prescindere dal valore
sportivo, è interessato alla realizzazione di queste Olimpiadi.
Secondo me, questi sono dati di fatto e non sono discutibili,
tuttavia noi dobbiamo stare attenti al quarto interesse, che è
quello della Valle d'Aosta, che coincide con la compatibilità tra
questo avvenimento ed i bisogni della Valle, o che è individuabile
nel modo in cui rendere compatibile questo appuntamento con gli
interessi generali della Valle: urbanistici, sociali ed economici.
Non si tratta, infatti, di un'esperienza da due lire: qui non
costruiamo un ponte o due chilometri di strada, ma facciamo una
grossa operazione che avrà dei risvolti sui piani urbanistico,
sociale ed economico della nostra Regione.
Ecco perché, secondo me, non è neppure pensabile che questo
discorso non venga affrontato in Consiglio regionale.
PRESIDENTE:
Ha chiesto la parola il Consigliere Bich; ne
ha facoltà.
BICH (PSI):
Faccio una dichiarazione di voto molto
succinta e breve, che ricalca in sostanza la necessità di riportare
nell'alveo consiliare le competenze, la discussione ed il confronto
su questa tematica,
Visto che si è parlato tanto di esaltazione dei requisiti del
Consiglio, io penso che su questo argomento, quanto mai delicato e
discusso, debba essere proprio l'Assemblea a pronunciarsi per
esprimere in modo preciso le sue volontà ed i suoi
orientamenti.
Mi sembra quindi che, nella parte impegnativa della risoluzione,
il Consiglio dovrebbe essere inteso come l'alveo naturale in cui si
svolgono queste discussioni.
PRESIDENTE:
Ha chiesto la parola il Consigliere Aloisi; ne
ha facoltà.
ALOISI (MSI):
Anch'io condivido la presa di posizione dei
colleghi che mi hanno preceduto e non comprendo la motivazione tesa
ad esautorare il Consiglio regionale da un tema che coinvolge in
prima persona tutte le forze politiche, sociali ed economiche della
nostra Regione.
Ritengo che la richiesta di impegnare la Giunta e quindi il
Consiglio in un ampio dibattito sulle Olimpiadi non debba essere
motivo di scontro, ma di confronto tra tutte le forze politiche,
perché l'argomento riveste un'importanza capitale per il futuro
della nostra Regione. Se si ha a cuore questo aspetto del problema,
l'argomento dovrebbe essere dibattuto apertamente in seno al
Consiglio regionale.
Possiamo anche condividere gli emendamenti del Consigliere
Milanesio relativi alle premesse, ma, per quanto attiene alla parte
impegnativa della risoluzione, noi riteniamo indispensabile il
coinvolgimento di tutto il Consiglio regionale.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
Ho consultato rapidamente la Giunta, come
del resto avevo già fatto prima di presentare gli emendamenti
sostitutivi, ed abbiamo convenuto che la cosa veramente importante
è che ci si spieghi, cioè che non ci si prenda in giro ed insisto
su questo, perché i tempi sono strettissimi. Il dossier è in
divenire e deve anche essere stampato, perché non può essere
presentato un brogliaccio qualunque.
Noi vogliamo andare incontro a tutte le osservazioni che sono
state fatte, senza ledere la sovranità del Consiglio, anche se non
mi pare che sarebbe stata lesa, perché gli emendamenti non facevano
altro che riferirsi alla risoluzione consiliare che vorrei tanto
poteste ricordare e che era stata approvata a suo tempo da questo
Consiglio regionale, nella quale si dava un mandato preciso e non
si invitava più nessuno a relazionare al Consiglio, bensì alla
Commissione consiliare competente. Questo lo voglio dire, perché mi
sembra che qui ci sia pochissima memoria storica, nel senso che ci
si è già dimenticati di quanto è stato approvato due me si fa.
Si tratta tuttavia di una legittima richiesta del Consiglio, che
non l'aveva fatta allora, ma la fa adesso. Benissimo. La proposta
che possiamo fare e che ritengo possa soddisfare tutte le varie
esigenze, cioè di avere prima un momento di confronto in
Commissione e poi un secondo momento di decisione consiliare,
potrebbe essere quella di mantenere tutti gli emendamenti tranne
l'ultimo, così la parte impegnativa verrebbe ripristinata nel testo
presentato dai Consiglieri Riccarand, Andrione, Viérin e
Maquignaz.
Si prevederebbe così la necessità di un dibattito in seno alla
competente Commissione consiliare e si ripristinerebbe la vecchia
dizione della parte impegnativa della mozione, che recita
testualmente:
"Il Consiglio regionale della Valle d'Aosta
impegna la Giunta regionale ad assumere i provvedimenti necessari
affinché il testo del dossier per la candidatura olimpica sia
sottoposto all'esame del Consiglio prima della sua presentazione al
CIO".
Ci sarebbe così un momento di dibattito in una sede più
ristretta, che è la Commissione consiliare, e poi un momento di
ratifica nella sede del Consiglio.
Io non credo che sia possibile procedere in un modo diverso,
perché i lavori del Consiglio sono già impegnati in un certo modo.
Per cui, se vogliamo mantenere su un piano della reciproca
correttezza tutto il problema, questa soluzione è tecnicamente
possibile ed è anche corretta sotto il profilo del rispetto di
tutti gli organi.
Non credo che si voglia far pesare una lunga discussione proprio
in un momento in cui si devono ancora effettuare delle scelte,
perché la materia è ancora tutta in divenire, anche se si stanno
già raccogliendo i pareri di tutte le varie associazioni
interessate. Voglio ricordare, in proposito, che alle ore 17 di
questa sera l'ASIVA ed i consiglieri FISI hanno formulato, per
iscritto, delle proposte precise sulla candidatura e quindi hanno
fornito delle indicazioni tecniche molto precise e, dopo un
chiarimento, hanno anche accettato di collaborare alla preparazione
del dossier dando il loro necessario contributo.
Credo che, con le proposte che mi sono permesso di fare anche a
nome della Giunta, ci sia la possibilità di raccogliere la volontà
del Consiglio, sempre ché si tratti di una volontà di
collaborazione.
PRESIDENTE:
Ha chiesto la parola il Consigliere Viérin; ne
ha facoltà.
VIERIN (UV):
Je pense que la dernière proposition de
Monsieur Milanesio peut être acceptée. Je crois qu'il est quand
même nécessaire, dans le deuxième amendement qu'il avait proposé,
de préciser la nécessité d'un débat au sein des Commissions
compétentes afin de préparer les travaux du Conseil.
Nous sommes évidemment au courant de l'activité du comité
FISI-ASIVA et je pense que ce comité, sur la base des indications
politiques qui lui ont été fournies par le comité promoteur, a
exprimé, sur le plan technique, son avis sur les sites
olympiques.
A cet effet, et avec la précision pour ce qui est des
Commissions concernées nous acceptons la proposition.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Non abbiamo assolutamente niente in
contrario a che il dibattito in Consiglio sia preceduto da un
momento informativo e di approfondimento in sede di Commissione,
anzi questo consente al dibattito di arrivare in Consiglio con la
scorta di una preparazione che gli potrebbe permettere di svolgersi
in modo più rapido e puntuale. Ci va benissimo questa
impostazione.
Per quanto riguarda il primo comma, accettiamo quindi la
proposta di emendamento del Consigliere Milanesio.
Il secondo ed il terzo comma erano rimasti immutati.
Per quanto concerne il quarto comma, accettiamo l'emendamento
del Consigliere Milanesio, con la correzione del Consigliere Viérin
("nelle competenti Commissioni"),
cui però sottolineo che va
aggiunta anche la necessità di un dibattito consiliare, con
l'ulteriore precisazione
"e in Consiglio",
per potersi poi
raccordare alla parte deliberativa. Sarebbe assurdo, infatti, che
noi parlassimo di dibattito in sede di Commissione, senza dire
nulla al Consiglio, e poi impegnassimo la Giunta
"ad assumere i
necessari provvedimenti affinché il testo del dossier per la
candidatura olimpica sia sottoposto all'esame del Consiglio prima
della sua presentazione al CIO".
Pertanto, l'emendamento sostitutivo del quarto capoverso
risulterebbe così:
"Evidenziata, quindi, la necessità di un
dibattito nelle competenti Commissioni consiliari ed in Consiglio
regionale".
Il testo della parte deliberativa rimane, invece, quello che era
stato proposto originariamente.
PRESIDENTE:
Ha chiesto la parola il Presidente della
Giunta, Bondaz; ne ha facoltà.
BONDAZ (DC):
Le Olimpiadi sono un argomento di particolare
rilevanza.
Io non ho nulla in contrario a che si faccia una discussione in
sede di Consiglio, anche perché credo che un argomento di tale
importanza debba avere, e lo sottolineo, il supporto più ampio
possibile da parte della collettività valdostana e del Consiglio
regionale che la rappresenta.
Non sarei credibile se non dicessi che la mia preoccupazione
nasce dal fatto che quanto diceva il Consigliere Milanesio è la
pura e semplice verità. I tempi sono infatti ristrettissimi, perché
entro il 31 di questo mese noi dobbiamo presentare il dossier.
Questo lavoro è stato iniziato verso la fine del mese di luglio e
quindi il Comitato promotore ha svolto un lavoro lodevole, pur se
di difficile attuazione, che per un certo tempo ha avuto la
collaborazione di tutti. Poi, per questioni che forse nulla hanno a
che vedere con le Olimpiadi, un membro di questo Comitato si è
dissociato, ma speriamo di poterlo recuperare.
Questo non lo diciamo perché siamo alla ricerca dell'unanimismo
"tout court";
non serve. A noi serve una valenza di
credibilità da parte del Consiglio: occorre credere in questa
Olimpiade, senza trasformarla in un discorso di maggioranza o di
minoranza, perché ciò non rientrerebbe negli interessi di
nessuno.
Noi non abbiamo alcuna difficoltà ad accettare che il dibattito
sulle Olimpiadi si svolga in Consiglio, però, se abbiamo un minimo
di credibilità in questo Comitato promotore cui noi abbiamo
affidato un compito certamente non facile, dobbiamo anche sapere e
credere che il dossier è un documento in fieri, che viene fatto
giorno per giorno, cercando di superare difficoltà non indifferenti
anche nell'individuazione delle specifiche competenze che
deriverebbero alla Valle d'Aosta da un'eventuale accettazione della
candidatura a Birmingham nel prossimo mese di giugno.
Allora io dico che, se noi inseriamo nell'emendamento la dizione
"nelle competenti Commissioni consiliari",
faccio osservare
che praticamente tutte le Commissioni sono competenti a questo
riguardo, salvo forse la Ia che è di carattere istituzionale,
perché tutte le altre hanno delle rilevanze in proposito.
Se passiamo la discussione
"nelle competenti Commissioni
consiliari"
è evidente che, almeno teoricamente, il discorso in
seno al Consiglio regionale potrebbe rivelarsi del tutto
superfluo.
Ora io penso e dico che, se vogliamo discutere
"nella
Commissione competente",
è giusto che ci sia questa
informazione
"préalable",
come dice il nostro amico Viérin,
per dare una informazione ai signori Consiglieri; questo è giusto.
Tuttavia, ritengo anche necessario riunire il Consiglio nei tempi
più rapidi possibili, perché, senza l'approvazione del dossier,
salterebbe la candidatura di Aosta.
Il Consigliere Milanesio vi ha detto con estrema chiarezza e con
altrettanta chiarezza ve lo ripeto io: se vogliamo trasformare
questo problema in un discorso politico, guardiamoci bene negli
occhi e diciamoci la verità, perché qui, in un certo qual senso, ci
giochiamo il futuro della Valle d'Aosta.
Poiché non mi piace giocare a rimpiattino su questi argomenti,
mi auguro che questo dibattito possa avvenire il più rapidamente
possibile, compatibilmente con le esigenze di coloro che stanno
facendo questo dossier e quindi pregheremo il Presidente del
Consiglio di fissare un'adunanza, anche speciale, del Consiglio
regionale, non appena avremo questa disponibilità. Non credo,
infatti, che se noi venissimo qui con un terzo o con tre quarti del
dossier, i Consiglieri sarebbero soddisfatti e qualcuno, pur
dicendo subito:
"Mi va bene...",
dopo troverebbe ugualmente
il modo per recriminare.
I tempi di presentazione del dossier sono tanto ristretti ed io
credo e mi auguro che scadano negli ultimi giorni del mese di
ottobre. A questo punto, credo di poter dire: vediamoci pure in
Consiglio regionale, perché, se l'Assemblea approverà il dossier,
daremo più forza a quel documento, però teniamo anche conto di un
termine che non è ordinatorio, ma perentorio, nel senso che, se
entro il 31 di questo mese il dossier non sarà presentato a
Losanna, salterà la candidature di Aosta.
Se volete aggiungere
"nelle competenti Commissioni consiliari
",
la cosa mi sta bene, anche se potrebbe poi rivelarsi
pleonastico fare ulteriori discorsi in sede di Consiglio regionale.
La Commissione competente esiste, diamo alla Commissione competente
o alle due Commissioni...
Io presumo che, se si parla di giochi olimpici, siano competenti
tutte le Commissioni, però, se voi mi dite che sono due le
Commissioni competenti e chiarite quali sono, la Giunta non ha
alcuna difficoltà ad accettare un discorso di questo genere.
Diciamolo prima, però, quali sono le Commissioni competenti, non
certo per una questione di sfiducia, ma per sapere come stanno
esattamente le cose, onde evitare che poi si dice:
"La IV e la V
Commissione non l'hanno avuto, la II neppure...".
Diciamo che
si tratta della III e della IV, così noi siamo perfettamente
d'accordo; questo, proprio per evitare di prenderci in giro.
Dopo potremo fare il discorso in Consiglio regionale sulla base
di quel dossier, che noi speriamo di avere, almeno nella sua gran
parte, in tempi utili per discuterlo serenamente in Consiglio e per
dare maggior forza allo stesso dossier che è ancora in fase di
preparazione.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Primo. Le Commissioni competenti sono la IV
e la V, perché finora il dossier è stato discusso da queste due
Commissioni
Secondo. Il dossier deve essere pronto per il 31 ottobre, ma per
essere pronto dovrà essere stampato e rilegato. E' inimmaginabile,
quindi, che il 30 ottobre non sia pronto. Noi il 30 ottobre saremo
qui per discuterlo, perché in questo Consiglio non c'è niente che
non sia politico e non è possibile che certi dossier non siano
discussi in aula.
Se qualcuno teme che l'opposizione posse dire cose che non
devono essere dette, chiederà la riunione segreta, ma non riesco
proprio a capire perché sia così difficile discutere in Consiglio
il dossier che viene definito da tutti importante, visto che tutti
dicono di volere i giochi olimpici.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
Sarò brevissimo, perché credo che noi
tutti stiamo dicendo la stessa cosa.
Perché viene giudicata politicamente e tecnicamente più
opportuna una riunione delle competenti Commissioni?
Premetto che mi sta bene la dizione "nelle competenti
Commissioni", purché siano quelle due, altrimenti si riapre tutta
una discussione su quali siano le Commissioni. Tra l'altro, quelle
due Commissioni erano già state stabilite dal Presidente del
Consiglio
(...Interruzione...)
... e dal Regolamento...
PRESIDENTE:
Per quell'articolato.
MILANESIO (PSI):
...per quell'articolato.
Trattandosi di un argomento complesso, c'è bisogno di un
approccio al problema che, a mio avviso, può essere reso possibile
solo in sede di Commissione. Del resto, io insisto nel dire che, se
tutto ciò sarà fatto in tempi strettissimi, potranno anche essere
posti dei punti fermi, sulla base dei quali sarà possibile
procedere anche nell'elaborazione del dossier, che è un
"work in
progress"
o una scommessa.
Scusatemi se dico delle cose che in qualche modo potrebbero
essere usate anche contro di noi, ma stiamo facendo un lavoro
"a
latere"
difficile ed ingrato, che però deve pur essere fatto e
deve poter essere terminato.
Ebbene, un approccio al problema in sede di Commissione può
consentire di stabilire dei punti fermi nel dossier, che sarà poi
portato all'attenzione, alla discussione ed all'approvazione del
Consiglio. Non posso, però, non vedere questi due tempi in
successione: Commissione prima e Consiglio dopo, altrimenti si
complica la questione e non si ottiene alcun risultato.
Credo che in questo Consiglio, al di là delle polemiche e degli
umori, ci sia una sostanziale convergenza. Prima non ho fatto degli
appunti al Consigliere Viérin o ad altri, ma mi è solo parso un po'
strano veder presentare una risoluzione da parte di chi, bene o
male, sulle Olimpiadi ha avuto delle riserve fortissime - e mi
riferisco al Consigliere Riccarand -, questo è un fatto, mentre gli
altri avevano già detto di condividere questo discorso.
Questa era l'unica osservazione, in realtà di carattere più
formale che sostanziale, che intendevo fare e che non voleva
assolutamente impingere sulla volontà dell'Union Valdôtaine di
sostenere la candidatura olimpica. Torno a ripetere che io non ho
mai sostenuto il contrario, né lo sosterrò, fino a prova
contraria.
PRESIDENTE:
Ha chiesto la parola il Consigliere Perrin; ne
ha facoltà.
PERRIN (UV):
J'ai entendu Monsieur le Conseiller Milanesio
parler de IVème e Vème Commission, ce qui est déjà un peu de
l'avant par rapport au texte originel, mais je crois qu'il est
encore a mi chemin.
Je crois que nous ne devons pas oublier l'énorme relief que les
Jeux olympiques auront sur le territoire et donc je crois,
Messieurs les Conseillers, que c'est assez naturel que la IIIème
Commission soit mise au courant. Le fait de concerner aussi la
IIIème Commissions ne retarde aucunement les travaux. Il suffit,
par exemple, de mettre:
"...di un dibattito nelle competenti
Commissioni in seduta congiunta",
c'est à dire que toute les
Commissions peuvent se réunir en même temps, ce qui évidemment ne
va pas retarder les travaux pour achever le dossier.
Je crois que les implications sur le territoire seront telles
que la IIIème Commission doit être concernée.
PRESIDENTE:
Colleghi Consiglieri, mi corre l'obbligo di
fare un chiarimento, anche se ho già dato una risposta al
Consigliere Riccarand ed agli amici dell'Union Valdôtaine sul
problema della III Commissione.
Si è ritenuto di assegnare quel disegno di legge, che non
prevedeva costruzioni e quindi nessun impatto ambientale, e solo
per le conformità finanziarie alla II Commissione, alle Commissioni
IV e V per il merito, ma si trattava solo di quell'articolato, in
base agli articoli previsti in quel disegno di legge che è stato
appunto assegnato alle Commissioni IV e V.
Certo è che, se si affronta tutto lo scibile umano, si convocano
tutte le Commissioni. Allora ha ragione il Presidente della Giunta
quando dice che le Commissioni potrebbero essere scavalcate,
portando la questione in discussione al Consiglio regionale. Del
resto mi sembra del tutto inutile convocare il Consiglio regionale,
chiamandolo "Commissioni", che però si riuniscono tutte assieme in
altra sede.
Io sarei dell'avviso di riconfermare che, se abbiamo individuato
nelle due Commissioni che esaminano quel disegno di legge le
Commissioni che hanno una certa competenza e sapendo che il
Regolamento dà la facoltà a tutti i Consiglieri che non sono
componenti di quelle due Commissioni di parteciparvi, io sarei
dell'avviso che, così facendo, noi limiteremmo il numero delle
Commissioni competenti e quindi responsabili del parere sul disegno
di legge, ma faremmo un passo in avanti sulla possibilità di
confronto a livello più ristretto e più tecnico. Il problema
potrebbe poi essere affrontato in sede di Consiglio regionale, dove
ci sono tutti i Consiglieri. Questa è un po' la mia opinione.
Pertanto, se l'emendamento viene confermato, si potrebbe
mettere:
"Evidenziata, quindi, la necessità di un dibattito
nelle competenti Commissioni consiliari IV e V sul contenuto del
citato dossier",
come in fondo era stato proposto dal
Consigliere Andrione.
Per ricapitolare, credo di poter dire che si sia raggiunto un
accordo sulla risoluzione composta dal primo capoverso che
recepisce l'emendamento del Consigliere Milanesio, dal secondo e
dal terzo capoverso che rimangono invariati e dal quarto che
recita:
"Evidenziata, quindi, la necessità di un dibattito nelle
competenti Commissioni consiliari IV e V sul contenuto del citato
dossier".
Vi è poi la parte deliberativa della risoluzione che recita:
"Il consiglio regionale della Valle d'Aosta impegna la Giunta
regionale ad assumere i provvedimenti necessari
affinché...".
Credo così di aver riassunto le varie proposte.
Ha chiesto la parola il Consigliere Riccarand; ne ha
facoltà.
RICCARAND (VA):
Sì, ma torno a ripetere che nel quarto
comma della premessa, alla proposta di emendamento del Consigliere
Milanesio:
"Evidenziata, quindi, la necessità di un dibattito
nelle competenti Commissioni consiliari IV e V...",
va aggiunto
"e in Consiglio regionale",
altrimenti, se si citano solo le
Commissioni, non si capisce poi la parte deliberativa della
risoluzione. Va esplicitato quindi:
"...nelle competenti
Commissioni consiliari...
(...Interruzione...)
...IV e V ...".
In merito alla competenza di queste Commissioni, io non ritengo
affatto che la IV e la V siano più competenti, ad esempio, della
III Commissione; ma, se vogliamo trovare un accordo, non voglio
però discutere su questo aspetto del problema. Non vorrei però che
questo diventasse un precedente, per cui d'ora in avanti tutto
quello che riguarda i giochi olimpici non riguarda più la III
Commissione, che, semmai, in questa materia è la più competente fra
tutte.
Pertanto, se vogliamo trovare un accordo, possiamo anche
scrivere "IV e V", però sia chiaro che questo non potrà essere poi
invocato come un precedente per dire:
"D'ora in avanti questo
argomento non lo esaminiamo nelle altre Commissioni",
visto e
considerato che c'è una Commissione che sicuramente ha più
competenza di tutte le altre rispetto a questa tematica.
PRESIDENTE:
Do lettura della proposta di risoluzione nel
testo concordato tra i presentatori e la maggioranza.
RISOLUZIONE
APPRESO che il Comitato Promotore della candidatura olimpica di
Aosta sta operando per addivenire alla redazione del dossier da
presentare al Comitato Olimpico Internazionale;
CONSIDERATO che in tale Dossier verranno formulate delle scelte
importanti rispetto alle località in cui svolgere le gare e
realizzare le relative strutture;
SOTTOLINEATO che il Dossier dovrà prevedere la realizzazione di
opere notevoli con risvolti significativi sull'assetto urbanistico
della nostra regione;
EVIDENZIATA, quindi, la necessità di un dibattito nelle
competenti Commissioni IV e V e nel Consiglio regionale sul
contenuto del citato Dossier;
Il Consiglio regionale
della Valle d'Aosta
impegna
la Giunta regionale ad assumere i provvedimenti necessari
affinché il testo del Dossier per la candidature olimpica sia
sottoposta all'esame del Consiglio prima della sue presentazione al
C.I.O.
PRESIDENTE:
Se nessuno chiede la parola, pongo in
votazione la proposta di risoluzione testé letta.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK