Consiglio Regionale della Valle d'Aosta - Oggetto del Consiglio n. 1471 del 17 novembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1471 del 17 novembre 2010 - Resoconto
OBJET N° 1471/XIII - Interpellations: "Interventions pour
l'amélioration du service de transport ferroviaire dans la
région".
Interpellanza
Appreso che l'eventuale divieto di transito per locomotori a
trazione diesel nella Stazione ferroviaria di Porta Susa sulla
tratta Aosta-Torino, potrebbe richiedere un cambio del locomotore o
dell'intero treno nelle stazioni di Ivrea o Chivasso;
Verificato che una tale rottura di carico aggraverebbe in
modo inverosimile i tempi di percorrenza e i rischi di frequenti e
pesanti ritardi per l'utenza valdostana, in modo da rendere quasi
inservibile la tratta ferroviaria;
Constatato che di per sé il progetto, per altro tuttora in
attesa dell'espletamento delle procedure di valutazione
dell'impatto ambientale, della cosiddetta "lunetta" di Chivasso,
non risolverebbe tale problema;
Rilevato altresì che, a forza di temporeggiare, si corre il
rischio di perdere i finanziamenti previsti per l'adeguamento della
tratta Aosta-Torino;
i sottoscritti Consiglieri regionali
Interpellano
Il Governo regionale per conoscere se intenda:
1) Intervenire con urgenza per prevenire l'eventualità di una
rottura di carico sulla tratta Aosta-Torino nelle stazioni di Ivrea
o Chivasso;
2) Scongiurare la possibilità che la non realizzazione di
alcune opere previste per migliorare la tratta Aosta-Torino, possa
comportare lo storno dei finanziamenti assegnati.
F.to: Donzel - Carmela Fontana
Interpellation
Rappelant l'interdiction d'arrêt des trains Diesel à la gare
de Porta Susa de Turin dans les journées des 18 septembre, 2 et 9
octobre, établie par l'autorité compétente afin de permettre le
monitorage du niveau de pollution à l'intérieur de la gare, dont la
hausse serait causée par les locomoteurs en question;
Vu que les trains qui parcourent régulièrement le trajet
Aoste-Turin ont des locomoteurs Diesel;
Constatant que plusieurs usagers valdôtains ont encore
dernièrement dénoncé les conditions déplorables du service de
transport ferroviaire concernant notre région, qui, malgré les
admonestations de l'assesseur, semble ne pas avoir enregistré
d'améliorations;
Rappelant les récentes entrevues du Président de la Région
relativement à des projets de liaison ferroviaire de large
envergure;
les soussignés Conseillers régionaux
Interpellent
la Junte régionale pour savoir:
1) quels ont été les résultats du monitorage de l'air à Porta
Susa et s'il y aura des conséquences pour les usagers valdôtains de
la ligne Aoste-Turin;
2) quel est le point de la situation quant à l'amélioration
du service de transport ferroviaire dans notre région et quelles
sont les interventions prévues dans l'immédiat et à long terme à
cet effet;
3) comment s'encadrent à cette fin les déclarations du
Président de la Région et quelles sont les réelles intentions quant
aux liaisons au réseau italien et international.
Signé: Patrizia Morelli - Bertin - Louvin
Président
- Je vous annonce qu'a été déposé le rapport
des Conseillers Prola et Crétaz sur le projet de loi n° 110
présenté par le Gouvernement régional en date du 5 juillet 2010
concernant "Norme per la tutela e il corretto trattamento degli
animali di affezione. Abrogazione della legge regionale n.
14/1994".
La parole au Conseiller Donzel.
Donzel (PD)
- Egregio Presidente, cari colleghi,
cerchiamo di parlare in Consiglio dei problemi; naturalmente aiuta
anche leggere i giornali perché, con una mossa molto abile che gli
riconosciamo, l'Assessore ai trasporti è saltato sulla barca dei
pendolari, anche se lui il treno non lo usa, quindi difficilmente
sa che salendo su quel treno al mattino, deve portarsi dietro un
pullover, una giacca a vento speciale, in quanto probabilmente si
arriva fino a Chivasso con temperature allucinanti, rendendo anche
difficile la possibilità di leggere un libro in questo lungo
calvario che è diventato andare fino a Torino utilizzando il treno.
Ma fa parte della politica, dell'abilità di chi la fa, riuscire a
spostarsi abilmente dalla posizione del bersaglio. Ma quello che le
voglio dire, caro Assessore... non dimentichi che è lei
l'Assessore, è a lei che è stato dato questo compito, ben due anni
fa, di occuparsi di questo problema... e tutte le lettere che lei
ci dirà di aver scritto, sono solo una delle tante azioni che un
Assessore può fare.
Intanto mi preme ringraziare pubblicamente il Presidente del
circolo Mont Rose del PD, Maurizio Pitti, e i Consiglieri comunali
Beuchod e Riccardi del PD, che hanno contribuito, più di due
settimane fa, a farci incontrare anche gli utenti piemontesi che ci
hanno permesso di strappare un velo sulla difficile situazione a
cui andavamo incontro e, con i tempi del Consiglio, arriviamo a
oltre due settimane dopo a parlarne, perché questa è la procedura
che giustamente bisogna seguire.
La situazione che si profila davanti a noi è molto grave, ma è
presto fatto dire che il nostro treno con locomotore Diesel rischia
di non poter più transitare nella parte in galleria di Porta Susa,
perché esistono due versioni: una sembra inquini, l'altra ci dice
che invece fa scattare l'allarme antincendio con i fumi e blocca la
stazione; ecco, questo problema è molto grave, perché potrebbe
portare alla rottura di carico e quindi a cambiare il treno
probabilmente nella stazione di Chivasso, con un grave disagio per
i passeggeri. È vero che a Chivasso di solito il treno si ferma
anche per parecchio tempo oltre a quello previsto dalla norma di
accordo della fermata di Chivasso, che è di otto minuti perché si
possa procedere alla manovra di inversione. È una manovra che
prende un po' di tempo, perché bisogna fare una verifica del
funzionamento dei freni del locomotore, una cosa che attiene a
norme di sicurezza. Ora, chiunque prende quel treno, sa che la
fermata è più lunga di otto minuti, ma è chiaro che se abbiamo la
rottura di carico e bisogna cambiare il locomotore, quegli otto
minuti si estenderanno ancora e quindi l'idea già partita negli
anni '80 (20 anni fa) di riuscire a ridurre i tempi di percorrenza
da Aosta a Torino rischia di naufragare in modo clamoroso. Ma la
situazione si complica ancora di più se immaginiamo che è allo
studio un progetto; anzi, attualmente, a quanto ne sappiamo noi...
ma l'Assessore è più informato, perché ha pensato bene, dopo che
abbiamo depositato l'interpellanza, di recarsi in Piemonte a
sentire cosa ne pensa l'Assessore piemontese ai trasporti,
naturalmente con relativa scorta di Re Magi per prendere queste
informazioni... l'Assessore saprà che il progetto della famosa
"lunetta" di Chivasso che doveva tagliare fuori la stazione è
attualmente all'esame del VIA. Vogliamo essere ottimisti e
immaginare che questo progetto superi l'esame del VIA e possa
essere realizzato; a quel punto ci troveremmo che il treno nostro
non passa più da Chivasso, ma da Ivrea va direttamente verso
Torino. Però rimane il problema della rottura di carico... vorrebbe
dire che dobbiamo fare la rottura di carico ad Ivrea, quindi la
lunetta di Chivasso non risolve per nulla la questione che si è
venuta a porre adesso con Porta Susa.
Lunetta di Chivasso... anche questa, tutta interessante da
studiare, perché il tracciato è stato completamente modificato e
per convincere i chivassesi ad accettarla, pare sia stato
introdotto il concetto del "doppio baffo", cioè oltre al baffo che
consentirebbe di evitare Chivasso, viene innestato su questo baffo
un altro baffo che consentirebbe ai locomotori che collegano Ivrea
a Torino di passare attraverso Chivasso. Questo consentirebbe di
tagliare tutta la lunetta cosiddetta "est"; ecco perché Chivasso
adesso è favorevole, perché questo libererebbe un'enorme area anche
per fini edificabili e quindi spazi per la città di Chivasso.
Naturalmente tutte queste opere hanno fatto lievitare i costi di
questa lunetta di Chivasso e anche il finanziamento previsto che
doveva servire sia per la lunetta di Chivasso, sia per intervenire
sulla tratta Aosta/Ivrea che necessita di significativi interventi
per velocizzare il percorso, rischierebbe di vedere erosa una quota
significativa di questa cosa. Non immagino poi cosa potrebbe
accadere a questi soldi, nel caso venisse ancora una volta bocciata
al VIA l'ipotesi della lunetta di Chivasso, cioè di questo baffo e
controbaffo, perché pare sia stato localizzato in un'area
alluvionale e, con i tempi che corrono, voi capite che la
situazione è estremamente delicata! Si potrebbe dire che è una cosa
che succede adesso, l'Assessore dirà: è da giugno che mando
lettere, da aprile, da marzo; ma due anni fa fu segnalato il
rischio che il locomotore Diesel poteva incontrare delle difficoltà
a transitare a Porta Susa e... perché punto l'attenzione sui due
anni? Perché due anni sono la tempistica media - audizione
registrata, voce dell'Assessore - per acquisire un treno. Quindi se
due anni fa sapevamo che il locomotore Diesel era a rischio di non
poter essere utilizzato, sarebbe valsa la pena di attivare tutte le
procedure per acquisire un locomotore bimodale Diesel elettrico:
Bombardier, per fare un esempio, ma mi pare ce ne sia anche un
altro in commercio. E che questa eventualità fosse non scontata, lo
dimostra il fatto che l'Amministrazione precedente aveva ipotizzato
di restituire a Trenitalia i nuovi treni acquisiti in cambio della
possibilità di avere il Bombardier, che costa più caro del
Minuetto, quindi qualcuno l'aveva prevista questa eventualità se
aveva ipotizzato questo scambio.
Arriviamo ad oggi con il rischio che non solo non avremo
diminuito neanche di dieci minuti il percorso fra Torino e Aosta,
ma vedremo peggiorare gravemente la qualità di questo viaggio
rendendolo ancora più rocambolesco, con il rischio che ancora altra
utenza abbandoni l'utilizzo della ferrovia, giustificandolo con il
fatto che nessun cittadino utilizza questo strumento. È un po'
improbabile chiedere ai cittadini ogni giorno di fare questo
percorso.
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Pour ce qui est de la question fermeture de la gare de Porta
Susa aux locomoteurs Diesel, je crois que le collègue Donzel a déjà
illustré de manière très précise - même technique - le problème.
D'après les nouvelles des derniers jours les Minuetto et les vieux
D445 en provenance de notre Région, n'auront plus accès à la gare
de Porta Susa, non seulement ils ne pourront pas transiter, mais
ils ne pourront plus s'arrêter: ceci, à cause de la pollution
provoquée par les hydrocarbures, par les micropoussières
cancérogènes que les installations pour la ventilation n'arrivent
pas à porter à un niveau tolérable. Il parait que le monoxyde de
carbone qui a été relevé à l'intérieur de la gare est quatre fois
supérieur aux valeurs enregistrées à la surface, donc en pleine
circulation de la ville. Donc, est-ce que vous confirmez,
Assesseur, l'interdiction des locomoteurs Diesel à la gare de Porta
Susa à partir du 12 décembre et quelles seront les retombées pour
les passagers valdôtains et quelles les solutions envisagées.
Pour ce qui est de la deuxième question, je crois qu'il serait
fondamental pour le groupe de l'ALPE, mais je pense aussi pour les
journalistes, qui très souvent prennent en considération les
initiatives pour acquérir des informations directes et claires,
qu'il serait surtout fondamental pour les valdôtains de comprendre
quel est le point de la situation quant à l'évolution du service de
transport ferroviaire dans notre région, car on a toujours
davantage la sensation qu'il n'y ait pas de certitude sur la réelle
volonté politique: d'abord, d'investir sur la voie ferrée de ce
Gouvernement et, ensuite, à travers quel projet, quel financement,
dans quel délai, avec quel temps de réalisation pense-t-on
intervenir sur la voie ferrée qui nous concerne. Je crois que la
confusion règne en souveraine et que la seule certitude
malheureusement est constituée par la mauvaise qualité du
service.
A ce cadre qui est déjà très complexe et suffisamment flou,
viennent s'ajouter les dernières nouvelles concernant l'exhumation
d'un projet que l'on croyait mis de côté: la ligne Aoste/Martigny.
Alors on se demande où et comment se situe ce projet dans
l'ensemble de l'aménagement ferroviaire valdôtain. S'agit-il d'une
provocation, d'un rêve, ou d'une réalisation que l'on croit
possible, objet d'une programmation qui ira conditionner - et de
quelle manière - le futur du transport par train en Vallée
d'Aoste?
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie Presidente.
Le due interpellanze sono attuali, assolutamente interessanti e
correttamente da dibattere in Consiglio regionale. Solo una
premessa rispetto a quello che dice il collega Donzel: non c'è
nessuna furbizia e nessuna azione di voler depotenziare il
Consiglio regionale, semplicemente la correttezza di rispondere ad
una richiesta che è giunta da Federconsumatori e dall'associazione
dei pendolari della Valle d'Aosta. Io rispondo a questi; poi, se
questa cosa disturba il gruppo PD o il gruppo ALPE, io questo non
so dirlo, io rispondo, e credo che lei abbia delle prossimità
importanti con la Federconsumatori, quindi semplicemente una
correttezza istituzionale.
Volendo cercare di dare un ordine e di rispondere alle due
interpellanze che fra di loro hanno una parte che si sovrappone e
una parte no, il Consigliere Donzel fa bene a partire dal 2008;
giustamente voi ringraziate dei vostri collaboratori su riunioni
che possono avere il significato che hanno, ma normalmente la
pubblica amministrazione parla per atti e, proprio all'inizio del
mio mandato del 2008 - quindi non andiamo a vedere cosa ha fatto la
precedente legislatura -, c'è una lettera che è stata mandata dagli
uffici, dove si chiedono formalmente possibili limitazioni circa la
tipologia di materiale rotabile, con eventuale indicazione dei
requisiti e delle dotazioni di sicurezza necessarie per transitare
nel passante, direi in modo molto tempestivo.
L'Amministrazione deve prendere atto delle risposte, quando ci
sono - poi vedremo che non sempre ci sono - e, rispetto a questa
richiesta, c'è una lettera di RFI del 16 settembre 2008, che
trasmette un documento elaborato da Italfer per conto di
Trenitalia, in cui si dichiara formalmente che non ci saranno
limitazioni. Leggo:
"Il percorso sotterraneo potrà essere
utilizzato anche da treni a trazione termica, come emerge
dall'analisi della circolabilità dei locomotori Diesel in galleria,
in base alle emissioni dei gas combusti, condotti da Italfer su
richiesta di Trenitalia".
Questo è agli atti; poi, se volete,
vi do la fotocopia con tanto di protocollo. Voi capite che due anni
fa non c'era motivo di non credere a delle documentazioni, poi oggi
vedremo cosa accadrà, ma - rispetto all'attività da fare - non
credo che a questo Governo possa essere addebitato alcunché.
Non è che il mondo si ferma con queste lettere; noi
periodicamente abbiamo delle riunioni tecniche che vengono
effettuate dai miei dirigenti e dai responsabili di RFI e di
Trenitalia e, rispetto a questo tema, non è mai emerso alcun tipo
di problema. Siamo ovviamente come voi al corrente - non tanto
perché ce lo comunicano, ma perché leggiamo i giornali - che vi è
stato un episodio, un anno fa, in cui l'impianto antincendio ha
creato un problema, in quanto ha rilevato dei fumi e ha bagnato
purtroppo i pendolari. Rispetto a questo è stato detto che è un
inconveniente, e questo inconveniente, a distanza di un anno,
all'inizio dell'estate, si è riproposto. Rispetto a questa vicenda
subito, anche con l'intervento dei dirigenti dell'Amministrazione
regionale del dipartimento, il 5 agosto abbiamo scritto - perché lì
c'è sempre il rimbalzo delle competenze: non si sa mai se è
Trenitalia, se è RFI - a Trenitalia e a RFI chiedendo conferma di
quanto ci avevano scritto nel 2008, dicendo: non ci avete
comunicato nulla, né come aggiornamento alle lettere precedenti, né
nelle riunioni. Per ricordare le riunioni del 2010: 4 marzo 2010, 3
giugno 2010 e, altro tavolo di lavoro, 7 luglio 2010... quindi
un'attività costante. Non ci avete detto niente, scrive l'ing.
Trevisan alle società, quindi secondo noi rimangono confermate le
affermazioni e le comunicazioni fatte nel 2008.
L'ing. Trevisan non riceve alcuna risposta - probabilmente non
vogliono rispondere ai dirigenti -; il 4 ottobre, due mesi dopo,
scrivo anch'io, richiamo tutto quello che ha scritto l'ing.
Trevisan e concludo (cito):
"All'interno del quadro
sopraesposto, con particolare riferimento agli esiti della riunione
convocata dalla Regione Piemonte in data 11 agosto 2010 e
all'incontro del 5 settembre 2010
- anche qui faccio una nota,
Donzel, non abbiamo bisogno di Re Magi, abbiamo un contatto
continuo e istituzionale con la Regione Piemonte per quel che è dei
problemi, dopodiché ci sono degli incontri su tavoli politici, ma
c'è un'attività continua con dei tavoli tecnici dove ci sono dei
verbali e le lascio anche i verbali -,
nonché a quanto riportato
sull'argomento da parte dei mass media, quest'Amministrazione non
può che essere estremamente preoccupata per i possibili scenari
futuri e per le paventate nefaste ripercussioni che sembra
potrebbero verificarsi a danno del servizio ferroviario locale.
Come rappresentante della comunità valdostana, in particolare degli
utenti ferroviari, nel ricordare gli ingenti investimenti in corso
finalizzati a ridurre i tempi di percorrenza per migliorare
l'accessibilità del territorio valdostano, chiedo di essere
nuovamente rassicurato in merito o, qualora gli ipotetici futuri
scenari tendessero a discostarsi da quanto è sempre stato affermato
da codeste spettabili società del gruppo Ferrovie dello Stato, di
essere prontamente informato sull'evoluzione della questione,
soprattutto per quanto attiene alle diverse ipotesi di soluzione
che si spera siano già in corso di studio".
Rispetto a questa attività che credo non possa essere messa in
discussione, nessuno ci ha risposto; ecco perché siamo fortemente
critici nei confronti di Trenitalia e RFI: perché se questo è il
modo di trattare un'Amministrazione regionale, credo che ci siano
molti dubbi su come una società che deve assolvere delle funzioni
del servizio pubblico interloquisce con l'Amministrazione
regionale. È vero che oggi il contratto di servizio è sottoscritto
fra ministero e Trenitalia, quindi non abbiamo le leve economiche,
ma rispetto a questo tema c'è veramente un'attenzione, un rispetto
delle istituzioni dell'Amministrazione regionale che è veramente
scarso, per non dire scandaloso: nessuno ci ha risposto e nessuno
ci ha informato!
A me va bene che arrivino i soliti bene informati dicendo: ci
sarà la rottura di carico a Ivrea, ci sarà la rottura di carico a
Chivasso. Rispetto a questo tema - faccio un inciso - ognuno ha una
sua idea; io parlo con i riferimenti dei pendolari del tratto
Aosta/Torino. Ricordo che a volte incontriamo delle persone che con
la Valle d'Aosta non c'entrano nulla e che hanno obiettivi diversi
rispetto ai nostri, perché se la rottura di carico avviene ad
Ivrea, è verosimile che quando i nostri pendolari arrivano ad
Ivrea, si trovano in caso di sovraffollamento tutti gli scomparti
occupati, quindi scendono ad Ivrea e poi se ne stanno in piedi fino
a Torino, mentre se la rottura di carico avviene a Chivasso,
abbiamo una prosecuzione e a Chivasso c'è un nodo che ha
un'importanza diversa e delle soluzioni anche diverse. Poi il
tratto Chivasso/Torino è più breve e anche il disagio diventa più
contenuto, quindi anche le letture fra i comitati dei pendolari...
ma perdonatemi, noi facciamo gli interessi dei pendolari della
Valle d'Aosta, non dei pendolari di Torino, di Ivrea o di
Chivasso.
Ad oggi io non ho alcuna certezza, nessuno mi ha comunicato
quello che voi date per acquisito, che potrei dare anch'io come
probabile, ma ad oggi nessuna comunicazione ci è stata formulata
sul fatto che vi è un divieto, o di transito, o comunque di fermata
nella stazione di Porta Susa. Ho esattamente le informazioni che
avete voi, ovvero gli articoli di giornale... anche questo ritengo
sia scandaloso. L'unica cosa che ha prodotto questa polemica è aver
ricevuto ieri l'altro una telefonata del responsabile di Trenitalia
della Valle d'Aosta che mi ha chiesto per i prossimi giorni un
incontro, dove vorrà rappresentarmi, ma di documentazione non ne
abbiamo!
Rispetto a quello che lei mi dice, Donzel, è un dato che non ha
chiesto nell'interpellanza, ma lo dico a voce: non si lasci
ingannare dalle favole sui treni bimodali, perché ad oggi di treni
bimodali omologati per circolare sulle ferrovie italiane non ne
esistono! Anche lì, chi le parla dovrebbe prendersi la briga di
essere più documentato... io ho visto anche un comunicato degli
utenti di Torino che parla dei bimodali... ma sanno di cosa
parlano? Ad oggi, intanto, di bimodali non ne esistono, ma poi non
sono omologati, quindi il percorso di omologazione è molto lungo;
anche noi abbiamo tutti i difetti di questo mondo, ma riteniamo di
essere persone serie. Siamo quindi andati a vedere il fornitore
della Meran/Malles, che è una società svizzera, la Stadler - tutti
i treni che girano sulla Meran/Malles sono della Stadler - e ci
hanno detto che ad oggi non hanno in produzione treni bimodali,
hanno delle progettazioni, perché i treni non è che vengono fatti e
poi messi in magazzino. Quindi i tempi che le ho detto ieri sono di
due anni per i treni omologati, cioè se vado con un ordine di un
mezzo che oggi già esiste sarà di 18-24 mesi, ma se vado a chiedere
un treno che oggi non esiste, lei capirà che i percorsi sono molto
più lunghi e i due anni non sono sufficienti, ammesso che sia come
due anni fa, quando mi hanno detto che non c'erano problemi.
Sperando di aver dato le risposte del caso, ritorno ad altri
argomenti attinenti gli interventi e gli investimenti da fare.
Senza volerla fare lunga, abbiamo sottoscritto in sequenza nel
2004, 2006 e 2008 tre APQ con lo Stato; l'ultimo, un APQ - forse
unico in Italia - interregionale, in cui abbiamo sottoscritto, noi,
con la Regione Piemonte... e rispetto a questo argomento c'erano
tantissimi progetti, non vorrei dire il "libro dei sogni", ma sono
tutti progetti che attengono al miglioramento della nostra linea.
Quindi oltre alla lunetta di Chivasso, che io convengo sia un'opera
interessante, perché le faccio vedere tutte le critiche di alcuni
pendolari, che magari non fanno riferimento alle associazioni, e mi
dicono che a Chivasso, oltre ad esserci un problema per la fermata
di per sé, il rallentamento, la fermata, la ripartenza a velocità
ridotta per acquisire velocità - e quindi porta, immaginiamo, dieci
minuti di ritardo -, è anche un buco nero... perché? Perché quanto
tu arrivi nella stazione di Chivasso, essendo un treno locale,
quando devi ripartire devi dare la precedenza a quelli che fanno
Torino/Milano, a tutti gli altri treni che sono arrivati prima, e
tutti i ritardi che all'interno della stazione vengono accumulati
provocano delle fermate esasperate al nostro treno che, dal punto
di vista delle priorità, è l'ultimo, essendo un treno che ha
un'importanza minore rispetto ai treni della Torino/Milano. Evitare
la stazione di Chivasso, quindi, al di là della perdita di tempo,
evita di infilarsi in un caos molto importante. Qualcuno dice: ma
coloro che da Aosta o da Ivrea vanno a Milano, se scendono a
Chivasso hanno la coincidenza; in realtà è un falso problema,
perché l'alta velocità a Chivasso non si ferma, mentre se prosegui
fino a Torino, lì hai l'alta velocità Torino/Milano. Oggi la
lunetta di Chivasso è stata progettata ed è, in Regione Piemonte,
alla procedura del VIA che ha richiesto ulteriori 60 giorni di
supplemento di istruttoria per dare degli ulteriori
chiarimenti.
Il terzo APQ, quello del 2008, è quello più interessante, ma lì
c'è anche la progettazione dell'elettrificazione della Ivrea/Aosta,
della quale ad oggi c'è un progetto preliminare che è stato
consegnato al ministero per valutare se è assoggettabile a VIA.
Anche lì nessuno dorme, si sta facendo un lavoro costante. Rispetto
alle necessità, già in quell'APQ erano state indicate e,
nell'ambito di questo APQ, sono state anche indicate le attività
progettuali quali il raddoppio della Chivasso/Ivrea/Aosta.
Ovviamente sono operazioni che non sono così irrilevanti dal punto
di vista economico. Io le lascio, collega Morelli, tutta
l'attività, ma rispetto a questo ragionamento nell'APQ
interregionale c'erano questi interventi di minima che in parte
sono già stati effettuati (il ponte sul Chiusella, la progettazione
per l'elettrificazione), quindi c'è un'azione costante; purtroppo
sono attività che esulano dalle nostre competenze.
Qualcuno mi aveva chiesto, alcune interrogazioni fa, la
sicurezza, forse la collega Fontana, e all'interno di quell'APQ c'è
il ridisegno... dopodiché, oltre agli APQ, collega Morelli, abbiamo
il PAR FAS 2007-2013 di cui abbiamo parlato. Allora, nel PAR FAS
approvato il 13 novembre 2008 dal Consiglio regionale, abbiamo
l'ottimizzazione della geometria del binario ed adeguamento delle
curve, completamento del nodo di interscambio presso la stazione di
Pont-Saint-Martin, completamento del nodo di interscambio presso la
stazione di Verrès, completamento del nodo di interscambio presso
la stazione di Châtillon. Poi abbiamo la parte
Aosta/Pré-Saint-Didier dove abbiamo il potenziamento delle stazioni
di Morgex e Pré-Saint-Didier quali nodi di interscambio modale,
l'eliminazione dei passaggi a livello, e voi mi dite: il passaggio
a livello è una stupidaggine... ma non è vero! Il passaggio a
livello è foriero di enormi problemi.
Presidente
- ...voglia concludere, Assessore
Marguerettaz...
...concludo, Presidente, con la terza risposta, le dichiarazioni
del Presidente.
Ovviamente sull'Aosta/Martigny e sui collegamenti internazionali
abbiamo questo dossier, dove stiamo facendo un'azione importante.
Rispetto all'altra azione, che è un dossier parallelo, non è che
con questo abbiamo bloccato l'attività di presidio sulla strada
classica, su questa c'è la possibilità di avere una linea che è
concepita con l'alta velocità. Ovviamente non darà un servizio alle
piccole fermate valdostane e piemontesi, ma è concepito con un
concetto di alta velocità che potrà avere dei riverberi positivi
anche per il collegamento ordinario; questo però potrà essere
effettuato solo con degli ingenti finanziamenti a livello statale.
Abbiamo avuto qualche riscontro positivo, nel senso che nell'ambito
della programmazione statale hanno inserito quest'opera e abbiamo
anche l'atteggiamento degli svizzeri che è un atteggiamento più
possibilista e fattivo rispetto alla situazione precedente.
Si dà atto che dalle ore 11,07 alle ore 11,19 assume la
presidenza il Vicepresidente André Lanièce.
Presidente
- Lei è tre minuti e otto secondi fuori
tempo.
La parola al Consigliere Donzel.
Donzel (PD)
- Egregio Presidente, cari colleghi, la
ringrazio Assessore, ma vede, l'aspirazione è sempre quella di non
vedere ridotta la politica ad un mero atto burocratico, cioè
all'aver detto di aver scritto tante lettere.
Intanto non accetto che si metta in contrapposizione che lei
diventi il campione dei pendolari valdostani, come se qualcuno
difendesse gli interessi piemontesi, tutt'altro. Gli incontri con i
piemontesi sono utili, perché le azioni che fanno loro spesso
danneggiano alcune iniziative che intraprendiamo noi come Regione,
ma se non ci parliamo, se mandiamo solo lettere ai vari dirigenti e
non facciamo incontri... noi, invece, vogliamo promuovere un
incontro con l'utenza perché sappiamo che ci sono degli utenti in
Piemonte, soprattutto quelli di Ivrea, che stanno facendo azioni
che sono di contrasto alle idee che abbiamo per migliorare la
linea.
Solo una precisazione tecnica rispetto alla questione del
"baffo" e del fatto che a Chivasso diamo sempre la precedenza agli
altri treni, ho verificato che anche con il baffo non è che i
nostri treni arrivano ed entrano nella linea, ma dovranno
rallentare e far passare i treni ad alta velocità. Anche su queste
cose bisogna avere informazioni puntuali prima di tutto. Altro
problema: ad Ivrea, quand'anche si debba procedere con la questione
della lunetta, se dovesse permanere... e la invito a verificare...
io non ho detto che i nostri treni Diesel non possono più passare a
Porta Susa, ho parlato di eventuale divieto di transito, non sono
al corrente di nulla e l'ho correttamente esplicitato, ma è una
preoccupazione anche per il futuro. Noi dobbiamo garantirci di non
essere sempre messi in una condizione di rischio, quindi solo una
qualità della nostra linea ci preoccupa.
Sono poi anch'io un campione della valdostanità: le avevo detto
che sulla questione della lunetta che diventa un doppio baffo i
costi sono lievitati, i 40.000.000 ottenuti per il finanziamento in
parte dell'opera, in parte dovevano servire a migliorare la linea
della Valle d'Aosta; le riconosco, sulla questione dei passaggi a
livello, che tutti gli utenti piemontesi dicono che ha fatto molto
di più la Valle d'Aosta che non il Piemonte, quindi non è che non
ci siamo informati bene prima, non stiamo qui a fare demagogia, ma
le faccio notare che a me risulta che stia lievitando il costo di
quell'opera. Questo lei dovrebbe saperlo, dovrebbe aver fatto un
incontro con il Ministro Matteoli, il livornese dell'MSI, non lo
so...
(interruzione dell'Assessore Marguerettaz, fuori
microfono)
...però lei lo avrebbe dovuto fare invece, perché rischia che la
lunetta succhi 37.000.000 di euro e per la Valle d'Aosta non ce ne
sono più! Anche questa cosa non è un passaggio banale, non è facile
farsi campioni della Valle d'Aosta e dire: gli altri sono amici dei
piemontesi, perché non è così!
Ci stiamo informando, e siamo anche preoccupati rispetto al
fatto che una parte di investimenti che dovevano venire in Valle
d'Aosta vanno tutti su Chivasso, per rimuovere quella linea
ferroviaria che verrebbe tolta per fare il doppio baffo dall'altra
parte, quindi per dare un vantaggio esclusivo di un finanziamento
che doveva avvantaggiare i valdostani, ma che alla fine, dovesse
verificarsi questa cosa, noi, lunetta o non lunetta, abbiamo ancora
l'aggravamento di fare la rottura di carico, non - come dice lei
giustamente - a Chivasso, ma rischiamo di averla ad Ivrea... ad
Ivrea la stazione non è attrezzata, bisogna potenziarla, aggiungere
binari... è un disastro! Forse è il caso che non ci limitiamo a
mandare lettere tramite dirigenti, che hanno operato
burocraticamente in modo corretto; si sta verificando una
situazione che è paradossale, in cui forse ci vuole uno scatto
maggiore: questa è la sensazione che abbiamo noi.
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Devo dire, Assessore, che apprezzo la passione che mette nelle
risposte su questo argomento, però mi viene da dire anche che
chi è causa del suo male pianga sé stesso
, anche se in
questo caso, in realtà, a pagare il conto delle mancanze di
investimento da parte della Regione sono solo i viaggiatori!
Probabilmente la Regione non è un interlocutore sufficientemente
pesante, è perché probabilmente non ha investito e non investe
abbastanza.
Cito due dati che rendono l'idea di come negli ultimi anni gli
investimenti siano andati calando vertiginosamente: 1996, contratto
di servizio fra Regione e Ferrovie dello Stato, annui 5.500.000.000
di lire; 2009, accordo di programma Regione-Trenitalia, 380.000
euro... credo che questi due dati si commentino da soli. Nel
frattempo è stata elettrificata la linea Chivasso/Ivrea, ma non la
linea Ivrea/Aosta. Ci dice che c'è un progetto preliminare, che
sappiamo quanto tempo prende prima di diventare una realizzazione
concreta. Il bilancio stesso che andiamo ad esaminare nella
prossima seduta mi pare che sia chiarissimo: nell'area omogenea
trasporti su rotaia, per il 2011 sono previsti 1.592.000 euro, 44
percento in meno rispetto all'anno precedente. Nella pagina di
fianco c'è l'area omogenea sul trasporto aereo, che passa da
7.900.000 a 11.040.000, il 40 percento in più. Mi pare che ci sia
un discorso di priorità e di certo la Ferrovia non è una priorità
di questo Governo regionale, lo è solo per le migliaia di cittadini
che circolano nonostante tutto nella Valle centrale sul treno, che
potrebbe - se funzionasse - essere la vera risposta alla mobilità
in quella zona.
Riguardo all'incontro di ieri di cui viene riportato il
resoconto su
La Stampa
di oggi, è comprensibile che il
rappresentante dell'associazione degli utenti ferroviari abbia
abbandonato la riunione. La chiusura della stazione di Porta Susa
era una chiusura annunciata, era un segreto di Pulcinella che forse
lei non voleva vedere, ma tutti ne parlavano da anni. Probabilmente
limitarsi a mandare delle lettere non è sufficiente. Le sue
sfuriate la rendono simpatico e vicino ai viaggiatori, ma non
risolvono il problema. Quanto poi all'Aosta/Martigny ci sembra che
la sua risposta abbia molto ridimensionato il quadro, rimettendo la
realizzazione di questo progetto a tempi e modi che mi pare siano
ancora molto lontani.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK