Consiglio Regionale della Valle d'Aosta - Oggetto del Consiglio n. 2950 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ALPINISMO
AMBIENTE
ASSETTO DEL TERRITORIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2950 del 22 novembre 2023 - Resoconto
OGGETTO N. 2950/XVI - Interrogazione a risposta immediata:
"Eventuale risposta del Governo regionale al Comitato glaciologico
italiano".
Bertin (Presidente) -
Il Presidente della Regione è di
nuovo presente, pertanto riaffrontiamo i numeri in precedenza
rinviati. Punto n. 20.
Consigliera Erika Guichardaz per l'illustrazione del
question
time
.
Guichardaz E. (PCP) -
Anche quest'iniziativa è di
quindici giorni fa, quindi forse ha perso un po' la sua questione
di attualità, ma mi sembra di non aver letto da nessuna parte la
risposta rispetto a questo tema, quindi molto probabilmente il
Presidente potrà far luce.
Torniamo a parlare della Coppa del mondo, ne conosciamo anche
purtroppo l'epilogo, ma noi ci concentreremo sulla questione posta
dal Comitato glaciologico italiano e sulle dichiarazioni rilasciate
dal suo Presidente.
A seguito di quelle dichiarazioni, in un ordine del giorno
avevamo presentato una richiesta rispetto a Fondazione Montagna
Sicura e torneremo a parlarne in questo Consiglio regionale, ma
proprio alla luce di quelle interviste e di quelle dichiarazioni di
Fondazione Montagna Sicura, l'assessore Sapinet, che era stato
intervistato, aveva detto: "Il Governo regionale darà una risposta
su questo tema".
Subito dopo abbiamo visto un comunicato stampa congiunto dei
gruppi di maggioranza dove si diceva che esprimevano "rammarico per
alcune pretestuose polemiche, avanzate da visioni miopi, che
sembrano non accorgersi della straordinaria opportunità offerta"
alla Valle d'Aosta.
Quello che noi chiediamo al Governo regionale è se l'annunciata
risposta al Comitato glaciologico sia da considerare rispetto ad
una questione ritenuta "pretestuosa e miope" o seppure abbiamo male
interpretato quanto contenuto in quel comunicato.
Presidente -
Risponde il Presidente della Regione.
Testolin (UV) -
Ringraziamo per questo
question
time
che ci permette di riportare alla quotidianità alcuni
concetti che potrebbero rischiare di travisarla per allargarsi a
visioni più di principio, sulle quali peraltro siamo nel complesso
assolutamente allineati: e ne sono prova le importanti risorse
finanziarie, tecniche, scientifiche e operative che
l'Amministrazione regionale da decenni investe nello studio, nella
conservazione e nella salvaguardia del nostro patrimonio naturale e
non solo glaciologico.
Tornando alla situazione contingente, l'occasione ci permette di
sottolineare come l'utilizzo di mezzi meccanici per la sistemazione
di alcune situazioni, atte ad aumentare la sicurezza nella
fruibilità del ghiacciaio, sono da considerarsi sostenibili se
questo intervento , marginale e circoscritto,  sia finalizzato
non soltanto alla realizzazione di un puro ed importante
avvenimento sportivo ma, a regime, possa garantire una maggiore
fruibilità del comprensorio interessato, aumentandone di fatto
l'utilizzo in termini di tempo e garantendo così più posti di
lavoro, più attività economiche e un conseguente maggiore e più
sostenibile presidio della montagna che, per quanto ci concerne, è
e rimane assieme alla tutela delle nostre risorse naturali,
l'obiettivo principe di ogni attività antropica svolta a favore e
non contro il nostro territorio.
Presidente -
Replica la consigliera Erika Guichardaz.
Guichardaz E. (PCP) -
Mi pare di comprendere quindi che
secondo lei il Comitato glaciologico veramente fa delle
considerazioni pretestuose e miopi, perché se si dice: "Ma con gli
scavatori ci siamo sempre andati" - cosa peraltro non vera, perché
sappiamo benissimo che gli scavatori vengono usati da un periodo a
questa parte, prima si usavano i gatti, ancora prima non si usavano
-, quindi sinceramente è come dire: "Fino ad ieri noi andavamo a
bagnare con i teli, oggi abbiamo l'irrigazione a pioggia ma
torniamo a bagnare con i teli".
Sinceramente, ancora una volta, Presidente, lei dice: "Uso
questo momento per rispondere" e alla domanda non ha assolutamente
risposto. Ancora una volta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK