Consiglio Regionale della Valle d'Aosta - Oggetto del Consiglio n. 4000 del 3 ottobre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4000 del 3 ottobre 2024 - Resoconto
OGGETTO N. 4000/XVI - Interrogazione: "Stato dell'arte
dell'approvazione da parte della Giunta regionale della nuova
pianta organica dell'Azienda pubblica J.B. Festaz".
Bertin (Presidente) -
Punto n. 26. Si è prenotato, per la
risposta, l'assessore Marzi. Ne ha facoltà.
Marzi (SA) -
Lo scorso 30 settembre la Giunta ha
approvato la modifica della dotazione organica dell'Azienda
pubblica dei servizi alla persona J.B. Festaz, ai sensi
dell'articolo 10 della legge regionale 34/2004.
Venendo alla domanda n. 2 (il numero di posti vacanti con
l'indicazione del profilo professionale), l'Azienda J.B. Festaz
riferisce le seguenti posizioni vacanti indicate nella pianta
organica a seguito di ultima modifica assunta con delibera del suo
CdA, la n. 14/2024: un funzionario di segreteria; due istruttori
amministrativi, di cui uno attualmente è coperto a tempo
determinato; tre infermieri, attualmente coperti a titolo
temporaneo; sei OSS, cinque attualmente coperti a tempo determinato
ed uno in fase di chiamata; un manutentore magazziniere,
attualmente coperto a tempo determinato; un lavapiatti, attualmente
coperto a tempo determinato.
In merito alle coperture dei posti, l'Azienda precisa che sia le
chiamate pubbliche che le ricerche svolte tramite agenzia
interinale spesso non danno esito positivo; dramma, questo, di
tutta la Regione, a 360 gradi, non consentendo pertanto di arrivare
sempre a procedere con le sostituzioni del personale.
Come è noto, e abbiamo già avuto modo di riferire, permane ad
oggi la carenza sul mercato di figure, naturalmente
in
primis
di infermieri e poi di OSS.
Per dare un'idea della carenza più in generale degli operatori,
e con questo non ne diamo assolutamente una
diminutio
in
termini lavorativi, è successo che, per diverso tempo, si siano
concluse, senza esito, anche le chiamate pubbliche, ad esempio per
la mansione di lavapiatti.
L'amministratore del J.B. Festaz, all'esito della definitiva
approvazione della pianta organica da parte della Regione, prevede
di espletare, nel corso del 2025, un concorso per infermieri e per
altri due profili.
Inoltre, prevede di poter procedere con ulteriori
stabilizzazioni, tenendo conto che nel 2023 sono state assunte a
tempo indeterminato dieci OSS.
Venendo alla domanda n. 3, cioè il numero di ore di straordinari
e ferie non ancora godute dell'anno precedente e di quello in corso
del personale assistenziale, OSS e infermieri al 31 di agosto 2024
l'Azienda riferisce che le ore di straordinario effettuate da parte
di infermieri e OSS nel 2023 sono state complessivamente 4.520,
quindi circa 37 al mese e circa dieci minuti al giorno.
Nel 2024 sono invece 1.858, quindi in sensibile diminuzione
rispetto all'anno precedente, pertanto con una proiezione mensile
giornaliera ancora più ridotta.
Le ore di ferie maturate nel 2023 da parte di infermiere e OSS e
ancora non godute sono complessivamente nell'esiguo numero di 12;
le ore di ferie che sono state e/o saranno maturate nel 2024 da
parte di infermieri e OSS, e ancora quindi non godute, sono
complessivamente 10.851.
Queste ore, rapportate ai circa 100 dipendenti dell'Azienda,
equivalgono a poco più di 100 ore a testa annue sulle 231 annue
totali previste contrattualmente e potranno ancora essere godute
entro l'anno corrente o, comunque, entro il mese di giugno
dell'anno successivo.
Venendo alla domanda n. 4 (la procedura interna di
ricollocamento del personale con limitazioni o che non è più
abile): il J.B. Festaz riferisce che non vi è una procedura
codificata per il ricollocamento interno del personale.
La struttura aziendale non è tale da consentire un'ampia varietà
di posizioni alternative.
Come lei sa meglio di me, buona parte dei dipendenti che abbiamo
poc'anzi citato svolge un ruolo prettamente socio-assistenziale e
infermieristico.
Pertanto, al verificarsi della contingenza, la direzione,
nell'ambito della sua discrezionalità, valuta se vi siano posizioni
idonee per competenze e abilità disponibili per un eventuale
ricollocamento.
Presidente -
Per la replica, ne ha facoltà la consigliera
Erika Guichardaz.
Guichardaz E. (PCP) -
Non avevamo assolutamente dubbi che
avreste approvato gli ennesimi tagli alla pianta organica del J.B.
Festaz.
Il Consiglio d'amministrazione, come sappiamo, è un'emanazione
vostra, è il Comune di Aosta, quindi, in sostanza, un braccio
operativo delle vostre indicazioni.
In questi quattro anni successivi al Covid, quindi, qualcosa
avremmo dovuto imparare; si è passati da 134 lavoratori a 123,
tagliando infermieri e OSS, ma addirittura pensando di aumentare il
personale invece di segreteria.
È questo che avete compreso da quell'esperienza? Cioè che
infermieri e OSS non servono, oppure, visto che non li troviamo,
allora li tagliamo?
Pensate di poter garantire lo stesso servizio avendo sempre del
personale in meno?
E soprattutto, i lavoratori e i sindacati, dai dati che lei ci
ha dato - a parte il fatto che qualcosa non torna rispetto a quello
di cui siamo a conoscenza, quindi faremo un accesso agli atti
puntuale -, ma parlare di 100 ore a testa di ferie ancora da
maturare, e anche sugli straordinari voglio poi capire se ha inteso
gli straordinari non da recupero o solo gli straordinari che si
chiede che vengano messi in pagamento, ma quei dati lì, e anche
quelli che ha dato rispetto ai posti vacanti, dimostrano
chiaramente che il personale fa dei turni - secondo noi, da quello
che lei ha detto, poi lo analizzeremo nel dettaglio - pressanti. Ci
risulta addirittura che, rispetto ad alcune maternità, attualmente
non vi sono sostituzioni, nonostante questa maternità sia una cosa
immagino lunga, come può immaginare anche lei.
Secondo me quello che lei ha dato è un quadro veramente
deprimente.
Inutile dire che per noi la visione è letteralmente opposta da
quella che lei ha rappresentato, state continuando a smantellare
quei servizi.
Abbiamo messo un faro grande come non so sulla questione di
Variney e poi siete dovuti arrivare ad una Commissione, abbiamo
affrontato tutta la questione dei tagli infermieristici a Doues e
Roisan e anche lì sappiamo esserci ancora dei problemi. Quello che
a me stupisce è che da sempre l'aspetto delle strutture
residenziali era un fiore all'occhiello della nostra regione,
adesso invece ci troviamo un sacco di famiglie che aspettano
inserimenti in strutture, ci troviamo delle situazioni come quella
che lei ha rappresentato e facciamo finta di nulla.
Allora qual è la speranza? Il nuovo modello organizzativo?
Abbiamo appreso che è stata data una consulenza di circa 70 mila
euro per uno studio che dovrà indicarci la strada sull'ente
strumentale per i servizi alla gestione della persona, ci chiediamo
se anche quella strada sarà quella intrapresa in questo caso dal
J.B. Festaz del contenimento dei costi o se invece si pensa di dare
una risposta rispetto alle complessità anche che si stanno vedendo
della nostra regione.
È urgente dare una risposta, l'abbiamo affrontato anche in
Commissione.
Naturalmente, aspetteremo con ansia quanto ci diranno enti e
società che avete incaricato per studiare. Quello che noi pensiamo
è che il taglio al personale sanitario e socio-sanitario non sia
assolutamente la strada da percorrere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK