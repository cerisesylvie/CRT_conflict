Consiglio Regionale della Valle d'Aosta - Oggetto del Consiglio n. 2873 del 4 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2873 del 4 dicembre 1991 - Resoconto
OGGETTO N. 2873/IX Gestione, da parte della Sitav, di alcune
Case da gioco in Tunisia
(Interrogazione).
Presidente
Do lettura dell'interrogazione
presentata dal Consigliere Ricca-rand ed iscritta al punto 8
dell'ordine del giorno.
Interrogazione Il Gruppo regionale Verde Alternativo ha avuto
alcune segnalazioni in merito alle intenzioni della Sitav S.p.A. di
avviare, direttamente o tramite società controllate, attività di
gestione di alcune Case da gioco in Tunisia.
In questa direzione si sarebbero già prodotti atti concreti.
Poiché le scelte di espansione della Sitav S.p.A. avrebbero
conseguenze rispetto alle vicende connesse alla gestione della Casa
da gioco di Saint-Vincent,
il sottoscritto Consigliere regionale del Gruppo Verde
Alternativo
interroga
la Giunta regionale per sapere:
1) se esistono iniziative della Sitav S.p.A. per gestire,
direttamente o tramite società controllate, alcune Case da gioco in
Tunisia;
2) quali verifiche sono state fatte rispetto a questa ipotesi e
quali sono le valutazioni della Giunta regionale.
Presidente
Ha chiesto la parola il Presidente
della Giunta, Bondaz; ne ha facoltà.
Bondaz (DC)
Questa Presidenza è informata che la
Sitav, attraverso la società controllata SIR S.p.A. (Sitav
Engineering Reserve), vende il proprio know how a varie strutture
operanti in Paesi lontani, che vogliono perfezionare la loro
organizzazione.
Tra questi clienti vi sono due Case da gioco della Tunisia, due
della Spagna, due della Russia ed una della Grecia, tutte pertanto
situate in località assai distanti, che non possono avere
ripercussioni negative sull'andamento dei giochi di
Saint-Vincent.
A quanto ci risulta, la Sitav non gestisce direttamente altre
Case da gioco.
Ritengo logico, dal punto di vista imprenditoriale, che una
società possa vendere la propria esperienza e la propria
tecnologia, peraltro molto avanzata visto che il Casinò di Saint
Vincent è considerato uno dei primi d'Europa, sia nel settore
dell'informazione, sia in quello dell'organizzazione e del
controllo dei giochi.
Presidente
Ha chiesto la parola il Consigliere Riccarand;
ne ha facoltà.
Riccarand (VA)
Su questo argomento avevo avuto alcune
segnalazioni che mi ero riproposto di verificare, perché si
trattava di aspetti che non erano mai emersi né dalla
documentazione inviata al Consiglio, né dalle discussioni in seno
alla Commissione che si occupa del rinnovo della convenzione con la
Casa da gioco. Adesso trovo una conferma che mi spinge a dire che,
evidentemente, qui bisogna approfondire la situazione.
Cosa vuol dire che la Sitav "vende esperienze e tecnologie"?
Quali tecnologie, dal momento che non c'è nessuna tecnologia nella
gestione delle palline delle roulette? Non capisco di quale
tecnologia si tratti. Qui evidentemente si tratta...
(...Interruzione del Presidente Bondaz...)
... Ah, sì? A me, ma non solo a me, ma neppure ai lavoratori, ai
tecnici, ai sindacati..., non sembra assolutamente che la Casa da
gioco di Saint-Vincent sia un esempio di funzionalità. Diciamo che
la Sitav ha sfruttato una situazione di monopolio e quindi ha
potuto gestire la Casa da gioco che incassa di più in Europa, ma
semplicemente perché opera in una situazione di monopolio su
un'area molto vasta, popolosa ed anche molto ricca: tutto il
Piemonte, gran parte della Lombardia ed una fascia importantissima
di tutta l'Italia settentrionale.
Quanto a capacità imprenditoriale ed efficienza organizzativa,
sembra invece che i dati siano del tutto negativi. Del resto, se
compariamo i risultati gestionali del 1991 con quelli di altri
Casinò, sembra che i dati siano sostanzialmente fallimentari.
Non so quindi qual è l'esperienza o la tecnologia che la Sitav
va a vendere in Tunisia, in Grecia o da altre parti, ma constato
che ormai si tratta di una società che sta operando a livello
internazionale. Credo che la Commissione che sta verificando la
questione delle candidature per il rinnovo della convenzione debba
soffermarsi su queste operazioni della Sitav, perlomeno per quanto
attiene alle sue alleanze, alle sue presenze, al personale ed alle
partecipazioni azionarie. Si tratta di un dato nuovo, che prima non
era emerso e che ci deve far riflettere anche per tutta una serie
di implicazioni sul rinnovo della convenzione.
Su questo particolare aspetto mi riservo di porre la questione
anche in sede di Commissione.
Presidente
Ha chiesto la parola il Presidente
della Giunta, Bondaz; ne ha facoltà.
Bondaz (DC)
Ho chiesto la parola per mozione
d'ordine.
Chiedo che la risoluzione presentata dal Consigliere Riccarand
sia discussa subito.
Presidente
Se il Consiglio è d'accordo e non ci
sono obiezioni, passiamo alla discussione immediata della
risoluzione presentata dal Consigliere Riccarand ed iscritta
all'ordine del giorno.
Il Consiglio prende atto, concordando all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK