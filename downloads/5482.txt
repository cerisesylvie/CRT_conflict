Consiglio Regionale della Valle d'Aosta - Oggetto del Consiglio n. 477 del 5 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 477 del 5 aprile 1984 - Resoconto
OGGETTO N. 477/VIII - REALIZZAZIONE DI UNA MAPPA DI ATTIVITA'
INDUSTRIALI E RISTRUTTURAZIONE DELL'ASSESSORATO REGIONALE
ALL'INDUSTRIA. (Interpellanza)
PRESIDENTE:
Do lettura dell'interpellanza presentata dai
Consiglieri Millet e Cout:
INTERPELLANZA
In un recente incontro fra Forze politiche e lavoratori del
settore tessile si e parlato di una MAPPA DI ATTIVITA' INDUSTRIALI
ALTERNATIVE 0 SOSTITUTIVE per il settore industriale valdostano e
di una RISTRUTTURAZIONE DELL'ASSESSORATO ALL'INDUSTRIA, COMMERCIO,
ARTIGIANATO E TRASPORTI, che permetta alla Regione di eseguire
preventivamente tutte le valutazioni necessarie sulle aziende
beneficiarie di fondi regionali.
Poiché nel corso della discussione non sono stati chiariti a
sufficienza i dettagli di tali iniziative;
i sottoscritti Consiglieri regionali
INTERPELLANO
l'Assessore competente per conoscere con maggiore precisione
i fini, le caratteristiche ed i tempi di realizzazione della MAPPA
DI ATTIVITA' INDUSTRIALI ALTERNATIVE 0 SOSTITUTIVE e della
RISTRUTTURAZIONE DELL'ASSESSORATO ALL'INDUSTRIA.
MILLET - (P.C.I.):
Il nostro gruppo solleva
periodicamente una serie di questioni, anche d'accordo con
l'Assessore.
Nella seduta del 9 febbraio, l'Assessore disse che la mappa era
in via di definizione; noi vorremmo ora che l'Assessore ci dicesse,
in questa sede, a che punto è tale documento, anche perché egli, in
un incontro coi lavoratori, disse che entro il 10 aprile avrebbe
dato alcune risposte concrete.
Noi siamo d'accordo che ci siano delle garanzie e delle
verifiche serie, però bisogna anche dare delle risposte; ci sono
delibere di Giunta che incaricano dei tecnici per fare studi in
materia, però ora dovrebbero esserci le risposte.
Lo scopo dell'interpellanza è di sapere, in questa sede, a che
punto è questa mappa, che proposte farà l'Assessore, che
prospettive ci sono per il futuro e se è in corso la
ristrutturazione dell'Assessorato.
PRESIDENTE:
Do la parola all'Assessore all'Industria,
Commercio, Artigianato e Trasporti Pollicini, ne ha facoltà.
POLLICINI - (Féd. DP-UVP):
Per quanto concerne la
ristrutturazione dell'Assessorato, è già stata inoltrata una
proposta ai competenti uffici, proposta che sarà inserita nella
ristrutturazione generale dei Servizi dell'Amministrazione.
Per quanto concerne la "mappa", bisogna prendere atto della
pesante situazione di crisi del Paese: non ci è consentito
selezionare le domande di insediamento, anzi dobbiamo andare alla
ricerca di attività industriali.
Il problema non è solo italiano, ma europeo, per cui bisogna
tener conto di questa difficoltà oggettiva.
La mappa sarà presentata alle OO.SS. giovedì 12 aprile, per
avere dalle stesse un giudizio sulle proposte.
Devo dire che qualcosa si è già mosso, anche se non è il caso di
farci delle illusioni; vi sono però alcune prospettive, tenui, ma
che danno il segno di un cambiamento.
PRESIDENTE:
La parola al Consigliere Millet, ne ha
facoltà.
MILLET - (P.C.I.):
Prendo atto dell'impegno
dell'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK