Consiglio Regionale della Valle d'Aosta - Oggetto del Consiglio n. 3996 del 5 dicembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3996 del 5 dicembre 1992 - Resoconto
OGGETTO N. 3996/IX Reiezione delle proposte di legge n. 253 e
n. 440 in materia di elezione del Consiglio regionale.
Bich (Presidente)
Verrà distribuito un allegato con il
riassunto di tutti gli emendamenti presentati, articolo per
articolo. In questi emendamenti sono inclusi anche quelli
presentati dalla I commissione consiliare, sui quali abbiamo
previsto una procedura unificata ieri nella conferenza dei
capigruppo.
Ieri sera sono state distribuite invece le fotocopie di tutti
gli emendamenti presentati, chi è che non le ha avute? Per i
consiglieri assenti le abbiamo fatte depositare ciascuno al suo
posto, e poiché è importante che ogni consigliere abbia a
disposizione il testo per poterne fare le valutazioni, se qualcuno
non le avesse ricevute è bene che si rivolga alla Segreteria.
Ricordo che abbiamo chiuso ieri la discussione generale sui
progetti ed i disegni di legge presentati, a questo punto l'intesa
sarebbe di questo tipo: possono prendere la parola i relatori al
nuovo testo risultante dalla fusione dei disegni di legge nn. 101 e
430, come pure i proponenti delle proposte di legge n. 253
presentata dal Consigliere Riccarand e n. 440 presentata dal
Consigliere Gremmo. Dopo di che si passa alla votazione
dell'articolato e dei relativi emendamenti.
Ha chiesto di parlare il Consigliere Louvin, ne ha facoltà.
Louvin (UV)
J'avais dit au début de la discussion sur
ce projet de loi que notre fonction de rapporteurs était un peu
drôle et en quelque sorte atypique. Nous ne sommes pas venus ici
pour chercher des lauriers, nous sommes venus simplement pour
soumettre à votre attention un texte qui nous avait paru en quelque
sorte fructueux dans le mesure où il pouvait recueillir un certain
consensus à l'intérieur de l'assemblée régionale.
Nous avons donc le rôle de défenseurs d'office de cette loi,
nous avons en quelque sorte le devoir de tirer un peu les
conclusions de ce débat qui a été intense, animé, où nous avons
entendu des tons très élevés et des raisonnements authentiquement
politiques.
Notre commission a cependant eu un rôle moteur dans la dynamique
et dans le processus qui a porté à cette discussion, un rôle de
propulsion qui me paraît devoir être souligné dans la mesure où
elle qualifie l'activité préparatoire de ce Conseil, et je tiens au
passage à dire que nous avons apprécié l'attitude également du
Gouvernement, qui a voulu remettre entièrement à la responsabilité
de ce Conseil la discussion de ce projet de loi, sans en faire
matière pour un affrontement entre majorité gouvernementale et
opposition, mais en permettant à cette assemblée d'exprimer au
mieux sa capacité de synthèse et de décision.
L'enjeu, certes, est important, mais pas capital, surtout pas
dans la mesure où les vrais noyaux du pouvoir ne sont pas en
question, les vraies réformes étant en quelque sorte remises à
d'autres temps, puisque les grandes transformations ne se feront
qu'à partir du moment où l'on touchera aux mécanismes de
légitimation de l'exécutif, aux mécanismes de formation du
gouvernement et à l'équilibre entre l'organe parlementaire et
l'organe exécutif.
Cette loi est de toute façon importante pour sa valeur
symbolique (il a été maintes fois rappelé que c'est une loi que
nous approuvons pour la première foi, qu'il s'agit d'une conquête
importante), mais elle est aussi dans la mesure où elle permettra
d'avoir un scénario général, global, différent, suivant les choix
qui seront faits par nos tous.
Nous nous sommes trouvés confrontés au cours de ce débat à une
alternative assez nette de la part de quelques-uns: le tout ou le
rien. Je crois qu'il y a entre les deux un passage fort étroit,
mais toujours accessible, qui est celui d'un résultat qui sera
peut-être modeste, mais qui n'en sera pas moins utile pour
autant.
La toile que nous avons essayé de tisser - et il n'y a pas à ce
propos un tisserand, deux ou trois tisserands, mais chacun de nous
a fait sa part - a été une toile difficile et articulée, une toile
qui a vu cependant (et nous le disons avec un certain regret)
quelques-uns s'employer à défaire, comme Pénélope, la nuit ce que
d'autres construisait pendant la journée.
Le débat a toutefois précisé les positions et nous en sommes aux
conclusions.
Les intentions réformatrices sérieuses, profondes, exprimées
dans cette salle, trouvent toute notre considération et notre
appréciation. L'attitude constructive de nombreux conseillers, même
de ces forces les plus petites qui pourraient se dire menacées en
quelque sorte par les décisions qui sont imminentes, leur attitude
constructive nous a réconfortés. Je pense notamment au Conseiller
Riccarand, qui a été un pionnier pour ce qui concerne la loi
électorale, qui n'a pas voulu pour autant se ranger sur une
position rigide, mais qui s'est employé aussi pour donner sa
contribution et pour trouver des solutions alternatives.
Les réflexions profondes, éclairées, et le rappel aux idéalités
qui nous est venu d'autres conseillers et conseillères ont été
également fort appréciés, et quant aux certains conseillers, qui
sont normale-ment assez loin de nous dans leur attitude et dans
leur conception de la politique, nous avons apprécié de les voir
s'approcher d'une façon intelligente à la rédaction de ce projet de
loi.
Pour d'autres nous devons constater avec une certaine amertume
un réformisme exaspéré et de circonstance, qui ne porte pas la
clarté et le sérieux que nous nous attendions de personnes
intelligentes et de personnes politiquement engagées.
Les gens, je suis persuadé, comprendront, mais ils auraient du
mal à comprendre que l'on veuille tendre des embûches à un projet
de loi, en forçant la main par des artifices procéduriers. Cela les
gens ne l'apprécieraient pas, et le collègue Milanesio m'excuse de
m'appeler aux gens, mais je suis persuadé que dans ce cas l'appel
est justifié. Je suis persuadé qu'ils n'apprécieraient guère des
attitudes visant en quelque sorte à empêcher que les règles d'un
jeu démocratique ouvert et loyal puissent être respectées.
C'est également avec un certain regret que j'ai entendu parler
d'hypothèse de référendum, non pas parce que l'idée d'un référendum
soit effrayante, l'appel au peuple est toujours légitime, l'appel
au peuple est parfois nécessaire et indispensable, mais n'est-ce
pas un peu trop tôt pour en parler? Attendons au moins que cette
souris qui devrait être enfantée par la montagne puisse voir le
jour avant de la condamner à la guillotine. Attendons qu'elle
existe, et si elle viendra, elle aura droit à faire ses preuves et
peut être qu'elle sera un peu plus appréciée, au moins un peu moins
méprisée qu'elle ne l'a été dans cette salle.
Je veux dire là entièrement ma pensée, également pour ce qui
concerne la façon dont nous allons approuver cette loi; il est
légitime que de revendiquer un droit au vote secret, notre
règlement bien entendu le permet. Il est également un problème qui,
et en cela je ne rejoins pas entièrement les considérations de M.
Milanesio, ne tient pas uniquement à la morale, et je ne veux pas
trancher de jugements à ce propos, c'est une question politique: il
est dangereux dans ce Conseil venir amorcer des bombes à
retardement par ce moyen, non pas pour le suspect de déloyauté,
pour le poison qui serait répandu, mais simplement parce que cela
créerait un climat de division qui serait fort nuisible à toute la
politique de cette Vallée.
Il n'est pas à moi, chers collègues, de vous inviter à un
comportement correct, je suis persuadé que cela est dans les moeurs
de ce Conseil et que nous ne viendrons pas moins à nos propres
habitudes et à nos propres traditions. Il n'y a pas eu pendant le
débat l'obstructionnisme que quelqu'un s'attendait; cela fait
honneur à ce Conseil, surtout dans un moment où la décision que
nous prendrons sera une décision sans appel.
Il n'y a pas le temps pour un rattrapage en vue de la prochaine
échéance électorale; il s'agit donc de mettre tout notre sens de
responsabilité dans l'action que nous allons faire. Nous n'avons
pas l'habitude, contrairement à nos collègues d'autres Régions et
aux membres du Parlement national, de nous appeler honorables, mais
je suis persuadé que notre comportement sera tout aussi honorable
qu'il a été dans le passé.
Presidente
Ha chiesto di parlare il Consigliere Bondaz,
ne ha facoltà.
Bondaz (DC)
Solo due parole in quanto corelatore di
questa legge.
Sono state dette in questo Consiglio molte cose sagge, molte
cose che possono portare a mio giudizio ad un miglioramento della
legge; sono stati presentati vari emendamenti, quindi penso che il
Consiglio abbia materiale in mano per portare a definire una legge
che sia la più ottimale possibile per la nostra Regione.
E' vero che la legge, così come è concepita, è stata una sorta
di collage fra varie ipotesi che si erano venute a creare
all'interno della commissione. E' vero, anche se limitatamente,
come ha detto qualcuno, che questa legge non è una legge ottimale.
Ma è pur sempre una legge, che potrà essere migliorata ancora nel
corso della discussione degli emendamenti, perché, come ho già
detto in Commissione, se il Consiglio regionale non fosse in grado
di approvare una legge elettorale, non dico qualunque essa sia,
perché comunque vada è una legge e quindi ha una sua valenza e una
sua capacità, avremmo disatteso una lotta che la nostra popolazione
e il nostro Consiglio regionale hanno portato avanti per anni, per
avere sempre una maggiore autonomia decisionale, anche nei
confronti della legge elettorale.
Mi rendo conto che alcune proposte che sono state avanzate hanno
una loro valenza; rispondo a questi amici che hanno presentato
degli emendamenti stravolgendo il testo della legge, chiedendo cioè
di indicare un sistema maggioritario, che questo è un sistema che
potrà avere significato e vigore nel momento stesso in cui ci sarà
una modifica del nostro statuto, in modo particolare per quanto
riguarda l'elezione diretta del Presidente della Giunta
regionale.
In quel momento, quando il Presidente della Giunta sarà stato
votato direttamente dagli elettori, egli avrà in se veramente la
capacità di poter imporre quelle che sono le scelte anche di
carattere maggioritario e le scelte sull'esecutivo. Fino a quel
momento sento il dovere di dire, almeno a titolo personale, che una
legge deve essere fatta, e questa legge deve essere il più
possibile orientata verso quel senso di novità o di cambiamento che
si sente aleggiare nell'opinione pubblica.
Mi riservo di prendere la parola in seguito per alcuni
emendamenti, pur rendendomi conto che sul testo generale ci sono
delle valutazioni che passano trasversalmente in tutti i partiti.
Credo che la decisione che questa legge fosse messa in pasto alla
commissione e successivamente al Consiglio, senza delle imposizioni
o delle valutazioni preconcette o preventive da parte
dell'esecutivo, sia un fatto importante e significativo.
Certo, ci siamo sentiti dire che siamo dei partitocratici o cose
di questo genere; probabilmente se avessimo scelto una strada
diversa, saremmo diventati dei grandi innovatori, dei grandi
personaggi che valutano cose diverse. Una legge può non piacere a
tutti, ma una legge rimane una legge e deve essere rispettata da
tutti.
Non so se questa legge avrà il conforto dei 24 voti, mi auguro
solo che la legge comunque sia venga fatta, perché sarebbe molto
peggio il non fare una legge che fare una legge sbagliata.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
A mio avviso questo dibattito in aula, ma
anche il lavoro della commissione, è stato troppo condizionato
dalla imminenza della scadenza elettorale. Siamo arrivati troppo
tardi ad entrare nel cuore della proposta di legge per il sistema
elettorale, subendo le tensioni che si acuiscono quando ci si
avvicina alla scadenza elettorale. Quindi pensiamo che, comunque
vada a finire oggi la votazione, il discorso dovrà essere ripreso
con più calma all'inizio della prossima legislatura, per arrivare
non solo ad una legge elettorale ma ad una vera e propria riforma
elettorale, che è quello che dobbiamo fare.
Ritengo che la proposta di legge n. 253, che abbiamo presentato
nel dicembre 1990, rimanga una base molto valida per una riforma
elettorale, e credo che sarebbe opportuno che il Presidente del
Consiglio, così come avevamo concordato in sede di conferenza dei
capigruppo, ponesse in votazione questa proposta di legge secondo
l'iter che ci eravamo dati, anche per verificare al momento quali
sono le possibili convergenze su una base come quella che abbiamo
proposto, senza illuderci per questo che ottenga in questa fase il
consenso necessario, ma ponendo questa votazione all'interno di un
percorso che dovrà essere ripreso.
La sostanza delle nostre valutazioni è quella che avevamo già
espresso in sede di illustrazione della proposta di legge:
riteniamo che in questa fase storica, dopo aver verificato il
funzionamento di sistemi maggioritari e di sistemi proporzionali,
sia arrivato il momento di mettere in atto dei sistemi di tipo
misto, come esistono già in alcuni paesi europei e in alcune
situazioni, che possono funzionare trovando un punto di equilibrio
fra proporzionalismo e sistema maggioritario.
Il testo che è uscito dalla I commissione è un testo che
ripropone un proporzionalismo secco, rispetto a questo noi
ribadiamo le nostre critiche, così come critichiamo alcune
soluzioni tecniche che sono state adottate, ma nello stesso tempo
non ci siamo sottratti nei lavori della commissione e non ci
sottraiamo oggi in aula ad un confronto per arrivare comunque ad
avere una legge elettorale.
Quindi verificheremo su quel testo e daremo un giudizio
definitivo alla luce delle risposte che verranno date agli
emendamenti che abbiamo presentato.
Presidente
Avrebbe ancora diritto di parlare il
Consigliere Gremmo se intende...
Ha chiesto di parlare il Consigliere Gremmo, ne ha facoltà.
Gremmo (UAP)
Ho diritto di parlare, anche se a lei dà
fastidio e se può dispiacere, e non si permetta mai più di mettere
in dubbio questa mia facoltà per le poche settimane in cui rimango
ancora qui.
Ho riflettuto...
Presidente
... mi scusi, Consigliere Gremmo, io ho
detto "avrebbe" nel senso che avrebbe la facoltà di scelta. Se lei
si comporta come un cafone, questo rientra nel suo ambito
mentale.
Gremmo (UAP)
Non dia mai del suo agli altri...
Presidente
Quindi lei cerchi di trattare con il dovuto
garbo chi è educato con lei.
Gremmo (UAP)
Ho diritto di parlare, non sono affatto
un cafone, anche perché cafone vuol dire lavoratore della terra e
io me ne posso anche vantare, perché io ho lavorato, mentre c'è
qualcun altro che ha soltanto fatto carriera di partito e pur
facendo carriera di partito, è riuscito comunque a diventare una
persona scomoda, almeno ai miei occhi.
Ho riflettuto tutta la notte, perché non sono riuscito neanche a
dormire, sul fatto che effettivamente il progetto che hanno
presentato i colleghi che hanno accettato di fondere il documento
della DC con quello della vecchia Giunta non è condivisibile nel
modo più assoluto.
Mi ero sforzato con la mia proposta di cercare di andare
incontro alla esigenza, manifestata più volte, specie con il
referendum, ed anche nel dibattito politico, di arrivare a
privilegiare da un lato il territorio dall'altro lato le persone
rispetto al partito, mi ero sforzato di trovare un sistema che
garantisse il più possibile le minoranze politiche, e ritenevo che
almeno ci fosse dibattito su quella proposta. Ho visto che invece
si è ritenuto di non discuterla.
Non intendo ritirarla per una ragione di principio, perché
riflettendo bene su quello che è venuto fuori, quel documento su
cui comunque ci sono degli emendamenti, rappresenta a mio modo di
vedere un rischio notevole. I punti a rischio non li vedo, come in
qualche maniera era venuto fuori nel dibattito ieri, sulla
questione delle firme, questa può essere una questione superabile,
può essere una questione che (come dice Occhetto) mette alla frusta
le forze politiche. Invece il problema è il trucco, è l'imbroglio,
ed è vergognoso l'imbroglio. L'imbroglio sta in due cose.
Ho visto all'articolo 50, dove si parla della divisione dei
seggi tra le varie liste, che qui vengono considerati voti che
vanno a determinare il quoziente addirittura i voti che non sono
stati ancora attribuiti ad una lista, i voti contestati, i voti che
non si sa a chi vanno; ho guardato i dati elettorali e questi voti
sono tanti. Se si parte già da questo principio, è un rischio
notevole.
In secondo luogo viene indicata una soglia di ingresso altissima
ed ho già capito che non c'è nessuna disponibilità a ragionare sul
fatto che delle forze per entrare devono avere una soglia alta e i
seggi attribuiti ai gruppi grossi, successivi al primo, sono
ottenibili in maniera inferiore rispetto a quello che è necessario
per l'ingresso.
Terza cosa ancora più inaccettabile dal mio punto di vista è il
fatto che in tutte le maniere possibili ed immaginabili si vuole
arrivare a creare alle forze nuove, alle forze che vogliono
entrare, tutte le difficoltà per accedere, fra cui anche la storia
che il numero dei candidati deve essere notevolmente elevato.
Torno a dire che il sistema che avevo proposto io, che non
ritiro, che voglio venga votato e venga respinto perché rimanga
come una delle ultime cose che farò qua dentro, perché non so
neanche se rimarrò fino alla fine, penso che potrei fare un gesto
di protesta dimissionando prima; qualcuno prima diceva che il gesto
di protesta potrebbe essere il referendum, ebbene il mio gesto di
protesta potrebbe essere quello di dare le dimissioni come segnale
di incompatibilità ambientale, come si suol dire, perché se passa
un certo clima indubbiamente ci sono anche delle grosse difficoltà
a continuare a sopportare nei prossimi mesi un certo rapporto.
Ripeto, manifesto la mia totale insoddisfazione, la mia totale
preoccupazione, la mia totale avversione rispetto a questo tipo di
atteggiamento; non lo accetto, credo sia penalizzante, sbagliato,
credo sia un atteggiamento che va proprio in contraddizione con le
affermazioni che magari si fanno rispetto al pluralismo, rispetto
alla volontà di rispetto delle regole. Questo sarà magari un
atteggiamento cafone, non lo so; certo le frequentazioni del
Presidente Bich sono ad altissimo livello nel senso che avvengono
in montagna, quindi sono sicuramente frequentazioni di persone con
modi più urbani dei miei, però quando ho le palle degli occhi che
mi girano, lo devo dire, e oggi mi girano particolarmente perché ho
la sensazione che questa sia la cosa peggiore che poteva venir
fuori.
Non sono d'accordo sul maggioritario, non sono d'accordo su
questa proposta che è stata fatta, ripropongo e faccio votare la
mia proposta; certamente qualora la mia proposta venisse bocciata,
penserei che forse è meglio lasciare le cose come stanno, perché
piuttosto che accettare un sistema estremamente penalizzante,
pensandoci bene forse è meglio lasciare ad altri più in gamba o più
intelligenti di noi, o comunque con più voglia di noi, di trovare
la voglia di fare la nuova legge elettorale. Così com'è, tutto
sommato, può permettere al prossimo Consiglio regionale di essere
molto variegato, magari anche vivace, e la vivacità certamente è
sempre meglio che la ingessatura.
Presidente Proporrei di passare alla votazione della proposta di
legge n. 253, presentata dal Consigliere Riccarand, e alla proposta
di legge n. 440, presentata dal Consigliere Gremmo, quindi passare
al nuovo testo coordinato, sul quale ci confronteremo negli
emendamenti che sono stati presentati. Siamo d'accordo?
Allora, siamo al punto 2 dell'ordine del giorno. Do lettura
dell'articolo 1:
Titolo I Disposizioni generali
Articolo 1 (Norme generali)
1. Il Consiglio regionale della Valle d'Aosta è eletto a
suffragio universale, con voto diretto ed eguale, libero e
segreto.
2. L'elezione avviene in due turni nell'arco di quattro
settimane.
3. Nel primo turno si assegnano venticinque seggi con il metodo
proporzionale secondo il sistema dei quozienti pieni più i resti
più alti.
4. Nel secondo turno si assegnano sette seggi alla lista di
coalizione che ha ottenuto il maggior numero di voti e tre seggi
alla lista di coalizione giunta al secondo posto per numero di
voti.
5. Nel primo turno ogni elettore dispone di un voto di lista e
ha la facoltà di attribuire una preferenza. Nel secondo turno ogni
elettore dispone di un voto di lista.
6. Il territorio della regione Valle d'Aosta costituisce una
unica circoscrizione elettorale.
Presidente
Ha chiesto di parlare il Consigliere Cristina
Monami, ne ha facoltà.
Monami (PCI-PDS)
Rispetto a questa legge il nostro
Gruppo vota a favore, in coerenza con il suo modo di intendere il
significato di una legge elettorale, che era quello di ricercare
vie nuove, soprattutto nella scelta del metodo con cui si traduce
in seggi di rappresentanza il numero dei voti ottenuti da parte
degli elettori.
Ci sembra che la proposta Riccarand, pur essendo dissimile dalla
nostra, rappresenti un tentativo di criticare la proporzionale
pura, che - come abbiamo sentito - mostra ormai i suoi anni e
quindi i suoi difetti. Ragione per cui votiamo questa legge.
Presidente
Ha chiesto di parlare il Consigliere Rusci,
ne ha facoltà.
Rusci (PRI)
Conseguenzialmente con l'intervento fatto
in sede di discussione generale, affermo qui il mio voto favorevole
alla proposta di legge Riccarand, che ha il pregio di rappresentare
una sintesi corretta, rappresentativa, ma che ha in sé i prodromi
del nuovo che avanza, e che potrebbe essere una corretta mediazione
anche per quei gruppi politici che intendono mantenere il metodo
del proporzionale. E' una legge pregevole, composta, articolata,
una legge che permette ai cittadini di dire quello che dovrà essere
il comportamento delle varie forze politiche.
Questi sono i motivi essenziali che ci fanno dire sì a questo
disegno di legge.
Presidente
Ha chiesto di parlare il Consigliere
Martin, ne ha facoltà.
Martin (ADP)
La proposta di legge del Consigliere
Riccarand non è esattamente uguale a quella che ha fatto il Gruppo
degli ADP, nel senso che non è un maggioritario puro, come la
nostra proposta.
Però, come è già stato detto da chi mi ha preceduto, è una
proposta di legge che va nel senso di inserire, almeno nel secondo
turno, un tipo di maggioritario corretto, che costringe le forze a
coalizzarsi fra di loro ed a presentarsi all'elettorato con un
certo programma e con un certo simbolo. Quindi, sotto questo
aspetto è comunque un disegno di legge che è similare a quanto
abbiamo presentato noi e per questo motivo lo voteremo.
Presidente
Ha chiesto di parlare il Consigliere
Maquignaz, ne ha facoltà.
Maquignaz (GM)
Il Movimento Valle d'Aosta voterà a
favore di questa legge non tanto perché la condivide in toto, ma
soprattutto perché rappresenta il primo segnale verso un sistema
maggioritario.
Si dà atto che dalle ore 10,35 alle ore 10,37 la Presidenza è
assunta dal Vicepresidente Trione.
Presidente
Ha chiesto di parlare il Presidente Bich, ne
ha facoltà.
Bich (GM)
Il gruppo di Autonomia Socialista,
valutata la legge proposta dal Consigliere Riccarand, valutati i
termini, valutate le indicazioni politiche, che ci sembrano non
riferentesi ad una proporzionale pura, ma corretta da una buona
dose di maggioritario, che tende attraverso il premio di coalizione
a determinare la massima stabilità della coalizione di governo,
quindi andando a soluzioni nuove, daremo il sostegno e l'appoggio,
anche perché rappresenta un decente ed accettabile compromesso fra
le posizioni che erano emerse all'inizio nella presentazione delle
leggi elettorali.
Fra un sistema maggioritario, quale quello che abbiamo sostenuto
ieri, e un sistema proporzionale, ci sembra che la possibile
mediazione poteva essere questo di un maggioritario corretto con il
sistema della lista di coalizione e del premio di coalizione.
Rappresenta quindi un atto nuovo, poteva essere una posizione
assunta da tutti; vedremmo con questo sistema il superamento di
certe forme di frazionismo che possono anche inceppare i lavori
dell'assemblea e dell'esecutivo, vedremmo l'impossibilità o quanto
meno la difficoltà dei capovolgimenti di alleanze a cui abbiamo
assistito in modo particolare in questa legislatura.
A noi sembrava una più che dignitosa composizione fra i due
blocchi, proporzionale e maggioritario, e per non sembrare statici,
ingessati su posizioni di principio, ritengo che il nostro voto
possa essere favorevole su questa proposta.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Le débat qui s'est tenu sur cette loi
électorale a pris trop de temps par rapport à ceux qui sont les
changements prévus.
On avait 5 années pour modifier un système, en sachant très bien
qu'il y avait des requêtes de changement, qu'il y avait l'exigence
dans une petite réalité comme la nôtre, respectueuse des minorités,
de respecter les règles du jeu, et surtout qu'il fallait comprendre
qu'il y a des moments où peut-être exagérer n'est pas le mieux.
Sans doute on arrivera à approuver une loi qui ne respecte pas
l'esprit de Découbertin; on a trop joué aux jeux olympiques pour
arriver à une conclusion correcte.
Ici on risque de donner l'idée que l'important c'est de ne pas
faire participer. Et ça je le regrette très fort. Il fallait être
si intelligents d'arriver à trouver une méthode qui puisse être
interprété correctement par ce que tout le monde a rappelé, le
peuple, et qu'en même temps puisse représenter un moment important
pour essayer de donner demain un gouvernement stable, ce qui n'est
pas lié seulement aux problèmes de présence d'une force plutôt
qu'une autre, mais qui est lié à la capacité de mieux saisir le
rôle que chacun doit jouer dans ce Conseil.
J'ai voulu reprendre le débat qui s'était tenu au début de 1989,
et je remercie là de la sensibilité qu'il y a eu de la part de la
commission, qui a mis comme annexe le projet de loi de 1989, un
projet qui avait été pris à son temps avec suffisance, en disant
qu'il n'y avait rien de particulièrement nouveau; on avait le temps
d'en discuter et surtout de faire comprendre quelles étaient les
exigences concrètes et réelles. Malheureusement on arrive à une
séance extraordinaire pour discuter un aspect, sur lequel on
pouvait se pencher pendant 5 années.
Il y a un entracte de deux ans, là où on a été pris par d'autres
problèmes, et on arrive à la dernière minute. Et là on justifie le
fait qu'il fallait arriver à une loi électorale. C'est vrai qu'on
avait demandé d'arriver à une loi électorale, et là c'est le point
que je partage; j'estime qu'on pouvait y arriver d'une autre
façon.
Sur le projet qui a été présenté par M. Riccarand, il y a là des
éléments que l'Union
Valdôtaine a discuté longuement et la crainte qu'il y avait à ce
moment sur ce système c'était de ne pas être à même de le faire
comprendre jusqu'au fond et d'arriver par conséquent à saisir un
résultat positif. C'est évident qu'il y a là des éléments
importants, qui sont des éléments de vraie participation.
Ici tout le monde réclame le manque d'intérêt pour la politique,
le manque d'intérêt pour ce qui se passe après l'élection, pour ce
qui est des choix conséquents. Sans doute il y a là des éléments
intéressants, des éléments qui représentent à mon avis un aspect
sur lequel tôt ou tard on devra y revenir.
J'ai entendu que la discussion s'est penchée pour 34 heures de
discussion pour arriver au texte qui a été présenté, qui porte
comme nouveauté des aspects anciens. Le projet Riccarand avait
entre autres repris des aspects de projets que d'autres forces
avaient discutés, je parle de l'Union Valdôtaine, qui a fait des
différentes rencontres en présentant un projet qui était plus ou
moins analogue. Par la suite il y a eu un débat et l'organe de
l'Union Valdôtaine, le comité central, a décidé que n'était pas
encore le moment ou que quand même on préférait un autre système.
Je respecte ce choix, en démocratie je crois que c'est important de
respecter les choix qui sont approuvés, même si à majorité, et je
regrette qu'aujourd'hui on va rater une grande occasion.
Je crois que ce sera difficile justifier cette grande attente
qu'il y avait dans la population avec le résultat que on va
présenter aujourd'hui.
Il y avait des éléments importants à présenter, il y avait des
suggestions à analyser et je crois que là la possibilité de le
faire existait; on arrive malheureusement à une non-solution.
Je crois - et je le répète - qu'aujourd'hui on a raté une grande
occasion.
Presidente
Ha chiesto di parlare il Consigliere
Limonet, ne ha facoltà.
Limonet (DC)
Il disegno di legge n. 253, presentato dal
Consigliere Riccarand, pur non essendo simile al nostro disegno di
legge, in quanto imperniato soprattutto su un sistema
maggioritario, mentre il nostro è imperniato su un sistema
proporzionale, racchiude comunque principi validi, secondo me da
riprendere prima possibile.
In attesa di poterlo fare al più presto, il Gruppo consiliare DC
si asterrà.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
Credo sia giusto che il Presidente della
Giunta esprima la sua posizione anche rispetto a certe
considerazioni che sono state fatte e che intendo riprendere in
maniera molto succinta.
E' stato dato atto al Governo regionale di non aver voluto,
quindi con una scelta ponderata, prendere parte in quanto Governo
regionale nella discussione su questo tema, cioè di porre al centro
della discussione una posizione del Governo regionale. Questo
proprio perché il tipo, la qualità del voto richiesto per la
votazione presuppone e pretende un confronto che vede sicuramente
prevalere in posizione eminente i consiglieri regionali, quindi il
Consiglio regionale, inoltre perché una posizione di questo tipo
avrebbe creato un momento di conflittualità, che non avrebbe
giovato non alla ricerca della migliore soluzione quanto alla
alimentazione di confronti o riscontri che avrebbero potuto turbare
i lavori del Consiglio regionale stesso. Quindi diciamo che questa
posizione è stato un dovere e un atto di omaggio e di
riconoscimento della prevalenza del ruolo del Consiglio rispetto a
quella del Governo e della maggioranza di governo.
Per quanto mi riguarda personalmente, sono nella situazione del
tutto particolare di rappresentare poco oltre me stesso. In
riunioni della maggioranza ho detto della mia propensione ad una
scelta verso il sistema maggioritario, quindi credo sia doveroso
che oggi ribadisca questo concetto, e dica rispetto alla proposta
di legge presentata dal Consigliere Riccarand una mia posizione di
astensione, motivata in questo modo. E' pur vero che la soluzione
prospettata dal disegno di legge del Consigliere Riccarand in
qualche maniera supera il discorso di un aggiustamento del sistema
proporzionale, aggiungendo elementi di novità; è altrettanto vero
che forse sono mancati i tempi e il necessario approfondimento
circa il tema centrale, e cioè la riflessione su un sistema di
espressione della volontà elettorale il più vicino possibile alle
particolarità e alle specificità della Valle d'Aosta.
Questo è - ma non ne faccio una accusa a nessuno - il dato di
riflessione che pongo; mi riferisco soprattutto alla dimensione
della Valle d'Aosta, una dimensione che per le sue ridotte quantità
demografiche, per la sua rappresentazione a livello territoriale
come enti locali, poteva dare la possibilità di una proposta più
vicina alle esigenze della nostra gente, cioè una forma di
partecipazione continua delle persone alle decisioni che le
interessano.
Invece qui molto probabilmente - e ripeto che non è una accusa,
ma è una semplice riflessione ad alta voce - mi pare che non si sia
intravisto una possibilità di uscita, al di là di una ricerca di
scelta fra un sistema proporzionale e un sistema maggioritario,
oppure di una soluzione intermedia fra le due, senza rapportare
tutti questi metodi alla realtà della nostra Valle e della sua
tradizione storica di partecipazione della gente.
Ecco perché, senza nessun tatticismo ma semplicemente esprimendo
queste considerazioni, mi pare corretta e doverosa la mia posizione
di astensione su questa proposta di legge.
Presidente
Ha chiesto di parlare il Consigliere
Viérin, ne ha facoltà.
Viérin (UV)
Le mode de scrutin préconisé par la
proposition de loi présentée par M. Riccarand a été longuement
débattu au sein de l'Union Valdôtaine. Nous l'avons examiné sous
ses différents aspects. Chacun de nous au cours des différentes
réunions a pu exprimer son avis par quant aux choix du mode de
scrutin pour la prochaine loi électorale.
Le projet de loi présenté par M. Riccarand, ou plutôt
l'hypothèse qu'il avait préconisée, a constitué un point important
de réflexion et d'analyse pour la présentation d'une proposition
originale de l'Union Valdôtaine. Elle présente plusieurs aspects
que différents membres de l'Union Valdôtaine ont soutenus et
partagés.
Il est donc, à cet égard, opportun d'en souligner l'importance
qu'elle a eu, si se n'est du point de vue des résultats et des
décisions, tout au moins du point de vue de la confrontation, du
débat sérieux et donc d'une analyse approfondie des différentes
implications, liées à un choix plutôt qu'à un autre des modes de
scrutin. Tout processus de formation des décisions a des règles
librement définies et acceptées; l'organe délibérant de notre
Mouvement s'est ainsi penché à deux reprises sur ce thème, et la
décision arrêtée a été celle d'adopter pour ce qui est le mode de
scrutin une méthode proportionnelle à un tour, à listes
concurrentes, avec l'introduction d'un seuil d'accès non inférieur
au quorum. Et ce pour les raisons déjà illustrées lors du débat
précédent et sur la base des principes fondamentaux déjà prévus par
le projet de loi n. 101, présenté par le Gouvernement valdôtain, en
date du 3 juillet 1989.
C'est pour toutes ces raisons que l'Union Valdôtaine
s'abstiendra sur la proposition de loi présentée par M.
Riccarand.
Presidente
Ha chiesto di parlare il Consigliere
Milanesio, ne ha facoltà.
Milanesio (PSI)
Sarò brevissimo. La proposta di legge
che ha presentato il Consigliere Riccarand è una proposta di legge
certamente interessante; fra le proposte che puntavano alla
modifica del nostro sistema elettorale aveva certamente dei
pregi.
Quello che però noi non ritenevamo opportuno accogliere era
questa sostanziale elezione diretta dei capi della maggioranza.
Questa legge ha un difetto fondamentale, ed è quello che,
svolgendosi sul doppio turno ed arrivando alla fine ad una lista
bloccata, sostanzialmente individua i referenti partitici del
Consiglio che va ad eleggere.
Quando si dice che è opportuno togliere l'invadenza
partitocratica e poi sostanzialmente si legittima in un secondo
turno una elezione, che potrebbe avere un senso se venisse riferita
all'esecutivo, cioè se fosse l'elezione diretta dell'esecutivo,
allora questa legge poteva avere un senso; però poi questa legge
chiede la incompatibilità fra le cariche esecutive e il mandato
consiliare, ed è lì che secondo me diventava debole la
proposta.
Per il resto, appartiene ad una rispettabilissima scuola di
pensiero sulla vicenda elettorale. Ma se, come noi abbiamo
ritenuto, è opportuno distinguere l'elezione del Consiglio
regionale da quella che può essere oggi, e speriamo possa essere
domani, una diversa definizione dell'esecutivo, ebbene questa
proposta di legge non può incontrare il nostro gradimento e quindi
noi ci asterremo.
Presidente
Pongo in votazione l'articolo 1 del testo
della proposta di legge regionale n. 253:
Esito della votazione
Presenti: 34
Votanti: 11
Favorevoli: 11
Astenuti: 23 (Agnesod, Aloisi, Beneforti, Bondaz, Chiofalo,
Faval, Gremmo, Lanièce, Lanivi, Limonet, Louvin, Marcoz, Milanesio,
Mostacchi, Pascale, Perrin, Ricco, Rollandin, Stévenin, Trione,
Vallet, Viérin e Voyat)
Il Consiglio non approva
Presidente
Poiché il primo articolo è stato respinto,
dichiaro che il Consiglio respinge la proposta di legge regionale
n. 253: "Norme per l'elezione del Consiglio regionale".
Diamo comunque lettura della proposta medesima.
Titolo II Elettorato attivo e passivo
Articolo 2 (Elettori)
1. Sono elettori del Consiglio regionale della Valle d'Aosta i
cittadini iscritti nelle liste elettorali dei Comuni della regione,
compilate a termini delle disposizioni contenute nel testo unico
delle leggi per la disciplina dell'elettorato attivo e per la
tenuta e revisione delle liste elettorali approvato con decreto del
Presidente della Repubblica 20 marzo 1967, n.223 modificazioni, che
abbiano compiuto il 18° anno di età entro il giorno stabilito per
l'elezione.
Articolo 3 (Eleggibilità a Consigliere regionale)
1. Sono eleggibili a Consigliere regionale cittadini iscritti
nelle liste elettorali di un Comune della Valle d'Aosta che abbiano
compiuto il 21° anno di età entro il giorno stabilito per
l'elezione.
2. Non sono eleggibili coloro che hanno ricoperto la carica di
Consigliere regionale della Valle d'Aosta in tutte e tre le ultime
legislature precedenti alla scadenza elettorale.
3. Per i casi di ineleggibilità e per gli altri casi di
incompatibilità, non espressamente previsti dal comma 1
dell'articolo 17 dello Statuto speciale per la Valle d'Aosta, si
demanda alla legislazione statale ai sensi del comma 2 del
menzionato articolo 17 dello Statuto speciale.
Titolo III Disposizioni per il primo e secondo turno
Articolo 4 (Durata in carica del Consiglio regionale e
convocazione dei comizi)
1. Il Consiglio regionale si rinnova ogni cinque anni. Il
quinquennio decorre dalla data delle elezioni.
2. Le elezioni del nuovo Consiglio sono indette dal Presidente
della Giunta regionale e devono aver luogo in due turni da
collocare fra la quinta domenica precedente e la seconda domenica
successiva al compi-mento del periodo di cui al precedente comma.
Il secondo turno si svolge nella quarta domenica successiva a
quella fissata per il primo turno.
3. I comizi elettorali sono convocati dal Presidente della
Giunta regionale con decreto da pubblicarsi nel Bollettino
Ufficiale della Regione non meno di trenta e non più di
quarantacinque giorni prima della data stabilita per la votazione
del primo turno.
4. Lo stesso decreto fissa la data della prima riunione del
Consiglio regionale, da tenersi non oltre il ventesimo giorno dalla
proclamazione degli eletti su convocazione del Presidente della
Giunta regionale in carica.
5. I Sindaci dei Comuni della regione danno notizia al pubblico
del decreto di convocazione dei comizi con apposito manifesto che
deve essere affisso, all'albo pretorio e nei luoghi consueti, entro
cinque giorni dalla data di pubblicazione del decreto stesso.
Articolo 5 (Liste dei candidati per il primo turno)
1. Le liste dei candidati per il primo turno, comprendenti
ciascuna un numero di candidati non inferiore a dieci e non
6uperiore a venticinque, devono essere sottoscritte da non meno di
cinquecento elettori iscritti nelle liste elet torali di un Comune
della regione.
2. Nessuna sottoscrizione è richiesta per partiti o gruppi
politici costituiti in gruppo consiliare nella precedente
legislatura o che nell'ultima elezione del Consiglio abbiano
presentato candidature con proprio contrassegno e abbiano comunque
ottenuto almeno un seggio.
3. Nessuna sottoscrizione è parimenti richiesta per i partiti o
gruppi politici di cui al comma due, ogni volta che essi usano i
loro contrassegni o simboli tradizionali integrati da nuovi motti o
sigle ed anche se affiancati ai simboli o alla denominazione di
altri partiti o movimenti.
4. Per i partiti o gruppi politici di cui ai commi due e tre le
liste dei candidati devono essere sottoscritte dal Presidente, o
segretario o coordinatore regionale, ovvero da rappresentanti
all'uopo incaricati dai presidenti, segretari o coordinatori
nazionali dei partiti o gruppi politici. La firma del
sottoscrittore deve essere autenticata da un notaio o da un
cancelliere di pretura.
5. La candidatura deve essere accettata con dichiarazione
firmata ed autenticata da un notaio o da un cancelliere o da un
segretario comunale o altro funzionario incaricato dal Sindaco.
6. I nomi dei candidati devono essere elencati e contrassegnati
con numeri arabi progressivi, secondo l'ordine di elenco, ai fini
dell'espressione del voto di preferenza.
7. Di tutti i candidati deve essere indicato cognome, nome,
luogo e data di nascita.
8. Nessun candidato può essere compreso in più liste.
Articolo 6 (Presentazione delle liste per il primo turno)
1. La presentazione delle liste per il primo turno si effettua
alla cancelleria del Tribunale di Aosta dalle ore otto del decimo
giorno e non oltre le ore venti del tredicesimo giorno dalla data
di pubblicazione del decreto di convocazione dei comizi per il
primo turno.
2. Insieme con le liste dei candidati devono essere presentati
il modello di contrassegno di lista, in triplice esemplare, le
dichiarazioni di accettazione delle candidature, i certificati di
iscrizione nelle liste elettorali dei candidati.
3. Le dichiarazioni di presentazione di una lista con obbligo di
sottoscrizione deve contenere l'indicazione del nome, cognome,
luogo e data di nascita degli elettori. Le firme devono essere
autenticate da un notaio o da un cancelliere di ufficio
giudiziario. Nessun elettore può sottoscrivere più di una lista di
candidati.
4. La dichiarazione di presentazione, con obbligo di
sottoscrizione, di una lista deve essere corredata dei certificati,
anche collettivi, dei Sindaci dei singoli Comuni ai quali
appartengono i sottoscrittori, che ne attestino l'iscrizione nelle
liste elettorali di un Comune della Regione. I Sindaci devono, nel
termine improrogabile di ventiquattro ore dalla richiesta,
rilasciare tali certificati.
Articolo 7 (Liste dei candidati per il secondo turno)
1. Le liste dei candidati per il secondo turno devono contenere
sette nominativi di persone elette nel primo turno all'interno di
due o più liste.
2. Ogni lista deve essere sottoscritta da almeno due dei
Presidenti o segretari o coordinatori regionali o primi firmatari
dei cinquecento sottoscrittori che hanno presentato liste al primo
turno ottenendo almeno un eletto.
3. I nomi dei candidati devono essere elencati e contrassegnati
con numeri arabi progressivi. Al numero uno deve essere indicato il
nominativo del candidato che la lista di coalizione propone per la
carica di Presidente della Giunta regionale.
4. Le candidature devono essere accettate con dichiarazione
firmata ed autenticata da un notaio o da un cancelliere e da un
segretario comunale o altro funzionario incaricato dal Sindaco.
5. Di tutti i candidati deve essere indicato cognome, nome,
luogo e data di nascita.
Articolo 8 (Presentazione delle liste per il secondo turno)
1. La presentazione delle liste per il secondo turno si effettua
alla cancelleria del Tribunale di Aosta dalle ore otto alle ore
venti del tredicesimo giorno precedente la data di svolgimento del
secondo turno.
2. Insieme con le liste dei candidati devono essere
presentati:
a) il modello di contrassegno della lista di coalizione, in
triplice esemplare;
b) le dichiarazioni di accettazione della candidatura;
c) il programma di governo della coalizione.
Titolo IV Disposizioni comuni per i due turni
Articolo 9 (Delegati e numero provvisorio)
1. Ogni dichiarazione di presentazione della lista dei candidati
deve contenere l'indicazione di due delegati effettivi e di due
supplenti autorizzati a designare i rappresentanti della lista
presso ogni seggio e presso l'Ufficio centrale
circoscrizionale.
2. La cancelleria del Tribunale all'atto del ricevimento delle
liste dei candidati rilascia ricevuta nella quale è indicato il
numero progressivo pro w isorio di presentazione, la riproduzione
della descrizione del contrassegno che distingue la lista, nonché i
documenti di corredo richiesti dalla legge.
3. Nel caso in cui la lista sia presentata incompleta nella
documentazione, essa viene restituita ai presentatori e, qualora
ripresentata, assume il numero progressivo provvisorio spettante al
momento della ripresentazione.
Articolo 10 (Contrassegni)
1. Non è ammessa la presentazione, da parte di altri partiti o
gruppi politici, di contrassegni identici o confondibili con quelli
riproducenti simboli notoriamente usati da partiti o gruppi
politici.
2. Non è neppure ammessa la presentazione di contrassegni
riproducenti immagini o soggetti religiosi.
3. Qualora i partiti o gruppi politici presentino un
contrassegno non conforme alle norme di cui ai commi uno e due,
l'Ufficio centrale circoscrizionale lo ricusa e fissa il termine di
ventiquattro ore per la eventuale presenta zione di altro
contrassegno.
Articolo 11 (Ufficio centrale circoscrizionale)
1. Il Presidente del Tribunale di Aosta costituisce, entro tre
giorni dalla data di pubblicazione del decreto di convocazione dei
comizi, l'Ufficio centrale circoscrizionale, composto di tre
magistrati, dei quali uno con funzione di Presidente.
2. Il Presidente del Tribunale di Aosta, negli stessi termini di
cui al comma uno, designa altresì un magistrato quale membro
supplente dell'Ufficio centrale circo scrizionale.
3. L'Ufficio centrale circoscrizionale può avvaler si, ove ciò
sia reso necessario per l'esame di un alto numero di schede
contestate, di uno o più esperti, con attribuzioni esclusivamente
tecniche, nominati dal Presidente dell'Ufficio stesso.
Articolo 12 (Esame e ammissione delle liste)
1. L'Ufficio centrale circoscrizionale entro due giorni dalla
scadenza del termine stabilito per la presentazione delle liste dei
candidati:
a) verifica se le liste sono state presentate nel termine
previsto, sono state sottoscritte dal numero di elettori prescritto
e comprendono un numero di candidati non inferiore a quello
previsto dalla legge; dichiara non valide le liste che non
corrispondono a queste condizioni e riduce al limite prescritto
quelle contenenti un numero di candidati superiore cancellando gli
ultimi nomi;
b) ricusa le liste distinte da un contrassegno di cui era stata
richiesta la sostituzione e comunque non conforme ai commi uno e
due all'articolo 10;
c) cancella dalle liste i nomi dei candidati per i quali manca
la prescritta accettazione;
d) cancella dalle liste i nomi dei candidati che non abbiano
compiuto il ventunesimo anno di età al giorno delle elezioni e di
quelli per i quali non sia stato presentato il certificato di
iscrizione nelle liste elettorali di un Comune della regione;
e) assegna un numero ai singoli candidati di ciascuna lista,
secondo l'ordine cui vi sono iscritti.
2. L'Ufficio centrale circoscrizionale comunica immediatamente
le decisioni ai presentatori delle liste.
3. Contro le decisioni di eliminazione di liste o di candidati,
i presentatori di lista possono, entro ventiquattro ore dalla
comunicazione, ricorrere all'Ufficio centrale circoscrizionale
4. Il ricorso deve essere depositato entro il termine di cui al
comma tre, a pena di decadenza, alla cancelleria del Tribunale di
Aosta.
5. L'Ufficio centrale circoscrizionale decide sul ricorso entro
ventiquattro ore dal suo deposito.
Articolo 13 (Sorteggio dei numeri di ordine)
1. L'Ufficio centrale circoscrizionale, nelle ventiquattro ore
successive alla scadenza delle de cisioni sui ricorsi, stabilisce,
mediante sorteggio da effettuarsi alla presenza di almeno un
delegato di ogni lista, il numero d'ordine da assegnarsi alle liste
medesime. La lista e i relativi contrassegni saranno riportati
sulle schede di votazione secondo l'ordine risultato dal
sorteggio.
Articolo 14 (Designazione dei rappresentanti di lista)
1. Con dichiarazione scritta su carta libera e autenticata da un
notaio o da un cancelliere o da un segretario comunale o altro
funzionario incaricato dal Sindaco, i delegati di cui al comma uno
dell'articolo 9, o persone da essi autorizzate in forma
autenticata, hanno diritto di designare all'Ufficio centrale
circoscrizio nale, due rappresentanti di lista: uno effettivo e
l'altro supplente, scegliendoli fra gli elettori. L'atto di
designazione dei rappresentanti è presentato alla cancelleria della
Pretura nella cui circoscrizione ha sede la sezione elettorale,
entro l'ottavo giorno antecedente a quello delle elezioni.
2. La cancelleria ne rilascia ricevuta e provvede all'invio
delle singole designazioni ai Comuni che ne curano la consegna ai
Presidenti degli uffici elettorali di sezione.
3. L'atto di designazione dei rappresentanti presso l'Ufficio
centrale circoscrizionale è presentato entro le ore dodici del
giorno in cui avviene l'elezionale, alla cancelleria del Tribunale
di Aosta, la quale ne rilascia ricevuta.
4. Il rappresentante di ogni lista di candidati ha diritto di
assistere a tutte le operazioni dell'Ufficio elettorale, sedendo al
tavolo dell'Ufficio stesso o in prossimità, ma sempre in luogo che
gli permetta di seguire le operazioni elettorali e può fare
inserire succintamente a verbale eventuali dichiarazioni.
5. Il Presidente, uditi gli scrutatori, può con ordinanza
motivata fare allontanare dall'aula il rappresentante che eserciti
violenza, o che, richiamato due volte continui a turbare gravemente
il regolare procedimento delle operazioni elettorali.
Articolo 15 (Certificati di iscrizione nelle liste
elettorali)
1. Entro il quinto giorno precedente quello della votazione per
il primo turno, il Sindaco di ciascun Comune della regione deve
consegnare agli elettori il certificato di iscrizione nelle liste
elettorali. Il certificato indica la sezione alla quale l'elettore
appartiene, la sua ubicazione, il giorno e l'orario della votazione
e reca due tagliandi, uno per il primo ed uno per il secondo turno,
che vengono staccati dal Presidente dell'Ufficio elettorale di
sezione all'atto dell'esercizio del voto.
2. Per l'elettore residente nel Comune, la consegna del
certificato è effet-tuata a domicilio ed è constatata mediante
ricevuta dell'elettore stesso o di persona della sua famiglia o
addetta al suo servizio e con lui convivente.
3. Quando il certificato sia rifiutato o la persona alla quale è
fatta la consegna non possa o non voglia rilasciare ricevuta, il
messo redige apposita dichiarazione.
4. Per gli elettori residenti fuori del Comune, i certificati
sono loro rimessi dall'Ufficio comunale, tramite il Sindaco del
Comune di loro residenza, se questa e conosciuta.
5. Per i militari delle forze armate e gli appartenenti ai corpi
militarmente organizzati al servizio di Stato nonché gli
appartenenti alla Polizia dello Stato, i quali prestano servizio
nel territorio della regione, ma fuori del Comune nelle cui liste
sono iscritti, i Comandanti dei reparti entro dieci giorni dalla
pubblicazione del decreto di convocazione dei comizi elettorali,
devono richiedere al Sindaco competente la trasmissione dei
certificati elettorali, per eseguire poi, immediatamente, la
consegna agli interessati.
6. Gli elettori che non abbiano ricevuto a domicilio, entro il
termine fissato dal comma 1, il certificato di iscrizione nelle
liste elettorali, possono personalmente ritirarlo a decorrere dal
terzo giorno antecedente sino a quello dell'elezione compreso.
Della consegna si fa annotazione in apposito registro.
7. Se un certificato è stato smarrito o è divenuto inservibile,
l'elettore ha diritto, presentandosi personalmente fino alla
chiusura delle operazioni di votazione, e previa annotazione in
apposito registro, di ottenerne dal Sindaco un altro munito di
speciale contrassegno sul quale deve essere dichiarato che trattasi
di duplicato.
8. Qualora i certificati elettorali non siano distribuiti o
siano stati distribuiti irregolarmente, il Presidente della
Commissione elettorale mandamentale, previ sommari accertamenti,
può nominare un Commissario che intervenga presso il Comune per la
distribuzione dei certificati.
9. Ai fini del presente articolo, l'ufficio comunale rimane
aperto quotidianamente, anche nei giorni festivi, dal quarto giorno
antecedente l'elezione e nei giorni stessi delle elezioni, almeno
dalle ore nove alle ore diciannove.
Articolo 16 (Trasmissione liste elettorali di sezione)
1. La Commissione elettorale mandamentale trasmette al Sindaco
le liste elettorali di sezione per la votazione almeno dieci giorni
prima della data di convocazione dei comizi per il primo turno.
Articolo 17 (Consegna locali e materiale elettorale)
1. Il Sindaco di ogni Comune provvede affinché, dalle ore sedici
in poi del giorno precedente quello di votazione, il Presidente
dell'Ufficio elettorale di sezione assuma la consegna del locale
arredato a sede della sezione e prenda in carico il seguente
materiale:
a) il plico sigillato contenente il bollo della sezione;
b) le liste degli elettori della sezione autenticate dalla
Commissione elettorale mandamentale;
c) un estratto delle liste di cui alla lettera b)da affiggersi
nelle sale della votazione;
d) tre copie del manifesto contenente le liste dei
candidati;
e) i verbali di nomina degli scrutatori;
f) le designazioni dei rappresentanti di lista ricevute a norma
dell'articolo 14;
g) il pacco delle schede che al Sindaco è stato trasmesso
sigillato dal Servizio elettorale della Presidenza della Giunta
regionale, con l'indicazione sull'involucro esterno del numero
delle schede contenute;
h) due urne;
i) due cassette per la conservazione delle schede autenticate da
consegnare agli elettori;
l) un congruo numero di matite copiative per l'espressione del
voto;
m) il pacco degli stampati e della cancelleria occorrenti per il
funzionamento della sezione.
2. Il Presidente dell'Ufficio elettorale accerta della esistenza
e del buono stato delle urne e di tutto il materiale di arredamento
necessario per il regolare svolgimento delle operazioni elettorali
e segnala eventuali deficienze al Sindaco affinché questi provveda
immediatamente e comunque prima delle ore sei del giorno di
votazione.
Articolo 18 (Caratteristiche delle schede di votazione)
1. Le schede sono di carta consistente, di tipo unico e di
identico colore; sono fornite dal Servizio elettorale della
Presidenza della Giunta regionale.
2. Le schede riproducono in fac-simile contrassegni di tutte le
liste regolarmente presentate secondo il numero progressivo
assegnato dall'Ufficio centrale circoscrizionale.
3. Accanto ad ogni singolo contrassegno nelle schede per il
primo turno è tracciata una linea orizzontale per il voto di
preferenza che l'elettore ha facoltà di esprimere per un candidato
della lista votata. Sono vietati altri segni o indicazioni.
4. Le schede devono pervenire all'Ufficio elettorale debitamente
piegate.
Articolo 19 (Bolli delle sezioni e urne)
1. Previa intesa tra la Presidenza della Giunta regionale ed il
Ministero dell'interno, sono utilizzati i bolli delle sezioni, le
urne e le cassette in uso per le elezioni della Camera dei
deputati.
2. Il Servizio elettorale della Presidenza della Giunta
regionale provvede ad inviare ai Sindaci i plichi sigillati
contenenti i bolli delle sezioni non oltre il terzo giorno
antecedente quello della votazione.
Articolo 20 (Composizione degli Uffici elettorali di sezione -
Albo presidenti di seggio)
1. In ciascuna sezione è costituito un Ufficio elettorale
composto da un Presidente, da cinque scrutatori di cui uno, scelto
dal Presidente, assume le funzioni di vice Presidente, e da un
segretario.
2. Presso la cancelleria del Tribunale di Aosta è tenuto
aggiornato l'albo delle persone idonee all'ufficio di Presidente di
seggio. A tale fine i Sindaci dei Comuni, sentita la commissione
elettorale comunale, comunicano alla cancelleria del Tribunale di
Aosta, entro il 31 dicembre di ogni anno, i nominativi di cittadini
iscritti nelle liste elettorali dei singoli Comuni della regione
dei quali si propone l'iscrizione all'albo specificando per
ciascuno il cognome, il nome, il luogo e la data di nascita, il
titolo di studio, la professione, arte o mestiere nonché la
dichiarazione scritta esprimente il gradimento per l'assunzione
dell'incarico.
3. Le persone indicate devono non essere comprese in una delle
categorie indicate dall'articolo 23.
4. Entro il termine di cui al comma due devono essere comunicati
i nominativi dei quali si propone la cancellazione dall'albo, con
specificazione delle ragioni della proposta.
Articolo 21 (Nomina del Presidente di seggio)
1. Il Presidente del Tribunale di Aosta nomina i Presidenti di
seggio fra le persone iscritte nell'albo di cui all'articolo 20 e
fra i magistrati che esercitano il loro ufficio nel circondario del
Tribunale stesso.
2. La scelta fra gli iscritti all'albo è fatta preferibilmente
fra i funzionari e impiegati civili dello Stato, della Regione e
dei Comuni. L'enumerazione di queste categorie non implica ordine
di precedenza.
3. Della nomina è data comunicazione agli interessati entro il
ventesimo giorno anteriore a quello della votazione, tramite i
Comuni di residenza.
4. In caso di impedimento del Presidente, che sopravvenga in
condizioni tali da non consentirne la surrogazione normale, assume
la Presidenza il Sindaco o un suo delegato.
Articolo 22 (Nomina degli scrutatori e dei segretari di
seggio)
1. Fra il ventesimo e il decimo giorno precedenti le elezioni,
la commissione elettorale comunale procede, in pubblica adunanza,
preannunciata due giorni prima con un avviso affisso all'albo
comunale, alla presenza dei rappresentati di lista della prima
sezione del Comune, se designati, al sorteggio, per ogni sezione
elettorale del Comune medesimo, di un numero di nominativi compresi
nell'albo degli scrutatori e dei segretari di cui alla legge 8
marzo 1989, n. 95 "Norme per l'istituzione dell'albo e per il
sorteggio delle persone idonee all'ufficio di scrutatore e di
segretario di seggio elettorale e modifica all'articolo 53 del
testo unico delle leggi per la composizione e la elezione degli
organi delle amministrazioni comunali, approvato con decreto del
Presidente della Repubblica 16 maggio 1960, n.570", pari al doppio
di quelli occorrenti per la costituzione del seggio. I primi
sorteggiati sono nominati membri effettivi e uno di essi è
designato segretario del seggio a scelta del Presidente; i secondi
fungono da membri supplenti che subentrano progressivamente ai
primi dell'ordine di estrazione a sorte, in caso di impedimento dei
membri effettivi.
2. Ai membri effettivi il Sindaco o il Commissario, se il Comune
è retto da quest'ultimo, notifica, nel più breve tempo e, al più
tardi, non oltre il settimo giorno precedente le elezioni,
l'avvenuta nomina, per mezzo di un ufficiale giudiziario o di un
messo comunale. L'eventuale grave impedimento deve essere
comunicato, entro il giorno successivo la notifica della nomina, al
Sindaco o al Commissario perché provvedano alla sostituzione
secondo i criteri di cui al comma uno.
Articolo 23 (Cause escludenti dalle cariche di Presidente di
seggio)
1. Sono esclusi dalle funzioni di Presidente di seggio:
a) coloro che, alla data delle elezioni, hanno superato il
sessantaduesimo anno di età;
b) coloro che sono in possesso di titolo di studio inferiore a
quello finale della scuola dell'obbligo;
c) coloro che non sono residenti in Valle, a meno che non si
tratti di magistrati;
d) i dipendenti dei Ministeri dell'interno, delle poste e
telecomunicazioni e dei trasporti;
e) gli appartenenti a Forze armate in servizio;
f) i Segretari comunali e i dipendenti dei Comuni, addetti o
comandati a prestare servizio presso gli uffici elettorali
comunali;
g) i candidati alle elezioni per le quali si svolge la
votazione.
Articolo 24 (Trattamento economico)
1. L'onorario e il trattamento economico di missione, per tutti
i componenti degli Uffici elettorali di sezione, sono corrisposti
dai Comuni nella misura prevista dalle disposizioni vigenti per le
elezioni della Camera dei deputati.
Articolo 25 (Obbligatorietà della carica di Presidente di
seggio)
1. L'Ufficio di Presidente di seggio è obbligatorio per le
persone designate.
2. Lo scrutatore che assume le funzioni di vice-Presidente
coadiuva il Presidente e ne fa le veci in caso di assenza o di
impedimento.
3. Tutti i membri dell'Ufficio, compresi rappresentanti di
lista, sono considerati, per ogni effetto di legge, pubblici
ufficiali durante l'esercizio delle loro funzioni.
Articolo 26 (Costituzione Ufficio elettorale)
1. Alle ore sedici del giorno che precede le elezioni, il
Presidente costituisce l'Ufficio elettorale, chiamando a farne
parte gli scrutatori e il segretario e invitando ad assistere alle
operazioni elettorali rappresentanti delle liste dei candidati.
2. Il Presidente nel caso di assenza di uno o di tutti gli
scrutatori, chiama a farne parte i membri supplenti.
Articolo 27 (Sala della votazione)
1. La sala della votazione deve avere una sola porta d'ingresso
aperta al pubblico.
2. La sala deve essere divisa in due compartimenti da un solido
tramezzo, con un'apertura centrale per il passaggio.
3. Il primo compartimento, in comunicazione diretta con la porta
d'ingresso, è riservato agli elettori, i quali possono entrare in
quello riservato all'Ufficio elettorale soltanto per votare,
trattenendovisi il tempo strettamente necessario.
4. Il tavolo dell'ufficio deve essere collocato in modo che i
rappresentanti di lista possano girarvi attorno, allorché sia stata
chiusa la votazione. Le urne devono essere fissate sul tavolo
stesso sempre visibili a tutti.
5. Ogni sala deve avere da due a quattro cabine destinate alla
votazione, o, quanto meno, da due a quattro tavoli separati l'uno
dall'altro, addossati a una parete a conveniente distanza dal
tavolo dell'ufficio e dal tramezzo, e muniti da ogni parte di
ripari, in modo che sia assicurata l'assoluta segretezza del
voto.
6. Le porte e le finestre che si aprono nella parete adiacente
ai tavoli, ad una distanza minore di due metri dal loro spigolo più
vicino, devono essere chiuse in modo da impedire la vista ed ogni
comunicazione dal di fuori.
7. L'estratto delle liste degli elettori e le copie del
manifesto contenente le liste dei candidati devono essere affissi
in maniera visibile, durante il corso delle operazioni elettorali,
in modo che possano essere letti dagli intervenuti.
Titolo V Votazione
Articolo 28 (Ufficio elettorale: operazioni preliminari di
voto)
1. Alle ore sei antimeridiane dei giorni fissati per le
votazioni, il Presidente ricostituisce l'Ufficio elettorale
chiamando a farne parte gli scrutatori ed invitando ad assistere
alle operazioni elettorali i rappresentanti di lista.
2. In caso di assenza di tutti o alcuno degli scrutatori il
Presidente procede a norma del comma due dell'articolo 26.
3. Vengono quindi eseguite, nell'ordine, le seguenti
operazioni:
a) viene constatata l'integrità del sigillo del plico contenente
le schede per la votazione;
b) vengono timbrate con il bollo della sezione tante schede
quanto sono gli iscritti nella lista autenticata dalla commissione
mandamentale;
c) vengono riposte nell'urna, sita alla sinistra del Presidente,
le schede così autenticate;
d) viene sigillata l'urna vuota, sita alla destra del
Presidente, lasciando aperto solo il foro per l'introduzione delle
schede votate.
4. Durante le operazioni di cui al comma tre nessuno può
allontanarsi dalla sala.
5. Il Presidente, dell'Ufficio dichiara, quindi, aperta la
votazione.
Articolo 29 (Accesso alla sala della votazione)
1. Possono entrare nella sala della votazione soltanto gli
elettori che presentano il certificato di iscrizione alla sezione
rispettiva.
2. E' assolutamente vietato portare armi o strumenti atti ad
offendere.
Articolo 30 (Mantenimento dell'ordine pubblico nel seggio)
1. Il Presidente del seggio è incaricato della polizia
dell'adunanza ed esercita delle funzioni di cui all'articolo 44 del
decreto del Presidente della Repubblica 30 marzo 1957, n. 361
"testo unico delle leggi recanti norme per la elezione della Camera
dei Deputati".
Articolo 31 (Votazione in sezione diversa dalla propria)
1. Gli elettori di cui agli articoli 48 e 49 del decreto del
Presidente della Repubblica 30 marzo 1957, n. 361 ed all'articolo 9
della legge 23 aprile 1976, n. 136 "Riduzione dei termini e
semplificazione del procedimento elettorale preparatorio", sono
ammessi a votare nella sezione presso cui esercitano le loro
funzioni o nel Comune dove si trovano per causa di servizio purché
risultino iscritti nelle liste elettorali di un Comune della
regione.
2. I degenti in ospedali e case di cura siti in Valle d'Aosta,
purché iscritti nelle liste elettorali di un Comune della Regione,
sono ammessi a votare nel luogo del ricovero con le modalità di cui
agli articoli 51, 52, 53 e 54 del decreto del Presidente della
Repubblica 30 marzo 1957, n. 361.
3. I detenuti in luoghi di detenzione o di custodia preventiva
siti in Valle d'Aosta aventi diritto al voto sono ammessi a votare
con le modalità di cui agli articoli 8 e 9 della legge 23 aprile
1976, n. 136, purché iscritti nelle liste elettorali di un Comune
della regione.
Articolo 32 (Espressione del voto)
1. Il voto è dato personalmente dall'elettore nell'interno della
cabina o di analoga attrezzatura a norma del comma cinque
dell'articolo 27.
2. Se l'espressione del voto non è avvenuta nella cabina, il
Presidente dell'Ufficio rifiuta la scheda presentatagli e, se
l'elettore, inviato, non si reca nella cabina, lo esclude dal voto
e ne fa prendere nota nel verbale.
3. Gli elettori non possono farsi rappresentare né inviare il
voto per iscritto.
4. I ciechi, i privi delle mani, gli affetti da paralisi o da
altro impedimento di analoga gravità esercitano il diritto
elettorale con l'aiuto di un elettore della propria famiglia
iscritto nel Comune o, in mancanza, di un altro elettore del Comune
che sia stato volontariamente scelto dall'interessato come
accompagnatore. Nessun elettore può esercitare la funzione di
accompagnatore per più di un invalido. Sul suo certificato
elettorale è fatta apposita annotazione dal Presidente del seggio
nel quale ha assolto tale compito.
I Presidenti di seggio devono richiedere agli accompagnatori il
certificato elettorale, per constatare se hanno già in precedenza
esercitato la funzione predetta.
L'accompagnatore consegna il certificato dell'elettore
accompagnato; il Presidente del seggio accerta, con apposita
interpellazione, se l'elettore abbia scelto liberamente il suo
accompagnatore e ne conosca il nome e cognome, e registra nel
verbale, a parte, questo modo di votazione, indicando il motivo
specifico di questa assistenza nella votazione, il nome
dell'autorità sanitaria che abbia eventualmente accertato
l'impedimento ed il nome e cognome dell'accompagnatore.
5. Il certificato medico, eventualmente esibito, attestante
l'invalidità viene allegato al verbale ed è valido soltanto se
rilasciato dalla competente autorità sanitaria.
6. Il certificato di cui al comma cinque è rilasciato in carta
libera, gratuitamente ed in esenzione da qualsiasi diritto ed
applicazione di marche.
7. In sostituzione del certificato medico, eventualmente
richiesto, i ciechi possono esibire la tessera di iscrizione alla
Unione italiana ciechi.
Articolo 33 (Identificazione degli elettori)
1. Gli elettori sono ammessi a votare man mano che si presentano
al seggio elettorale, indipendentemente dall'ordine di iscrizione
nella lista elettorale.
2. Per quanto concerne l'identificazione dell'elettore si
applicano le disposizioni previste dall'articolo 57 del Decreto del
Presidente della Repubblica 30 marzo 1957, n. 361.
Articolo 34 (Ricevimento, compilazione e riconsegna della scheda
di votazione)
1. L'elettore di cui sia stata riconosciuta l'identità personale
esibisce il certificato elettorale dal quale il Presidente del
seggio stacca il tagliando di cui al comma uno dell'articolo 12 e,
dopo aver ricevuto dal Presidente la scheda e una matita copiativa,
si reca nella cabina per compilare e piegare la scheda.
2. La scheda debitamente piegata è presentata al Presidente, che
la depone nell'urna.
3. Con la scheda votata deve essere restituita anche la
matita.
4. L'elettore, se riscontra che la scheda consegnatagli è
deteriorata ovvero se egli, per negligenza o ignoranza, l'abbia
deteriorata, può chiederne al Presidente una seconda, restituendo
però la prima, la quale è messa in piego, dopo che il Presidente vi
abbia scritto "scheda deteriorata" aggiungendo la sua firma.
5. Nella colonna della lista di sezione è annotata la consegna
della nuova scheda.
6. Avvenuto il deposito della scheda nell'urna, uno degli
scrutatori attesta apponendo la propria firma nell'apposita colonna
che l'elettore ha votato.
7. Le schede non conformi a quelle prescritte dall'articolo 18 o
mancanti del bollo non sono poste nell'urna e gli elettori che le
abbiano presentate senza farne rilevare l'irregolarità non possono
più votare. Dette schede sono vidimate immediatamente dal
Presidente e da almeno due scrutatori ed allegate al processo
verbale.
Articolo 35 (Voti di preferenza nel primo turno)
1. L'elettore, nel primo turno, può esprimere una preferenza
esclusivamente per un candidato della lista da lui votata.
2. Il voto di preferenza si esprime scrivendo con la matita
copiativa, nelle apposite righe tracciate nella parte centrale
della scheda, il cognome e, se necessario, anche il nome del
candidato preferito compreso nella lista votata.
3. Qualora il candidato abbia due cognomi, l'elet tore nel dare
la preferenza può scriverne uno dei due. L'indicazione deve
contenere, a tutti gli effetti, entrambi i cognomi quando vi sia
possibilità di confusione tra i candidati.
4. L'indicazione della preferenza può essere fatta scrivendo,
invece del cognome, il numero con il quale è contrassegnato nella
lista il candidato preferito.
5. Sono vietati altri segni o indicazioni.
Articolo 36 (Chiusura della votazione)
1. La votazione prosegue fino alle ore ventidue; tuttavia, gli
elettori che a tale ora si trovano ancora nei locali del seggio
sono ammessi a votare anche oltre il termine predetto.
Articolo 37 (Decisione provvisoria sugli incidenti e sulla
nullità dei voti)
1. Il Presidente dell'Ufficio elettorale, udito il parere degli
scrutatori, si pronuncia in via provvisoria, facendo risultare dal
verbale, sopra i reclami anche orali, le difficoltà e gli incidenti
intorno alle operazioni della sezione e sulla nullità dei voti.
Articolo 38 (Obbligatorietà di un numero minimo di presenti
nell'Ufficio elettorale)
1. Tre membri almeno dell'Ufficio elettorale, fra i quali il
Presidente o il vice Presidente, devono trovarsi sempre presenti a
tutte le operazioni elettorali.
Articolo 39 (Accertamento del numero dei votanti)
1. Dopo che gli elettori hanno votato, il Presidente del
seggio:
a) dichiara chiusa la votazione;
b) provvede a sigillare l'urna contenente le schede votate;
c) accerta che il numero dei votanti risultante dalla lista
autenticata dalla Commissione elettorale mandamentale nonché, per
votanti di cui all'articolo 31, delle liste previste dagli articoli
49, 52, 53 del decreto del Presidente della Repubblica del 30 marzo
1957, n.361, e dalla lista prevista dall'articolo 9 della legge 23
aprile 1976, n. 136, riscontrando il totale con quello dei
tagliandi dei certificati elettorali. Queste liste devono essere
vidimate dal Presidente e da due scrutatori;
d) conta le schede autenticate e non impiegate nella votazione e
riscontra se, calcolati come votanti gli elettori che dopo aver
ricevuto la scheda non l'abbiano riportata o ne abbiano consegnato
una mancante del bollo, corrispondono al numero degli elettori
iscritti che non hanno votato;
e) forma un plico, da inviare, immediatamente, al Pretore del
mandamento, contenente le liste vidimate, i tagliandi dei
certificati elettorali e tutte le schede autenticate e non
autenticate sopravanzate, sigillandolo con il bollo e con la firma
di tutti componenti dell'Ufficio;
f) racchiude il bollo, i verbali, nonché gli altri documenti e
le carte relativi alle operazioni elettorali in apposito plico
sigillato;
g) rinvia le operazioni alle ore sette del mattino successivo e
dopo aver fatto sfollare la sala da tutti gli estranei al seggio
scioglie l'adunanza.
2. Il Presidente dell'Ufficio provvede alla custodia esterna
della sala in maniera che nessuno possa entrarvi.
3. E' tuttavia consentito ai rappresentanti di lista di
trattenersi all'esterno della sala durante il tempo in cui questa
rimane chiusa.
4. Le operazioni previste dal comma 1 devono essere eseguite
nell'ordine indicato e del compimento delle stesse deve farsi
menzione nel processo verbale.
TItolo VI Dello scrutinio
Articolo 40 (Spoglio dei voti)
1. Alle ore sette del giorno successivo alla votazione, il
Presidente, dopo aver ricostituito l'Ufficio e constatata
l'integrità dei mezzi precauzionali apposti agli accessi della sala
e dei sigilli dell'urna e del plico di cui all'articolo 36, dispone
la ripresa immediata delle operazioni iniziando lo spoglio dei
voti.
2. Le operazioni di spoglio dei voti devono svolgersi senza
interruzione ed essere ultimate entro le ore tredici del giorno
stesso.
3. Uno degli scrutatori, designato a sorte, estrae dall'urna in
successione ogni scheda, la dispiega e la consegna al Presidente,
il quale proclama ad alta voce il contrassegno della lista votata e
legge, altresì, le eventuali preferenze di ogni candidato in essa
contenute; passa quindi la scheda ad altro scrutatore che insieme
con il segretario prende nota del numero dei voti di ciascuna lista
e dei voti di preferenza. Il segretario comunica ad alta voce i
voti progressivamente raggiunti da ogni lista nonché da ciascun
candidato.
4. Un terzo scrutatore pone la scheda, il cui voto è stato
spogliato, insieme a quelle già esaminate di eguale
contrassegno.
5. E' vietato estrarre dall'urna una scheda se quella
precedentemente estratta non sia stata spogliata e i relativi voti
registrati in conformità a quanto previsto dal comma tre.
6. Le schede possono essere toccate soltanto dai componenti del
seggio.
Articolo 41 (Validità dei voti)
1. La validità dei voti contenuti nella scheda deve essere
ammessa ogni qualvolta possa desumersi la volontà effettiva
dell'elettore.
2. E' considerato valido, intendendosi votata la lista alla
quale appartiene il candidato preferito, il voto espresso senza
l'indicazione del contrassegno di lista, ma con la sola espressione
non equivoca di una preferenza di candidato appartenente alla
medesima lista.
Articolo 42 (Nullità dei voti)
1. Sono nulli i voti contenuti in schede:
a) che presentino scritture e segni tali da far ritenere, in
modo inoppugnabile, che l'elettore abbia voluto far riconoscere il
proprio voto;
b) nelle quali l'elettore ha espresso voti per più di una lista
e non sia possibile identificare la lista prescelta, nemmeno con
l'indicazione di alcuno dei candidati.
2. Sono, altresì, nulli i voti contenuti in schede che non siano
quelle prescritte dall'articolo 18 o che non portano il bollo
richiesto dall'articolo 28, comma tre, lettera b.
3. Le schede nulle e quelle non votate sono vidimate con la
firma del Presidente e di almeno due scrutatori e vengono allegate
al processo verbale.
Articolo 43 (Voti di preferenza al primo turno)
1. Le preferenze espresse in eccedenza al numero stabilito sono
nulle; rimane valida solo la prima.
2. E' nulla la preferenza nella quale il candidato non sia
designato con la chiarezza necessaria a distinguerlo da ogni altro
candidato della stessa lista. E' altresì, nulla la preferenza per
un candidato compreso in una lista diversa da quella votata.
3. La preferenza espressa in numeri sulla stessa riga è nulla se
ne derivi incertezza.
4. Se l'elettore ha segnato più di un contrassegno di lista, ma
ha scritto una preferenza per un candidato appartenente ad una
lista soltanto, il voto è attribuito a quest'ultima.
Articolo 44 (Conteggio delle schede spogliate)
1. Il Presidente, al termine dello spoglio delle schede, procede
al conteggio del numero delle schede stesse accertando se esso
corrisponde tanto al numero dei votanti quanto al numero dei voti
validi riportati complessivamente dalle liste dei candidati sommato
a quelli delle schede non votate e dei voti di lista nulli o
contestati, siano stati, questi ultimi, provvisoriamente assegnati
o no.
Articolo 45 (Sospensione delle operazioni di scrutinio per causa
di forza maggiore)
1. Se per causa di forza maggiore l'Ufficio non può ultimare le
operazioni di cui ai precedenti articoli, il Presidente deve, entro
le ore diciassette del giorno successivo a quello di votazione,
compiere le seguenti operazioni:
a) formare un plico contenente tutte le schede spogliate e i due
esemplari delle tabelle di scrutinio;
b) chiudere l'urna contenente le schede non spogliate;
c) formare un plico contenente i verbali e tutti gli altri
documenti ed atti relativi alle operazioni elettorali. Prima di
chiudere il plico si dà atto nel verbale di tutte le operazioni
compiute fino a quel momento.
2. All'urna e ai plichi devono apporsi l'indicazione della
sezione, il sigillo con il bollo dell'Ufficio nonché le firme del
Presidente e di almeno due scrutatori.
3; Il materiale di cui alle lettere a), b), c) del comma uno
viene portato, con l'assistenza di un componente del seggio, alla
cancelleria del Tribunale di Aosta e consegnato al Cancelliere, che
ne diviene personalmente responsabile.
4. Qualora non sia stato adempiuto quanto prescritto dai commi
uno, due e tre, il Presidente del Tribunale può far sequestrare i
verbali, le urne, le schede e le carte ovunque si trovino,
accertando nel contempo le cause delle inadempienze ed i
responsabili delle medesime.
Articolo 46 (Operazioni successive a quelle di scrutinio)
1. Il Presidente dell'Ufficio elettorale, al termine delle
operazioni di scrutinio, dichiara il risultato nel verbale e
procede alla formazione:
a) del plico contenente le schede corrispondenti ai voti
contestati per qualsiasi causa e le carte relative ai reclami ed
alle proteste;
b) del plico contenente le schede corrispon denti ai voti
nulli;
c) del plico contenente le schede deteriorate e le schede
mancanti del bollo consegnate dall'elettore, nonché di tutte le
carte e i documenti relativi a proteste e reclami presentati
durante lo svolgimento delle operazioni, i verbali di nomina degli
scrutatori e del segretario, gli atti di designazione dei
rappresentanti di lista ed i certificati medici;
d) del plico contenente le schede corrispondenti ai voti validi
ed una copia delle tabelle di scrutinio;
e) del plico diretto al Sindaco contenente un esemplare del
verbale;
f) del plico, diretto al Servizio elettorale della Presidenza
della Giunta regionale, contenente un esemplare delle tabelle di
scrutinio.
2. I plichi di cui al comma uno devono recare l'indicazione
della sezione ed essere sigillati con il bollo dell'Ufficio e con
la firma del Presidente e con quelle di almeno due scrutatori.
3. I plichi di cui alle lettere a), b) e c) del comma uno devono
essere allegati, con una copia delle tabelle di scrutinio, al
verbale destinato all'Ufficio centrale circoscrizio nale.
4. Il plico di cui alla lettera d) del comma uno deve essere
depositato nella cancelleria della Pretura.
5. Tutti i plichi devono essere recapitati, dal Presidente, o,
per sua delegazione scritta, da uno scrutatore, al Sindaco del
Comune, il quale provvede al sollecito inoltro agli uffici cui sono
diretti.
Articolo 47 (Affissioni all'Albo comunale del verbale delle
operazioni di sezione ed elenco degli elettori che non hanno
votato)
1. Entro il secondo giorno successivo a quello di votazione il
Sindaco provvede per il deposito, nella segreteria del Comune dove
ha sede la sezione, dell'esemplare del verbale ricevuto dal
Presidente del seggio.
2. Il deposito è reso noto con avviso affisso all'albo comunale
e ha la durata di otto giorni consecutivi durante i quali ogni
elettore ha diritto di prenderne conoscenza.
3. Il Pretore entro tre giorni dal ricevimento rende noto agli
scrutatori ed ai rappresentanti di lista il giorno e l'ora in cui
procederà all'apertura del plico di cui alla lettera d) del comma
uno dell'articolo 46 ed alla compilazione, a cura del cancelliere,
di un estratto delle liste da lui vistato in ciascun foglio e in
cui sono elencati gli elettori che non hanno votato.
4. Gli scrutatori e i rappresentanti delle liste intervenuti
possono apporre su ciascun foglio la loro firma.
5. L'estratto è trasmesso, non oltre il sessantesimo giorno
successivo a quello di votazione, al Sindaco del Comune dove ha
avuto sede la sezione, il quale ne cura il deposito per quindici
giorni nella Segreteria, dandone notizia al pubblico mediante
avviso all'albo comunale. Ogni elettore della circoscrizione ha
diritto di prendere conoscenza dell'estratto.
Articolo 48 (Operazioni dell'Ufficio centrale
circoscrizionale)
1. Entro ventiquattro ore dal ricevimento degli atti, l'Ufficio
centrale circoscrizionale procede con l'assistenza del cancelliere
alle seguenti operazioni:
a) effettua lo spoglio delle schede eventualmente inviate dalle
sezioni, in conformità dell'articolo 45, osservando, in quanto
siano applicabili, le disposizioni degli articoli 40, 41, 42 e
43;
b) procede, per ogni sezione, al riesame delle schede contenenti
voti contestati e provvisoriamente non assegnati e, tenendo
presenti le annotazioni riportate a verbale e le proteste e i
reclami presentati in proposito, decide, ai fini della
proclamazione, sull'assegnazione o meno dei relativi voti;
c) determina la cifra elettorale di ogni lista e la cifra
individuale di ciascun candidato.
2. La cifra elettorale di lista è data dalla somma dei voti
validi ottenuti da ciascuna lista nelle singole sezioni del
collegio.
3. La cifra individuale di ciascun candidato della lista è data
dalla somma dei voti di preferenza validi ad esso attribuiti.
Articolo 49 (Determinazione del numero di seggi spettanti a
ciascuna lista nel primo turno)
1. La cifra elettorale serve di base all'assegnazione del numero
dei consiglieri spettanti a ciascuna lista.
2. Tale assegnazione si effettua dividendo il totale dei voti
validi riportati da tutte le liste per il numero venticinque,
ottenendo così il quoziente elettorale; nell'effettuare la
divisione si trascura la eventuale parte frazionaria del quoziente.
Si attribuiscono, quindi, ad ogni lista tanti seggi quante volte il
quoziente elettorale risulti contenuto nella cifra elettorale di
ciascuna lista. I seggi che non sono stati assegnati perché non è
raggiunto il quoziente, sono attribuiti alle liste che hanno i
maggiori resti.
3. In caso di parità di resti, il seggio è attribuito alla lista
che ha ottenuto la minore cifra elettorale. A parità di
quest'ultima si procede a sorteggio.
Articolo 50 (Proclamazione degli eletti nel primo turno)
1. Stabilito il numero dei seggi assegnati a ciascuna lista,
l'Ufficio centrale circoscrizionale forma la graduatoria dei
candidati delle singole liste, secondo l'ordine decrescente delle
rispettive cifre individuali.
2. Il Presidente dell'Ufficio centrale circoscrizionale, in
conformità dei risultati accertati dall'Ufficio stesso, proclama
eletti, fino a concorrenza dei seggi cui la lista ha diritto a
norma del comma tre dell'articolo 1, i candidati che, nell'ordine
di graduatoria di cui al comma 1, hanno riportato le cifre
individuali più elevate e, a parità di cifre, quelli che precedono
nell'ordine di lista.
Articolo 51 (Suddivisione dei seggi nel secondo turno)
1. La lista di coalizione che, nel secondo turno, ottiene la più
alta cifra elettorale ha diritto a sette seggi. La lista di
coalizione che ottiene la più alta cifra elettorale successiva alla
prima, ha diritto a tre seggi.
2. In caso di parità di cifre elettorali fra le due liste con
cifra elettorale più alta, dieci seggi vengono ripartiti in parti
uguali fra le due liste. In caso di parità di cifra elettorale fra
due liste che seguono la prima, i tre seggi vengono ripartiti
tramite un sorteggio, due seggi alla lista che vince il sorteggio,
un seggio all'altra lista.
3. Se al secondo turno viene regolarmente presentata una sola
lista di coalizione, non si procede a votazione ed all'unica lista
di coalizione presentata vengono assegnati dieci seggi.
Articolo 52 (Proclamazione definitiva degli eletti)
1. Nel secondo turno i seggi ottenuti da ogni lista vengono
assegnati ai candidati della lista secondo l'ordine di lista.
2. I candidati eletti anche nel secondo turno lasciano
automaticamente vacanti i seggi a loro assegnati nel primo turno.
Ad essi subentrano i candidati della medesima lista che nel primo
turno hanno ottenuto le cifre individuali più alte.
3. L'assegnazione dei seggi del secondo turno viene fatta
dall'Ufficio centrale circoscrizionale.
Il Presidente dell'Ufficio centrale circoscrizionale provvede
alla proclamazione degli eletti.
Articolo 53 (Poteri dell'Ufficio centrale circoscrizionale)
1. L'Ufficio centrale circoscrizionale pronuncia sopra qualunque
incidente relativo alle operazioni ad esso affidate, salvo il
giudizio definitivo dell'organo di verifica dei poteri.
2. Ad eccezione di quanto previsto alla lettera b), comma uno,
dell'articolo 48, circa il riesame dei voti contestati e
provvisoriamente non assegnati, è vietato all'Ufficio centrale
circoscrizionale di deliberare o anche da discutere sulla
valutazione dei voti, sui reclami, le proteste e gli incidenti
verificatisi nelle sezioni, di variare i risultati dei verbali e di
occuparsi di qualsiasi altro oggetto che non sia di sua
competenza.
3. Non è ammesso, nell'aula dove siede l'Ufficio centrale
circoscrizionale, l'elettore che non presenti ogni volta il
certificato di iscrizione nelle liste del collegio. Nessun elettore
può entrare armato.
4. L'aula deve essere divisa in due compartimenti da un solido
tramezzo; il compartimento in comunicazione immediata con la porta
d'ingresso è riservato agli elettori, l'altro è esclusivamente
riservato all'Ufficio centrale circoscrizionale ed ai
rappresentanti delle liste dei candidati.
5. Il Presidente dell'Ufficio centrale circoscrizionale ha tutti
i poteri spettanti ai Presi denti degli Uffici elettorali. Per
ragioni di ordine pubblico può inoltre disporre che si proceda a
porte chiuse: del comma cinque dell'articolo 11, hanno diritto di
entrare e di rimanere nell'aula i rappresentanti delle liste dei
candidati.
Articolo 54 (Adempimenti dell'Ufficio centrale
circoscrizionale)
1. Di tutte le operazioni dell'Ufficio centrale circoscrizionale
è redatto, in duplice esemplare, il processo verbale, che, seduta
stante, deve essere firmato in ciascun foglio e sottoscritto dal
Presidente, dagli altri magistrati, dal cancelliere e dai
rappresentanti di lista presenti.
2. Nel verbale deve specificarsi:
a) la data e l'ora dell'insediamento dell'Ufficio nonché il nome
e il cognome dei componenti il medesimo;
b) l'indicazione dei risultati del riesame delle schede
contenenti i voti contestati e non assegnati;
c) l'indicazione delle cifre elettorali di lista;
d) l'indicazione del numero dei seggi attribuiti a ciascuna
lista;
e) la graduatoria, per ciascuna lista, dei candidati, in ordine
decrescente della rispettiva cifra individuale;
f) l'indicazione dei candidati proclamati eletti per ciascuna
lista.
3. Uno degli esemplari del verbale, con documenti annessi, e
tutti i verbali delle sezioni, con gli atti e documenti ad essi
allegati, devono essere inviati subito dal Presidente dell'Ufficio
centrale circoscrizionale alla segreteria della Presidenza del
Consiglio regionale, la quale ne rilascia ricevuta.
4. Il secondo esemplare del verbale è depositato nella
Cancelleria del Tribunale.
Titolo VII Convocazione e primi compiti del nuovo Consiglio
Articolo 55 (Convalida degli eletti)
1. Nella prima adunanza del Consiglio della Valle la Presidenza
provvisoria dell'assemblea è assunta dal Consigliere più anziano di
età; il più giovane funziona da segretario.
2. Nella prima adunanza e, ove risulti necessario, in quelle
immediatamente successive, il Consiglio procede:
a) alla convalida dell'elezione dei Consiglieri;
b) alla elezione del Presidente del Consiglio e del Presidente
della Giunta;
3. Al Consiglio regionale è riservata la convalida delle
elezioni dei propri componenti secondo le norme del suo regolamento
interno
4. Nessuna elezione può essere convalidata prima che siano
trascorsi quindici giorni dalla proclamazione.
Articolo 56 (Corso di formazione)
1. Tutti i candidati eletti alla carica di Consigliere
regionale, devono, entro quattro mesi dalla convalida, partecipare
ad un corso di formazione e aggiornamento di almeno venti ore
concernente le funzioni e l'organizzazione dell'Amministrazione
regionale.
Articolo 57 (Seggio vacante)
1. Il seggio che rimanga vacante per nullità dell'elezione di un
Consigliere o, durante il quinquennio, per qualsiasi causa, anche
se sopravvenuta, è attribuito al candidato che nella medesima lista
presentata al primo turno segue immediatamente, quanto a voti di
preferenza ottenuti, l'ultimo eletto.
Articolo 58 (Accettazione delle dimissioni da Consigliere
regionale)
1. E' riservata al Consiglio regionale la facoltà di ricevere ed
accettare le dimissioni dei propri membri.
Titolo VIII Disposizioni finali
Articolo 59 (Rinvio normativa statale)
1. Per quanto non disposto dalla presente legge, per le elezioni
dei consiglieri regionali si osservano, in quanto applicabili, le
norme per l'elezione della Camera dei Deputati.
Articolo 60 (Disposizioni finanziarie)
1. Tutte le spese conseguenti all'applicazione della seguente
legge sono a carico della Regione.
2. Le spese per l'arredamento dei seggi, per la compilazione
delle liste elettorali di sezione, per la compilazione e la
distribuzione dei certificati elettorali, per il pagamento delle
competenze spettanti ai membri dell'Ufficio elettorale di sezione,
sono anticipate dal Comune e rimborsate dalla Regione.
Presidente
Passiamo all'esame della proposta di legge
n. 440, presentata dal Consigliere Gremmo.
Do lettura dell'articolo 1:
Titolo I Disposizioni Generali
Articolo 1 (Norme generali)
1. Il Consiglio regionale della Valle d'Aosta è eletto a
suffragio universale, con voto diretto ed eguale, libero e segreto
secondo le norme degli articoli seguenti.
2. Ogni elettore dispone di un voto di lista.
3. L'assegnazione dei seggi tra le liste concorrenti avviene
secondo il sistema proporzionale con utilizzazione dei maggiori
resti.
4. Nella Regione Valle d'Aosta sono costituiti tanti collegi
quanti sono i consiglieri regionali ad essa assegnati.
La tabella delle circoscrizioni sarà stabilita con decreto del
Presidente della Giunta regionale su proposta del Consiglio
regionale con voto a maggioranza qualificata di due terzi dei suoi
componenti da pubblicarsi sul Bollettino Ufficiale della
Regione.
Presidente
Ha chiesto di parlare il Consigliere
Cristina Monami, ne ha facoltà.
Monami (PCI-PDS)
Rispetto a questa legge il PDS si
astiene. Volevo però aggiungere che il nostro Gruppo ha apprezzato
il lavoro che il Consigliere Gremmo ha svolto. Abbiamo letto con
attenzione questa legge, ci è sembrato che da parte sua ci sia
stato un vero, reale, razionale sforzo per superare le
contraddizioni che in questo momento gravano sulla politica
italiana, ma soprattutto gravano sulla coscienza politica di ognuno
di noi.
Può darsi anche che non siamo stati all'altezza di capire; per
il momento ci sentiamo lontani da questa impostazione, ragione per
cui ci asterremo.
Presidente
Ha chiesto di parlare il Consigliere
Milanesio, ne ha facoltà.
Milanesio (PSI)
Qualche Consigliere nella discussione
di ieri si era lamentato dicendo che non avevamo avuto abbastanza
fantasia in questo Consiglio; a me non pare che non ci sia stata
abbastanza fantasia. La proposta del Consigliere Gremmo è una
proposta decisamente, per il contesto della nostra Regione,
rivoluzionaria. Ed è anche per la incapacità e l'impossibilità di
rendersi conto di quali potevano essere gli effetti di una legge
elettorale di questo tipo, che c'è stata una scarsa disponibilità a
prenderla in vera considerazione, diciamo pure la verità.
Riteniamo che il problema reale per un'applicazione di quella
legge sia poi andare ad identificare i collegi elettorali, le
circoscrizioni; quindi l'abbiamo ritenuta di difficile
comprensione.
Oltretutto abbiamo il sospetto che poi in una Regione già
piccola con la nostra, con tanti municipalismi e campanilismi che
affiorano quotidianamente, si potrebbe rischiare -
nell'identificare dei collegi elettorali - di trasformare poi il
rappresentante di quella zona come un consigliere di frazione, come
un consigliere di zona, quindi legato troppo al territorio che lo
esprime.
Mentre riteniamo che uno dei principi fondamentali da non
toccare, presente nella legge elettorale esistente ed in quella che
(speriamo) possa approvare questo Consiglio, sia il principio della
rappresentanza generale degli interessi di tutti i cittadini
valdostani, che fa capo a ciascun Consigliere.
Per queste ragioni ci asterremo sulla proposta del Consigliere
Gremmo.
Presidente
Ha chiesto di parlare il Consigliere
Bondaz, ne ha facoltà.
Bondaz (DC)
E' con una certa difficoltà che prendo la
parola, ma mi sembra doveroso farlo, per annunciare l'astensione
del gruppo DC.
La legge che ha presentato il Consigliere Gremmo ha per certi
versi, e non me ne voglia, allargato il concetto che nell'ormai
lontano 1977 avevo presentato in Consiglio regionale con una legge
a carattere circoscrizionale o mandamentale, o per comunità montane
come si vuole dire. L'ha allargata, a mio giudizio peraltro un po'
troppo, valutando 35 collegi, che potrebbero anche avere nel loro
seno delle differenze sia di voti che di valutazioni.
E' sicuramente una legge che per alcuni versi mi ha un po'
entusiasmato, è rivoluzionaria - come diceva qualcuno che mi ha
preceduto - ma lo è nel senso positivo della parola.
Peraltro il partito cui appartengo ha deciso una valutazione
completamente diversa rispetto a questo metodo elettorale, e pur
dispiacendomi di non poterla votare, seppure emendata per certi
versi, devo annunciare il voto di astensione del gruppo DC, pur
dando atto al Consigliere Gremmo di una sua valutazione originale e
sicuramente foriera nel futuro di valutazioni da parte dei
consiglieri regionali che si seguiranno nella prossima
legislatura.
Presidente
Ha chiesto di parlare il Consigliere
Maquignaz, ne ha facoltà.
Maquignaz (GM)
Non condivido in toto questa legge,
perché è formata da 35 collegi, però voterò a favore di questa
legge essenzialmente perché esprime la volontà di cambiamento,
volontà di cambiamento che non mi pare essere emersa da altre forze
politiche presenti in questo Consiglio; in secondo luogo perché
comunque esprime la volontà di valorizzare la gente che abita nelle
zone periferiche e montane; in terzo luogo perché è comunque una
legge su basi mandamentali con una impostazione che è molto simile
a quella presentata dal Movimento Valle d'Aosta.
Presidente
Ha chiesto di parlare il Consigliere
Martin, ne ha facoltà.
Martin (ADP)
Pur avendo apprezzato alcune novità che
sono state inserite nel progetto di legge presentato dal
Consigliere Gremmo, il mio Movimento si è espresso per una unica
circoscrizione elettorale, e pertanto su questa proposta il nostro
voto sarà di astensione.
Presidente
Ha chiesto di parlare il Consigliere
Rusci, ne ha facoltà.
Rusci (PRI)
I motivi dell'astensione sono insiti
nell'intervento del Consigliere Martin.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
Per un senso di dovere che si deve a tutti
coloro che hanno lavorato alla ricerca di una soluzione, ritengo di
dover esprimere un giudizio che cerca di andare alla filosofia che
ha guidato il Consigliere proponente nella definizione di questa
proposta di legge.
Credo che al centro di questa proposta ci sia un concetto di
superamento del partito in definitiva; la ripartizione in 35
circoscrizioni, al di là del numero o di quello che può
rappresentare, è il tentativo del superamento della forma del
partito. Trentacinque collegi vuol dire andare a ricercare 35
uomini da portare nel Consiglio regionale.
La motivazione quindi di astensione deriva da una considerazione
diversa che ho rispetto a questa posizione, cioè credo che in
questa fase, che è una fase di trasformazione e di cambiamento,
bisogna, come persone ancora prima che come aderenti a forze
politiche, almeno avere una idea di cosa vuol dire cambiamento, che
significa passare da un punto "A" ad un punto "B". Mentre
conosciamo con esattezza il punto "A", come punto di arrivo di un
percorso che ha avuto negli ultimi tempi una fase di perversione,
meno chiaro ci appare il punto "B", traguardo a cui la comunità, a
prescindere dalle nostre volontà, cercherà di arrivare.
La perversione della fase "A" è avvenuta non tanto perché
esistono i partiti o i movimenti, ma per il loro modo di agire, e
cioè quando si è stabilizzata una sorta di spirale perversa, che
mette insieme potere e consenso per mantenere il partito, abbiamo
stabilito una spirale i cui esiti negativi si stanno oggi
intravedendo. Se questa è la fase "A" con risultati perversi, la
fase "B" non è lo smontaggio o la criminalizzazione delle forze
politiche, partiti o movimenti che siano, è il tentativo di
modificare il loro modo di essere. La cosa si complica, perché i
riformatori dovrebbero essere gli stessi, in genere lo sono, che
dovrebbero fare una opera di riconversione pesante.
Quindi la mia motivazione di astensione su questa legge è che,
pur partendo da un dato di realtà, e cioè da questa sorta di
repulsione diffusa che vi è per un modo di essere dei partiti, la
proposta che il Consigliere Gremmo avanza non lo risolve, anche se
sottolinea un dato di non adeguatezza non tanto delle forze
politiche, ripeto, quanto del loro modo di essere nella società
moderna.
Presidente
Ha chiesto di parlare il Consigliere
Louvin, ne ha facoltà.
Louvin (UV)
L'Union Valdôtaine a examiné toutes les
propositions qui ont été présentées, et celle-ci n'a pas manqué
d'attirer notre attention.
Nous sommes en effet sensibles à la nécessité de mettre en
valeur les zones périphériques, les communes moins rapprochées et
de leur garantir une représentativité adéquate; cela se fait
normalement surtout dans les périodes où l'Union a la chance
d'avoir un nombre d'élus assez élevé, par le biais de mécanismes
internes; mais nous croyons qu'il faudra tôt ou tard arriver à des
solutions qui permettront également d'avoir une représentation
territoriale différente.
Ceci pour l'instant n'est pas possible, et cela notamment pour
le fait qu'un discours véritable de collèges sur le territoire
risquerait de mettre trop l'accent à notre avis sur l'esprit de
clocher. Il faut qu'il y ait un moment fort d'unité dans cette
Région à côté de la mise en valeur des différentes réalités
territoriales, et cela ne peut pas se passer à partir du moment où
le Gouvernement tire sa légitimation de cette même assemblée, si
les élus sont appelés à se comporter aussi dans une logique de
représentants d'une zone déterminée. Nous croyons qu'à partir du
moment où d'autres mécanismes pourraient établir une légitimation
différente de l'exécutif, on puisse aller dans une direction
différente.
Je voudrais également dire à M. Gremmo que le système qu'il a
proposé, qui est un système essentiellement municipal, a des
grandes qualités lorsqu'il est appliqué à une logique
d'administration. Il me paraît plus faible à partir du moment où
l'on raisonne dans des termes plus largement politiques, et quand
nous nous rapprochons aux expériences de représentation par
collèges, nous avons toujours des assises beaucoup plus larges que
celles qui ne seraient malheureusement contemplées par des raisons
démographiques évidentes à l'intérieur de notre Région.
C'est donc sur la base de cette philosophie que l'Union
Valdôtaine, tout en soulignant le caractère intéressant de la
proposition qui a été suggérée par M. Gremmo, estime devoir
s'abstenir sur cette proposition.
Presidente Ha chiesto di parlare il Consigliere Riccarand, ne ha
facoltà.
Riccarand (VA)
Ho la sensazione che molti consiglieri
non abbiano letto il testo della proposta di legge presentata dal
Gruppo UAP, perché qui ho sentito parlare di collegi uninominali,
quando in realtà questa è la più classica delle proposte
proporzionali, basata su liste che vengono presentate su tutto il
territorio regionale, dove l'attribuzione avviene con il più
classico sistema dei seggi pieni più i resti più alti e i collegi
servono solo per la distribuzione delle preferenze all'interno
della lista. Quindi qui siamo lontanissimi da sistemi uninominali,
in cui la lotta avviene fra due o tre persone all'interno del
collegio. Forse bisognerebbe leggerle le proposte prima di
pronunciarsi.
Secondo noi è una proposta rispettabilissima, una proposta che è
in uso nelle province italiane, che il Consigliere Gremmo del resto
ben conosce, ed anche nella provincia di Torino; per cui non
introduce sicuramente degli elementi di novità rispetto ad un
sistema tradizionalissimo. Noi non la condividiamo nella sua
impostazione e non la voteremo.
Presidente
Pongo in votazione l'articolo 1:
Esito della votazione
Presenti: 34
Votanti: 2
Favorevoli: 2
Astenuti: 32 (Agnesod, Aloisi, Bajocco, Beneforti, Bich, Bondaz,
Chenuil, Chiofalo, Cout, Faval, Lanièce, Lanivi, Lavoyer, Limonet,
Louvin, Mafrica, Marcoz, Martin, Milanesio, Monami, Mostacchi,
Pascale, Perrin, Riccarand, Ricco, Rollandin, Rusci, Stévenin,
Trione, Vallet, Viérin e Voyat)
Il Consiglio non approva
Presidente
Poiché il primo articolo è stato respinto,
dichiaro che il Consiglio respinge la proposta di legge n. 440:
"Norme per l'elezione del Consiglio regionale della Valle
d'Aosta":
Titolo II Elettorato attivo e passivo
Articolo 2 (Elettori)
1. Sono elettori del Consiglio regionale della Valle d'Aosta i
cittadini iscritti nelle liste elettorali dei Comuni della Regione,
compilate secondo le disposizioni contenute nel Testo unico delle
leggi per la disciplina dell'elettorato attivo e per la tenuta e
revisione delle liste elettorali approvato con decreto del
Presidente della Repubblica 20 marzo 1967, n. 223 e successive
modificazioni, che hanno compiuto o compiono il 18° anno di età
entro il giorno stabilito per l'elezione.
Articolo 3 (Eleggibilità a Consigliere regionale)
1. Sono eleggibili a Consigliere regionale tutti i cittadini
iscritti nelle liste elettorali di un Comune della Valle d'Aosta
che hanno compiuto o compiono il 18 anno di età entro il giorno
stabilito per l'elezione e che risiedono, alla data di
pubblicazione del manifesto di convocazione dei comizi elettorali,
nel territorio della Regione da almeno cinque anni
ininterrottamente.
Titolo III Procedimento elettorale preparatorio
Articolo 4 (Durata in carica del Consiglio regionale e
convocazione dei comizi)
1. Il Consiglio regionale si rinnova ogni 5 anni. Il quinquennio
decorre dalla data delle elezioni.
2. Le elezioni del nuovo ConsigIio sono indette dal Presidente
della Giunta regionale e possono aver luogo a decorrere dalla
quarta domenica precedente e non oltre la seconda domenica
successiva al compimento del periodo di cui al comma uno.
3. Quando, in applicazione dell'articolo 126 della Costituzione,
la data per la rinnovazione del Consiglio regionale dovesse cadere
nel periodo tra il 15 novembre ed il 31 marzo, la stessa verrà
spostata al periodo compreso fra il 15 aprile e il 15 maggio
successivi.
4. I comizi elettorali sono convocati dal Presidente della
Giunta regionale con decreto da pubblicarsi nel Bollettino
Ufficiale della Regione non oltre il quarantacinquesimo giorno
antecedente la data stabilita per la votazione.
5. Lo stesso decreto fissa la data della prima riunione del
Consiglio regionale, da tenersi non oltre il ventesimo giorno dalla
proclamazione degli eletti su convocazione del Presidente della
Giunta regionale in carica.
6. I Sindaci dei Comuni della Regione danno notizia al pubblico
del decreto di convocazione dei comizi con apposito manifesto che
deve essere affisso entro cinque giorni dalla data di pubblicazione
del decreto stesso.
Articolo 5 (Contrassegni di lista)
1. Il modello di contrassegno di lista, riprodotto su foglio
bianco formato protocollo, deve essere depositato, in triplice
esemplare, con la lista dei candidati, ai sensi dell'articolo 7,
comma uno, lettera a).
2. I partiti o gruppi politici che notoriamente tenuti a
presentare le loro liste con un contrassegno che riproduca tale
simbolo anche integrato con nuovi motti o emblemi o scritte.
I Contrassegni non possono essere colorati.
2. I partiti o gruppi politici che notoriamente fanno uso di un
determinato simbolo sono tenuti a presentare le loro liste con un
contrassegno che riproduca tale simbolo.
3. Non è ammessa la presentazione da parte di altri partiti o
gruppi politici di contrassegni identici o confondibili con quelli
presentati in precedenza, ovvero con quelli riproducenti simboli
notoriamente usati da partiti o gruppi politici di cui al comma
tre.
4. Non a neppure ammessa la presentazione di contrassegni
riproducenti immagini o soggetti religiosi.
Articolo 6 (Liste dei candidati)
1. Le liste dei candidati, comprendenti ciascuna un numero di
candidati non inferiore ad un terzo e non superiore al numero dei
consiglieri della Regione devono essere sottoscritte da almeno 300
elettori iscritti nelle liste elettorali di un Comune della
Regione.
2. Sono esenti da tale sottoscrizione i partiti o gruppi
politici costituiti in gruppo consiliare nella precedente
legislatura.
Ricorrendo tale ipotesi le liste dei candidati possono essere
sottoscritte dal Presidente o segretario regionale ovvero da
rappresentanti da loro incaricati con mandato autenticato da
notaio.
Nessuna sottoscrizione è parimenti richiesta nel caso in cui la
lista sia contraddistinta da un contrassegno composito, nel quale
sia contenuto quello di un partito o gruppo politico esente da tale
onere ai sensi del presente comma.
Le disposizioni di cui all'articolo 1 lettera b del dl. 3.5.1976
n. 161 e successive modificazioni non si applicano per le elezioni
del Consiglio Regionale della Valle d'Aosta.
3. La presentazione delle candidature per i singoli collegi è
fatta per gruppi contraddistinti da un unico contrassegno.
4. La candidatura deve essere accettata con dichiarazione
firmata ed autenticata da un notaio o da un cancelliere o da un
segretario comunale o altro funzionario incaricato dal Sindaco.
Per i cittadini residenti all'estero l'autenticazione della
firma deve essere richiesta ad un ufficio diplomatico o
consolare.
5. Di tutti i candidati deve essere indicato cognome, nome,
luogo e data di nascita. Per ogni candidato deve essere indicato il
collegio per il quale viene presentato.
6. Nessun candidato può essere compreso in più liste. Nessun
candidato può accettare la candidatura in più di tre collegi.
Articolo 7 (Presentazione delle liste)
1. La presentazione delle liste si effettua alla cancelleria del
Tribunale di Aosta dalle ore otto del trentacinquesimo giorno alle
ore venti del trentaquattresimo giorno antecedente quello della
votazione.
2. Insieme con le liste dei candidati devono essere
presentati:
a) tre esemplari del contrassegno;
b) il certificato di iscrizione dei candidati nelle liste
elettorali di un Comune della Regione, rilasciato dal Sindaco
competente;
b bis) il certificato di residenza dal quale risulti la
residenza ininterrotta, alla data di pubblicazione del manifesto di
convocazione dei comizi elettorali, nel territorio della Regione,
da almeno tre anni;
c) il certificato di nascita o documento equivalente, di ciascun
candidato;
d) la dichiarazione di accettazione della candidatura da
prodursi secondo le modalità indicate all'articolo 6, comma
quattro;
e) la dichiarazione di presentazione della lista sottoscritta,
anche in atti separati, dal prescritto numero di elettori o, per i
soggetti di cui al capo 2 dell'articolo 6 da coloro che ne hanno
diritto.
3. Nessun elettore può sottoscrivere più di una lista di
candidati.
4. La firma dei sottoscrittori deve avvenire su appositi moduli
predisposti dall'Ufficio elettorale regionale, essi debbono
contenere il contrassegno di lista (descritto e riprodotto), il
nome e cognome, luogo e data di nascita dei candidati e deve essere
autenticata da notaio; devono essere indicati inoltre il numero del
documento con cui il pubblico ufficiale ha proceduto
all'identificazione del sottoscrittore e il Comune nelle cui liste
l'elettore dichiara di essere iscritto.
La sottoscrizione deve avvenire non anteriormente a 90 giorni
dalla data di scadenza del Consiglio regionale.
5. La dichiarazione di presentazione della lista i deve essere
corredata dei certificati, anche collettivi, dei Sindaci dei
singoli Comuni, ai quali appartengono i sottoscrittori, che ne
attestino l'iscrizione nelle liste elettorali di un Comune della
Regione. I Sindaci devono, nel termine improrogabile di
ventiquattro ore dalla richiesta, rilasciare tali certificati.
6. La dichiarazione di presentazione della lista dei candidati
deve contenere, infine, l'indicazione di due delegati elettivi e di
due supplenti autorizzati a designare, personalmente o per mezzo di
persone da essi autorizzate con dichiarazione autenticata con le
modalità di cui al comma quattro i rappresentanti della lista
presso ogni seggio e presso l'Ufficio centrale
circoscrizionale.
7. La cancelleria del Tribunale all'atto del ricevimento delle
liste dei candidati rilascia ricevuta nella quale è indicato il
numero provvisorio di presentazione, la riproduzione della
descrizione del contrassegno che distingue la lista, nonché i
documenti di corredo richiesti dalla legge.
8. Nel caso in cui la lista è presentata incompleta nella
documentazione, essa viene restituita ai presentatori e, qualora
ripresentata nei termini prescritti, assume il numero provvisorio
spettante al momento della ripresentazione.
9. Gli atti ed i documenti richiesti dalla legge a corredo delle
candidature sono esenti da bollo.
Articolo 8 (Ufficio centrale circoscrizionale)
1. Il Presidente del Tribunale di Aosta costituisce, entro tre
giorni dalla data di pubbIicazione del decreto di convocazione dei
comizi, l'Ufficio centrale circoscrizionale, composto di tre
magistrati, dei quali uno con funzione di Presidente.
2. L'Ufficio centrale circoscrizionale può avvalersi di uno o
più esperti, con attribuzioni esclusivamente tecniche, nominati dal
Presidente dell'Ufficio stesso.
Articolo 9 (Esame e ammissione delle liste)
1. L'ufficio centrale circoscrizionale entro due giorni dalla
scadenza del termine stabilito per la presentazione delle liste dei
candidati:
a) verifica se le liste sono state presentate in termine, sono
state sottoscritte nel periodo di tempo prescritto dal numero di
elettori necessario e comprendono un numero di candidati non
inferiore ad un terzo dei consiglieri della Regione; dichiara non
valide le liste che non corrispondono a queste condizioni.
b) accerta che le liste siano state presentate da persone munite
di delega rilasciata dal dirigente o dai dirigenti regionali del
partito, ai sensi di quanto previsto dall'articolo 6, comma
due;
c) ricusa le liste contraddistinte da contrassegni in violazione
di quanto previsto dall'articolo 5;
d) cancella dalle liste i nomi dei candidati per i quali manca
la prescritta accettate;
e) cancella dalle liste i nomi dei candidati che non abbiano
compiuto o che con compiono il diciottesimo anno di età al giorno
delle elezioni e di quelli per i quali non sia stato presentato il
certificato di nascita o documento equipollente, o il certificato
di iscrizione nelle liste elettorali di un Comune della Regione e
di quelli che, alla data di pubblicazione del manifesto dei comizi
elettorali, non posseggono il requisito della residenza nel
territorio regionale per un periodo ininterrotto di almeno cinque
anni.
f) cancella i nomi dei candidati compresi in altra lista già
presentata.
2. L'ufficio centrale circoscrizionale, non appena scaduto il
termine per la presentazione dei ricorsi o, nel caso in cui sia
stato presentato reclamo alla scadenza del termine per la decisione
dei ricorsi di cui all'art.10, comma due, compie le seguenti
operazioni:
a) stabilisce, mediante sorteggio, da effettuarsi alla presenza
dei delegati di lista di cui all'articolo 7, comma sei,
appositamente convocati, il numero d'ordine da assegnarsi alle
liste medesime. Le liste e i relativi contrassegni saranno
riportati sulle schede di votazione e sul manifesto di cui
all'articolo 11 secondo l'ordine risultato dal sorteggio;
b) comunica ai delegati di lista le definitive determinazioni
adottate;
c) trasmette immediatamente alla Presidenza della Giunta
regionale l'originale delle liste definitive corredate dai relativi
allegati nonché di un esemplare del verbale stesso per dare atto
degli adempimenti di cui sopra.
Articolo 10 (Ricorsi contro le decisioni dell'ufficio centrale
circoscrizionale)
1. Le decisioni dell'Ufficio centrale circoscrizionale, di cui
all'art. 9, sono comunicate nella stessa giornata ai delegati di
lista.
2. Contro le decisioni di cui al comma uno, i delegati di lista
possono, entro ventiquattro ore dalla comunicazione, ricorrere al
medesimo ufficio centrale circoscrizionale, che decide entro le
ventiquattro ore successive.
3. Il ricorso deve essere depositato entro il termine di cui al
comma due a pena di decadenza presso l'ufficio centrale
circoscrizionale.
Articolo 11 (Pubblicazione del manifesto delle candidature)
1. Il Presidente della Giunta regionale provvede per la
preparazione del manifesto che deve contenere le liste dei
candidati ed i relativi contrassegni secondo l'ordine risultato dal
sorteggio, ed il cognome, luogo e data di nascita, nonché il numero
progressivo assegnato ai candidati di ciascuna lista
2. Il manifesto recante la firma, anche a stampa, del Presidente
deIl'Ufficio centrale circoscrizionale, è trasmesso dal Presidente
della Giunta regionale ai Sindaci dei Comuni della Regione, i quali
provvedono per la pubblicazione all'albo comunale ed in altri
luoghi pubblici entro il quindicesimo giorno anteriore a quello
della votazione.
3. Il Presidente della Giunta regionale provvede, inoltre, per
la stampa delle schede nelle quali i contrassegni di lista sono
riportati secondo l'ordine risultato dal sorteggio.
Articolo 12 (Designazione dei rappresentanti di lista)
1. Con dichiarazione scritta su carta libera e autenticata con
le modalità indicate all'articolo 7, comma quattro, i delegati di
cui all'articolo 7, comma sei, o persone da essi autorizzati in
forma autenticata, hanno diritto di designare all'Ufficio di
ciascuna sezione e all'Ufficio centrale circoscrizionale, due
rappresentanti di lista, uno effettivo e l'altro supplente,
scegliendoli fra gli elettori della Regione che sappiano leggere e
scrivere.
2. L'atto di designazione dei rappresentanti presso gli uffici
elettorali di sezione è presentato entro il venerdì precedente
l'elezione al segretario del Comune che ne deve curare la
trasmissione ai presidenti delle sezioni elettorali o è presentato
direttamente ai singoli presidenti delle sezioni sabato pomeriggio,
oppure la mattina stessa delle elezioni, purché prima dell'inizio
della votazione.
3. L'atto di designazione dei rappresentanti presso l'Ufficio
centrale circoscrizionale è presentato entro le ore dodici del
giorno precedente l'elezione, alla cancelleria del Tribunale di
Aosta, la quale ne rilascia ricevuta.
4. Per lo svolgimento del loro compito i delegati di lista
devono dimostrare la loro qualifica esibendo la ricevuta rilasciata
dalla cancelleria del Tribunale all'atto del deposito delle liste
dei candidati. Nel caso che alla designazione dei rappresentanti di
lista provvedano delegati dei delegati ai sensi del comma uno, il
notaio, nell'autenticarne la firma, dà atto dell'esibizione
fattagli della ricevuta rilasciata all'atto del deposito delle
liste.
5. Il rappresentante di ogni lista di candidati ha diritto di
assistere a tutte le operazioni dell'ufficio elettorale, sedendo al
tavolo dell'ufficio stesso o in prossimità, ma sempre in luogo che
gli permetta di seguire le operazioni elettorali e può fare
inserire succintamente a verbale eventuali dichiarazioni.
6. Il Presidente, uditi gli scrutatori, può con ordinanza
motivata fare allontanare dall'aula il rappresentante che eserciti
violenza, o che, richiamato due volte, continui a turbare
gravemente il regolare procedimento delle operazioni
elettorali.
Articolo 13 Certificato di iscrizione nelle liste
elettorali)
1. Entro il quinto giorno precedente quello della votazione, il
Sindaco di ciascun Comune della Regione deve provvedere per la
consegna al domicilio di ciascun elettore del certificato di
iscrizione nelle liste elettorali. Il certificato indica la sezione
alla quale l'elettore appartiene, la sua ubicazione, il giorno e
l'orano della votazione e reca un tagliando, che è staccato dal
Presidente dell'Ufficio elettorale di sezione all'atto
dell'esercizio del voto.
2. Per l'elettore residente nel Comune, la consegna del
certificato è effettuato a domicilio ed è constatata mediante
ricevuta dell'elettore stesso o di persona della sua famiglia o
addetta al suo servizio e con lui convivente.
3. Quando il certificato sia rifiutato o la persona alla quale è
fatta la consegna non possa o non voglia rilasciare ricevuta, il
messo redige apposita dichiarazione.
4. Per gli elettori residenti fuori del Comune, i certificati
sono loro rimessi dall'Ufficio comunale, tramite il Sindaco del
Comune di loro residenza, se questa sia conosciuta.
5. Per i militari delle forze armate e gli appartenenti ai corpi
militarmente organizzati al servizio dello Stato nonché gli
appartenenti alla Polizia di Stato, i quali prestano servizio nel
territorio della Regione, ma fuori del Comune nelle cui liste sono
iscritti, i Comandanti dei reparti entro dieci giorni dalla
pubblicazione del decreto di convocazione dei comizi elettorali,
devono richiedere al Sindaco competente la trasmissione dei
certificati elettorali, per eseguire poi, immediatamente, la
consegna agli interessati.
6. Per gli elettori residenti all'estero i Comuni di iscrizione
elettorale provvedono, entro il ventesimo giorno successivo a
quello di pubblicazione del decreto di convocazione dei comizi,
all'invio di una cartolina avviso recante l'indicazione della data
della votazione, l'avvertenza che il destinatario può ritirare il
certificato elettorale presso il competente ufficio comunale e che
l'esibizione della cartolina stessa dà diritto al titolare di
usufruire delle facilitazioni di viaggio per recarsi a votare nel
comune di iscrizione elettorale. Le cartoline avviso, fornite ai
comuni dal Servizio elettorale regionale, devono essere spedite col
mezzo postale più rapido.
7. Gli elettori che non abbiano ricevuto a domicilio, entro il
termine fissato dal comma uno, il certificato di iscrizione nelle
liste elettorali, possono personalmente ritirarlo a decorrere dal
terzo giorno antecedente sino a quello dell'elezione compreso.
Della consegna si fa annotazione in apposito registro.
8. Se un certificato è stato smarrito o è divenuto inservibile,
l'elettore ha diritto, presentandosi personalmente fino alla
chiusura delle operazioni di votazione, e previa annotazione in
apposito registro, di ottenerne dal Sindaco un altro munito di
speciale contrassegno sul quale deve essere dichiarato che trattasi
di duplicato.
9. Qualora i certificati elettorali non siano distribuiti o
siano stati distribuiti irregolarmente, il Presidente della
commissione elettorale circondariale, previ sommari accertamenti,
può nominare un commissario che intervenga presso il Comune per la
distribuzione dei certificati.
10. Ai fini degli adempimenti previsti dal presente articolo,
l'ufficio comunale rimane aperto quotidianamente, anche nei giorni
festivi, dal quinto giorno antecedente l'elezione e nel giorno
stesso delle elezioni, almeno dalle ore nove alle ore
diciannove.
Articolo 14 (Trasmissione liste elettorali di sezione)
1. La Commissione elettorale circondariale trasmette al Sindaco
le liste elettorali di sezione per la votazione almeno dieci giorni
prima della data di convocazione dei comizi.
Articolo 15 (Accertamento dell'esistenza e del buon stato dei
materiali di arredamento dei seggi)
1. Entro dieci giorni dalla pubblicazione del decreto di
convocazione dei comizi elettorali, il Sindaco od un assessore da
lui delegato, con l'assistenza del segretario comunale, accerta
l'esistenza e il buono stato delle urne, dei tavoli, dei tramezzi,
delle cabine e di quanto altro necessario per l'arredamento delle
varie sezioni.
2. Trascorso inutilmente il termine di cui al comma uno, il
Presidente della Giunta regionale, ove sia il caso, provvede ad
eseguire le predette operazioni anche a mezzo di commissario.
Articolo 16 (Consegna locali e materiale elettorale)
1. Il Sindaco di ogni Comune provvede affinché, dalle ore sedici
in poi del giorno precedente quello di votazione, il Presidente
dell'Ufficio elettorale di sezione assuma la consegna del locale
arredato a sede della sezione e prenda in carico il seguente
materiale:
a) il plico sigillato contenente il bollo della sezione;
b) le liste degli elettori della sezione autenticate dalla
Commissione elettorale circoscrizionale;
c) l'elenco degli elettori che hanno dichiarato di voler votare
nel luogo di cura dove sono degenti;
d) un estratto delle liste di cui alla lettera b) da affiggersi
nelle sale della votazione;
e) tre copie del manifesto contenente le liste dei candidati
della circoscrizione;
f) i verbali di nomina degli scrutatori;
g) le designazioni dei rappresentanti di lista ricevute a norma
dell'articolo 12;
h) il pacco delle schede che al Sindaco è stato trasmesso
sigillato dal Servizio elettorale e vigilanza anagrafica della
Presidenza della Giunta regionale, con l'indicazione sull'involucro
esterno del numero delle schede contenute;
i) due urne;
l) due cassette per la conservazione delle schede autenticate da
consegnare agli elettori;
n) un congruo numero di matite copiative per l'espressione del
voto;
o) il pacco degli stampati e della cancelleria occorrenti per il
funzionamento della sezione.
2. Il Presidente dell'Ufficio elettorale accerta l'esistenza e
il buono stato delle urne e di tutto il materiale di arredamento
necessario per il regolare svolgimento delle operazioni elettorali
e segnala eventuali deficienze al Sindaco affinché questi provveda
immediatamente e comunque prima delle ore sei del giorno di
votazione.
Articolo 17 (Caratteristiche delle schede di votazione)
1. Le schede sono di carta consistente di tipo unico e di
identico colore e sono fornite dal Servizio elettorale e vigilanza
anagrafica della Presidenza della Giunta regionale.
2. Le schede riproducono in fac-simile i contrassegni a colori
di tutte le liste regolarmente presentate secondo l'ordine
risultato dal sorteggio.
3. Accanto ad ogni singolo contrassegno sono tracciate le linee
orizzontali in numero pari a quello dei voti di preferenza che
l'elettore ha facoltà di esprimere per i candidati della lista
votata. Sono vietati altri segni o indicazioni.
4. Le schede devono pervenire all'Ufficio elettorale debitamente
piegate.
Articolo 18 (Bolli delle sezioni e urne)
1. Previa intesa tra la Presidenza della Giunta regionale ed il
Ministero dell'interno, sono utilizzati i bolli delle sezioni, le
urne e le cassette in uso per le elezioni della Camera dei
deputati.
2. Il Servizio elettorale e vigilanza anagrafica della
Presidenza della Giunta regionale provvede ad inviare ai Sindaci i
plichi sigillati contenenti i bolli delle sezioni non oltre il
terzo giorno antecedente quello della votazione.
Articolo 19 (Composizione degli Uffici elettorali di sezione -
Albo Presidenti di seggio)
1. In ciascuna sezione è costituito un Ufficio elettorale
composto da un Presidente, da quattro scrutatori di cui uno, scelto
dal Presidente, assume le funzioni di vice Presidente, e da un
segretario.
2. Per l'albo delle persone idonee all'ufficio di presidente di
seggio elettorale si applicano le disposizioni della legge 21 marzo
1990, n. 53, recante misure urgenti atte a garantire maggiore
efficienza al procedimento elettorale.
Articolo 20 (Nomina del Presidente di seggio)
1. Il Presidente della Corte di appello di Torino nomina i
Presidenti di seggio fra le persone iscritte nell'albo di cui
all'articolo 19 e fra i magistrati che esercitano il loro ufficio
nel circondario del Tribunale di Aosta.
2. Della nomina è data comunicazione agli interessati entro il
ventesimo giorno anteriore a quello della votazione, tramite i
Comuni di residenza.
3. In caso di impedimento del Presidente, che sopravvenga in
condizioni tali da non consentirne la surrogazione normale, assume
la Presidenza il Sindaco o un suo delegato.
Articolo 21 (Nomina degli scrutatori e dei segretari di
seggio)
1. Fra il venticinquesimo e il ventesimo giorno antecedenti la
data stabilita per la votazione, la commissione elettorale comunale
procede, in pubblica adunanza, preannunciata due giorni prima con
un avviso affisso nell'albo pretorio del Comune, alla presenza dei
rappresentanti di lista della prima sezione del Comune, se
designati, al sorteggio, per ogni sezione elettorale del Comune
medesimo, di un numero di nominativi compresi nell'albo degli
scrutatori di cui all'art. 1 della legge 8 marzo 1989, n. 95
recante norme per l'istituzione dell'albo e per il sorteggio delle
persone idonee all'ufficio di scrutatore e di segretario di seggio
elettorale, pari al numero di quelli occorrenti per la costituzione
del seggio.
2. Ai sorteggiati il Sindaco o il commissario notifica, nel più
breve tempo, e al più tardi non oltre il quindicesimo giorno
precedente le elezioni, l'avvenuta nomina, per mezzo di un
ufficiale giudiziario o di un messo comunale. L'eventuale grave
impedimento deve essere comunicato, entro quarantotto ore dalla
notifica della nomina, al Sindaco o al commissario, che provvede a
sostituire gli impediti con elettori sorteggiati nell'albo di cui
all'articolo 5 bis introdotto dall'articolo 6 della legge 21 marzo
1990, n.53.
3. La nomina degli scrutatori sorteggiati per sostituire quelli
impediti è notificata agli interessati non oltre il terzo giorno
precedente l'elezione.
Articolo 22 (Cause escludenti dalla carica di Presidente di
seggio, di scrutatori e di segretario)
1. Sono esclusi dalle funzioni di Presidente di seggio, di
scrutatore e di segretario:
a) coloro che, alla data delle elezioni, hanno superato il
settantesimo anno di età;
b) i dipendenti dei Ministeri dell'Interno, delle Poste e
Telecomunicazioni e dei Trasporti;
c) gli appartenenti a Forze armate in servizio;
d) i Segretari comunali e i dipendenti dei Comuni, addetti o
comandati a prestare servizio presso gli uffici elettorali
comunali;
e) i candidati alle elezioni per le quali si svolge la
votazione.
Articolo 23 (Trattamento economico)
1. L'onorario e il trattamento economico di missione, per tutti
i componenti degli Uffici elettorali di sezione, sono corrisposti
dai Comuni nella misura prevista dalle disposizioni vigenti secondo
quanto previsto dall'articolo 61.
Articolo 24 (Obbligatorietà della carica di Presidente di
seggio)
1. L'Ufficio di Presidente di seggio è obbligatorio per le
persone designate.
2. Lo scrutatore che assume le funzioni di vice Presidente
coadiuva il Presidente e ne fa le veci in caso di assenza o di
impedimento.
3. Tutti i membri dell'Ufficio, compresi i rappresentanti di
lista, sono considerati, per ogni effetto di legge, pubblici
ufficiali durante l'esercizio delle loro funzioni.
Articolo 25 (Costituzione Ufficio elettorale)
1. Alle ore sedici del giorno che precede le elezioni, il
Presidente costituisce l'Ufficio elettorale, chiamando a farne
parte gli scrutatori e il segretario e invitando ad assistere alle
operazioni elettorali i rappresentanti delle liste dei
candidati.
2. Il Presidente, nel caso di assenza di uno o di tutti gli
scrutatori, chiama in sostituzione alternativamente l'anziano e il
più giovane tra gli elettori presenti che sappiano leggere e
scrivere e non siano rappresentanti di liste di candidati, e per i
quali non sussista alcuna delle cause di esclusione di cui
all'articolo 22.
Articolo 26 (Sala della votazione)
1. La sala della votazione deve avere una sola porta d'ingresso
aperta al pubblico.
2. La sala deve essere divisa in due compartimenti da un solido
tramezzo, con un'apertura centrale per il passaggio.
3. Il primo compartimento, in comunicazione diretta con la porta
di ingresso, è riservato agli elettori, i quali possono entrare in
quello riservato all'Ufficio elettorale soltanto per votare,
trattenendovisi il tempo strettamente necessario.
4. Il tavolo dell'ufficio deve essere collocato in modo che i
rappresentanti di lista possano girarvi attorno, allorché sia stata
chiusa la votazione. Le urne devono essere fissate sul tavolo
stesso sempre visibili a tutti.
5. Ogni sala deve avere da due a quattro cabine destinate alla
votazione, o, quanto meno, da due a quattro tavoli separati l'uno
dall'altro, addossati a una parete a conveniente distanza dal
tavolo dell'ufficio e dal tramezzo, e muniti da ogni parte di
ripari, in modo che sia assicurata l'assoluta segretezza del
voto.
6. Le porte e le finestre che si aprono nella parete adiacente
ai tavoli, ad una distanza minore di due metri dal loro spigolo più
vicino, devono essere chiuse in modo da impedire la vista ed ogni
comunicazione dal di fuori.
7. L'estratto delle liste degli elettori e le copie del
manifesto contenente le liste dei candidati devono essere affissi
in maniera visibile, durante il corso delle operazioni elettorali,
in modo che possano essere letti dagli intervenuti.
Titolo IV Votazione
Articolo 27 (Ufficio elettorale: operazioni preliminari al
voto)
1. Appena accertata la costituzione dell'Ufficio, il presidente,
dopo aver preso nota sulla lista sezionale degli elettori compresi
nell'elenco di cui all'articolo 16, comma uno, lettera c), estrae a
sorte il numero progressivo di ogni gruppo di cento schede, le
quali devono essere autenticate dagli scrutatori designati dal
presidente.
2. Il presidente apre il pacco delle schede e distribuisce agli
scrutatori un numero di schede corrispondenti a quello degli
elettori iscritti nella sezione.
3. Lo scrutatore appone la sua firma sulla faccia posteriore
della scheda stessa.
4. Durante le operazioni di cui al presente articolo, nessuno
può allontanarsi dalla sala.
5. Nel processo verbale si fa menzione della serie di schede
firmate da ciascuno scrutatore.
6. Il presidente depone le schede nell'apposita cassetta e,
sotto la sua personale responsabilità, provvede alla custodia delle
schede rimaste nel pacco, di cui all'articolo 16, comma uno,
lettera h).
7. Compiute queste operazioni, il presidente rimanda le
ulteriori operazioni alle ore sei del giorno seguente, affidando la
custodia delle urne, della cassetta contenente le schede firmate e
dei documenti alla forza pubblica.
8. Alle ore sette antimeridiane del giorno fissato per la
votazione, il presidente riprende le operazioni elettorali, e
previa constatazione dell'integrità del sigillo che chiude il plico
contenente il bollo della sezione, apre il plico stesso e nel
verbale fa attestazione del numero indicato nel bollo.
9. Sono, quindi, eseguite, nell'ordine, le seguenti
operazioni:
a) sono timbrate con il bollo della sezione tante schede quanti
sono gli iscritti nella lista autenticata dalla commissione
circondariale;
b) sono riposte nell'urna, sita alla sinistra del Presidente, le
schede così autenticate;
c) è sigillata l'urna vuota, sita alla destra del Presidente,
lasciando aperto solo il foro per l'introduzione delle schede
votate.
10. Il Presidente dell'Ufficio, subito dopo le operazioni
previste al comma nove, dichiara aperta la votazione che deve
terminare alle ore ventidue del giorno stabilito per la
votazione.
Articolo 28 (Accesso alla sala della votazione)
1. Ha diritto di votare chi è iscritto nelle liste degli
elettori, fatte salve le eccezioni previste dall' art 30.
2. Ha inoltre diritto di votare chi presenti una sentenza che lo
dichiara elettore della circoscrizione.
3. Possono entrare nella sala della votazione soltanto gli
elettori che presentano il certificato di iscrizione alla sezione
rispettiva.
4. E' assolutamente vietato portare armi o strumenti atti ad
offendere.
Articolo 29 (Mantenimento dell'ordine pubblico nel seggio)
1. Il Presidente del seggio è incaricato della polizia
dell'adunanza ed esercita le funzioni di cui all'articolo 44 del
decreto del Presidente della Repubblica 30 marzo 1957, n. 361,
recante Testo unico delle leggi recanti norme per la elezione della
Camera dei Deputati.
Articolo 30 (Votazione in sezione diversa dalla propria)
1. Il presidente, gli scrutatori, i rappresentanti delle liste
dei candidati e il segretario del seggio votano, previa esibizione
del certificato elettorale, nella sezione presso la quale
esercitano il loro ufficio, anche se siano iscritti come elettori
in altra sezione o in altro Comune della Regione.
2. I degenti in ospedale e case di cura siti in Valle d'Aosta,
purché iscritti nelle liste elettorali di un Comune della Regione,
sono ammessi a votare nel luogo del ricovero con le modalità di cui
agli artt. 51, 52, 53 e 54 del decreto del Presidente della
Repubblica 30 marzo 1957, n. 361.
3. I detenuti in luoghi di detenzione o di custodia preventiva
siti in Valle d'Aosta aventi diritto al voto sono ammessi a votare
con le modalità di cui agli artt. 8 e 9 della legge 23 aprile 1976,
n. 136, recante riduzione dei termini e semplificazione del
procedimento elettorale, purché iscritti nelle liste elettorali di
un Comune della Regione.
4. I militari delle forze armate nonché gli appartenenti a corpi
organizzati militarmente per il servizio dello Stato, alle Forze di
polizia, al Corpo nazionale dei vigili del fuoco ed al Corpo
forestale valdostano sono ammessi a votare nel I comune della
Regione in cui si trovano per i causa di servizio, sempre che siano
iscritti nelle liste elettorali di un Comune della Regione e siano
in possesso del certificato elettorale.
Articolo 31 (Espressione del voto)
1. Il voto è dato personalmente dall'elettore nell'interno della
cabina o di analoga attrezzatura a norma dell'articolo 26, comma
cinque.
2. Se l'espressione del voto non è avvenuta nella cabina, il
Presidente dell'Ufficio rifiuta la scheda presentatagli e, se
l'elettore, inviato, non si reca nella cabina, lo esclude dal voto
e ne fa prendere nota nel verbale.
3. Gli elettori non possono farsi rappresentare né inviare il
voto per iscritto.
4. I ciechi, i privi delle mani, gli affetti da paralisi o da
altro impedimento di analoga gravità esercitano il diritto
elettorale con l'aiuto di un elettore della propria famiglia
iscritto nel Comune o, in mancanza, di un altro elettore del Comune
che sia stato volontariamente scelto dall'interessato come
accompagnatore.
5. Nessun elettore può esercitare la funzione di accompagnatore
per più di un invalido. Sul suo certificato elettorale è fatta
apposita annotazione dal presidente del seggio nel quale ha assolto
tale compito.
6. I presidenti di seggio devono richiedere agli i
accompagnatori il certificato elettorale, per constatare se hanno
già in precedenza esercitato la funzione predetta.
7. L'accompagnatore consegna il certificato dell'elettore
accompagnato; il presidente di seggio accerta, con apposita
interpellazione, se l'elettore abbia scelto liberamente il suo
accompagnatore e ne conosca il nome e il cognome, e registra nel
verbale, a parte, questo modo di votazione, indicando il motivo
specifico di questa assistenza nella votazione, il nome
dell'autorità sanitaria che abbia eventualmente accertato
l'impedimento ed il nome e cognome dell'accompagnatore.
8. Il certificato medico, eventualmente esibito, attestante
l'invalidità è allegato al verbale ed è valido soltanto se
rilasciato dalla competente autorità sanitaria.
Articolo 32 (Identificazione degli elettori)
1. Gli elettori sono ammessi a votare man mano che si presentano
al seggio elettorale, indipendentemente dall'ordine di iscrizione
nella lista.
2. Per quanto concerne l'identificazione dell'elettore si
applicano le disposizioni previste dall'articolo 57 del decreto del
Presidente della Repubblica 30 marzo 1957, n. 361.
Articolo 33 (Ricevimento, compilazione e riconsegna della scheda
di votazione)
1. L'elettore di cui sia stata riconosciuta l'identità personale
esibisce il certificato elettorale dal quale il Presidente del
seggio stacca il tagliando di cui all'articolo 13, comma uno, e,
dopo aver ricevuto dal Presidente la scheda e una matita copiativa,
si reca nella cabina per compilare e piegare la scheda.
2. La scheda debitamente piegata è presentata al Presidente, che
la depone nell'urna.
3. Con la scheda votata deve essere restituita anche la
matita.
4. L'elettore, se riscontra che la scheda consegnatagli è
deteriorata ovvero se egli, per negligenza o ignoranza, l'abbia
deteriorata, può chiederne al Presidente una seconda, restituendo
però la prima, la quale è messa in piego, dopo che il Presidente vi
abbia scritto "scheda deteriorata" aggiungendo la sua firma.
5. Nella colonna della lista di sezione è annotata la consegna
della nuova scheda.
6. Avvenuto il deposito della scheda nell'urna, uno degli
scrutatori attesta, apponendo la propria firma nell'apposita
colonna, che l'elettore ha votato.
7. Le schede non conformi a quelle prescritte dall'articolo 17 o
mancanti del bollo non sono poste nell'urna e gli elettori che le
abbiano presentate senza farne rilevare l'irregolarità non possono
più votare. Dette schede sono vidimate immediatamente dal
Presidente e da almeno due scrutatori ed allegate al processo
verbale.
Articolo 34 (Voto di lista)
1. Una scheda valida rappresenta un voto di lista.
2. Sono vietati altri segni o indicazioni.
Articolo 35 (Chiusura della votazione)
1. La votazione prosegue fino alle ore ventidue; tuttavia, gli
elettori che a tale ora si trovano ancora nei locali del seggio
sono ammessi a votare anche oltre il termine predetto.
Articolo 36 (Decisione provvisoria sugli incidenti)
1. Il Presidente dell'Ufficio elettorale, udito il parere degli
scrutatori, si pronuncia in via provvisoria, facendo risultare dal
verbale, sopra i reclami anche orali, le difficoltà e gli incidenti
intorno alle operazioni della sezione.
Articolo 37 (Obbligatorietà di un numero minimo di presenti
nell'Ufficio elettorale)
1. Tre membri almeno dell'Ufficio elettorale, fra i quali il
Presidente o il vice Presidente, devono trovarsi sempre presenti a
tutte le operazioni elettorali.
Titolo V Dello scrutinio
Articolo 38 (Accertamento del numero dei votanti)
1. Dopo che gli elettori hanno votato, il Presidente del
seggio:
a) dichiara chiusa la votazione;
b) provvede a sigillare l'urna contenente le schede;
c) accerta che il numero dei votanti risultante dalla lista
autenticata dalla Commissione elettorale circondariale nonché, per
i votanti di cui all'articolo 30, dalle liste previste dagli artt.
52 e 53 del decreto del Presidente della Repubblica del 30 marzo
1957, n. 361, e dalla lista prevista dall'articolo 9 della legge 23
aprile 1976, n. 136, riscontrando il totale con quello dei
tagliandi dei certificati elettorali. Queste liste devono essere
vidimate dal Presidente e da due scrutatori;
d) conta le schede autenticate e non impiegate nella votazione e
riscontra se, calcolati come votanti gli elettori che dopo aver
ricevuto la scheda non, l'abbiano riportata o ne abbiano consegnata
una mancante del bollo, corrispondono al numero degli elettori
iscritti che non hanno votato;
e) forma un plico, da inviare, immediatamente, al Pretore di
Aosta, i contenente le liste vidimate, i tagliandi dei certificati
elettorali di cui alla lettera c) e tutte le schede autenticate e
non autenticate sopravanzate di cui alla lettera d) nonché quelle
rimaste nel pacco consegnato al presidente dal Sindaco,
sigillandolo con il bollo dell'ufficio e con la firma di tutti i
componenti dell'Ufficio, nonché dei rappresentanti delle liste dei
candidati che lo vogliano;
f) racchiude il bollo, i verbali, nonché gli altri documenti e
le carte relativi alle operazioni elettorali in apposito plico
sigillato;
g) rinvia le operazioni alle ore otto del mattino successivo e
dopo aver fatto sfollare la sala da tutti gli estranei al seggio
scioglie l'adunanza.
2. I plichi di cui al comma uno, lettere e) e f) devono essere
rimessi contemporaneamente, prima che inizino le operazioni di
scrutinio, per il tramite del Comune, al Pretore di Aosta, che ne
rilascia ricevuta.
3. Il Presidente dell'Ufficio provvede alla custodia esterna
della sala in maniera che nessuno possa entrarvi.
4. E' tuttavia consentito ai rappresentanti di lista di
trattenersi all'esterno della sala durante il tempo in cui questa
rimane chiusa.
5. Le operazioni previste dal comma uno devono essere eseguite
nell'ordine indicato e del compimento delle stesse deve farsi
menzione nel processo verbale.
Articolo 39 (Spoglio dei voti)
1. Alle ore otto del giorno successivo alla votazione, il
Presidente, dopo aver ricostituito l'Ufficio e constatata
l'integrità dei mezzi precauzionali apposti agli accessi della sala
e dei sigilli dell'urna e del plico di cui all'art 39, dispone la
ripresa immediata delle operazioni iniziando lo spoglio dei
voti.
2. Le operazioni di spoglio dei voti devono svolgersi senza
interruzione ed essere ultimate entro le ore tredici del giorno
stesso.
3. Uno degli scrutatori, designato a sorte, estrae dall'urna in
successione ogni scheda, la dispiega e la consegna al Presidente,
il quale proclama ad alta voce il contrassegno della lista votata
e, ove occorra, il numero progressivo della lista per la quale è
dato il voto ed il cognome dei candidati ai quali sono attribuite
le preferenze; passa quindi la scheda ad altro scrutatore che
insieme con il segretario prende nota del numero dei voti di
ciascuna lista e dei voti di preferenza.
4. Il segretario proclama ad alta voce i voti di lista ed i voti
di preferenza. Un terzo scrutatore pone la scheda, il cui voto è
stato spogliato, nella cassetta o scatola dalla quale furono tolte
le schede non usate. Quando una scheda non contiene alcuna
espressione di voto, sul retro della scheda è subito impresso il
timbro della sezione.
5. E' vietato estrarre dall'urna una scheda se quella
precedentemente estratta non sia stata posta nella cassetta o
scatola, dopo spogliato il voto.
Le schede possono essere toccate soltanto dai componenti del
seggio. Terminato lo scrutinio delle schede, il totale dei voti di
preferenza conseguiti da ciascun candidato è riportato nel verbale
e nelle tabelle di scrutinio sia in cifre che in lettere.
7. Il numero totale delle schede scrutinate deve corrispondere
al numero degli elettori che hanno votato. II presidente accerta
personalmente la corrispondenza numerica delle cifre segnate nelle
varie colonne del verbale col numero degli iscritti, dei votanti,
dei voti validi assegnati, delle schede nulle, delle schede
bianche, delle schede contenenti voti nulli e delle schede
contenenti voti contestati, verificando la congruità dei dati e
dandone pubblica lettura ed espressa attestazione nei verbali.
Tutte queste operazioni devono essere compiute nell'ordine
indicato; del compimento e del risultato di ciascuna di esse deve
farsi menzione nel verbale.
Articolo 40 (Validità dei voti)
1. La validità dei voti contenuti nella scheda deve essere
ammessa ogni qualvolta possa desumersi la volontà effettiva
dell'elettore.
Articolo 41 (Nullità dei voti)
1. Sono nulli i voti contenuti in schede:
a) che presentino scritture e segni tali da far ritenere, in
modo inoppugnabile, che l'elettore abbia voluto far riconoscere il
proprio voto;
b) nelle quali l'elettore ha espresso voti per più di una lista
e non sia possibile identificare la lista prescelta;
2. Sono, altresì, nulli i voti contenuti in schede che non siano
quelle prescritte dall'articolo 17 o che non portano il bollo
richiesto dall'articolo 27, comma nove, lettera a).
Articolo 42 (Decisione provvisoria sulla nullità dei voti)
1. Il Presidente, udito il parere degli scrutatori:
a) pronunzia in via provvisoria, facendolo risultare dal
verbale, sopra i reclami anche orali, le difficoltà e gli incidenti
intorno alle operazioni della sezione, nonché sulla nullità dei
voti;
b) decide, in via provvisoria, sull'assegnazione o meno dei voti
contestati per qualsiasi causa e, nel dichiarare il risultato dello
scrutinio, dà atto del numero dei voti di lista e dei voti di
preferenza contestati ed assegnati provvisoriamente e di quelli dei
voti contestati e provvisoriamente non assegnati, ai fini
dell'ulteriore esame da compiersi da pane dell'ufficio centrale
circoscrizionale ai sensi dell'articolo 49.
2. I voti contestati devono essere raggruppati, per le singole
liste e per i singoli candidati, a seconda dei motivi di
contestazione che devono essere dettagliatamente descritti.
3. Le schede corrispondenti ai voti nulli o contestati a
qualsiasi effetto e per qualsiasi causa, siano stati questi ultimi
provvisoriamente assegnati o non assegnati, e le carte relative ai
reclami ed alle proteste devono essere immediatamente vidimati dal
presidente e da almeno due scrutatori.
Articolo 43 (Formazione dei plichi elettorali)
1. Alla fine delle operazioni di scrutinio, il presidente del
seggio procede alla formazione:
a) del plico contenente le schede corrispondenti a voti
contestati per qualsiasi effetto e per qualsiasi causa e le carte
relative ai reclami ed alle proteste;
b) del plico contenente le schede corrispondenti a voti
nulli;
c) del plico contenente le schede deteriorate e le schede
consegnate senza bollo o firma dello scrutatore;
d) del plico contenente le schede corrispondenti a voti validi
ed una copia delle tabelle di scrutinio.
2. I predetti plichi devono recare l'indicazione della sezione,
il sigillo col bollo dell'ufficio, le firme dei rappresentanti di
lista presenti e quelle del presidente e di almeno due
scrutatori.
3. I plichi di cui alle lettere a), b) e c) devono essere
allegati, con una copia delle tabelle di scrutinio, al verbale
destinato all'ufficio centrale circoscrizionale.
4. Il plico di cui alla lettera d) deve essere depositato nella
cancelleria della Pretura, ai sensi dell'articolo 47, comma
quattro, e conservato per le esigenze inerenti alla verifica dei
poteri.
5. I plichi contenenti gli atti dello scrutinio devono essere
recapitati, al termine delle operazioni del seggio, dal presidente
o, per sua delegazione scritta, da uno scrutatore al sindaco del
comune, il quale provvederà al sollecito inoltro agli uffici cui
sono diretti.
Articolo 44 (Sospensione delle operazioni di scrutinio per causa
di forza maggiore)
1. Se per causa di forza maggiore l'Ufficio non può ultimare le
operazioni di cui agli artt. 39 e 40 entro il termine indicato
dall'articolo 40, comma due, il Presidente deve, entro le ore
diciassette del giorno successivo a quello di votazione, compiere
le seguenti operazioni:
a) formare un plico contenente tutte le schede spogliate e i due
esemplari delle tabelle di scrutinio;
b) chiudere l'urna contenente le schede non spogliate;
c) formare un plico contenente i verbali e tutti gli altri
documenti ed atti relativi alle operazioni elettorali. Prima di
chiudere il plico si dà atto nel verbale di tutte le operazioni
compiute fino a quel momento.
2. All'urna e ai plichi devono apporsi la indicazione della
sezione, del sigillo con il bollo dell'Ufficio nonché le firme del
Presidente e di almeno due scrutatori.
3. Il materiale di cui alle lett. a), b), c) del comma uno è
portato, con l'assistenza di un componente del seggio, alla
cancelleria del Tribunale di Aosta e consegnato al Cancelliere, che
ne diviene personalmente responsabile.
4. In caso di inadempimento, il Presidente del Tribunale può far
sequestrare i verbali, le urne, le schede e le carte ovunque si
trovino, accertando nel contempo le cause delle inadempienze ed i
responsabili delle medesime.
Articolo 45 (Verbale delle operazioni elettorali)
1. Il verbale delle operazioni dell'Ufficio elettorale di
sezione è redatto dal segretario in duplice esemplare, firmato in
ciascun foglio e sottoscritto, seduta stante, da tutti i membri
dell'Ufficio e dai rappresentanti delle liste presenti.
2. Nel verbale deve essere presa nota di tutte le operazioni
prescritte dalla presente legge e deve farsi menzione di tutti i
reclami presentati, delle proteste fatte, dei voti contestati,
siano stati o non attribuiti provvisoriamente alle liste o ai
candidati e delle decisioni del presidente, nonché delle firme e
dei sigilli.
Articolo 46 (Operazioni successive a quelle di scrutinio)
1. Il Presidente dell'Ufficio elettorale, al termine delle
operazioni di scrutinio, dichiara il risultato nel verbale, di cui
fa compilare un estratto, contenente i risultati della votazione e
dello scrutinio, che provvede a rimettere subito alla Presidenza
della Giunta regionale, tramite il Comune.
2. Il verbale è poi immediatamente chiuso in un plico, che deve
essere sigillato col bollo dell'ufficio e firmato dal presidente,
da almeno due scrutatori e dai rappresentanti delle liste presenti.
L'adunanza è poi sciolta immediatamente.
3. Il presidente o, per sua delegazione scritta, due scrutatori,
recano immediatamente il plico chiuso e sigillato contenete un
esemplare del verbale con le schede e tutti i plichi e i documenti
di cui all'articolo 44, comma tre, alla cancelleria del Tribunale
di Aosta.
4. Il plico delle schede spogliate, insieme con l'estratto del
verbale relativo alla formazione e all'invio di esso nei modi
prescritti dall'articolo 45, è portato subito da due membri almeno
dell'Ufficio della sezione al Pretore, il quale, accertata
l'integrità dei sigilli e delle firme, vi appone pure il sigillo
della Pretura e la propria firma e redige verbale, della
consegna.
5. L'altro esemplare del suddetto verbale è depositato, nella
stessa giornata, nella segreteria del Comune dove ha sede la
sezione, ed ogni elettore della circoscrizione ha diritto di
prenderne conoscenza n deposito è reso noto con avviso affisso
all'albo comunale.
Articolo 47 (Elenco degli elettori che non hanno votato)
1. Il Pretore, entro tre giorni dal ricevimento del plico
relativo ai votanti, rende noto agli scrutatori ed ai
rappresentanti di lista il giorno e l'ora in cui procederà
all'apertura del plico di cui all'articolo 39, comma 1, lett. e),
ed alla compilazione, a cura del cancelliere, di un estratto delle
liste da lui vistato in ciascun foglio e in cui sono elencati gli
elettori che non hanno votato.
2. Gli scrutatori e i rappresentanti delle liste intervenuti
possono apporre su ciascun foglio la loro firma.
3. L'estratto è trasmesso, non oltre il sessantesimo giorno
successivo a quello di votazione, al Sindaco del Comune dove ha
avuto sede la sezione, il quale ne cura il deposito per quindici
giorni nella Segreteria, dandone notizia al pubblico mediante
avviso all'albo comunale. Ogni elettore della circoscrizione ha
diritto di prendere conoscenza dell'estratto.
Articolo 48 (Operazioni dell'Ufficio centrale
circoscrizionale)
1. Entro ventiquattro ore dal ricevimento degli atti, l'Ufficio
centrale circoscrizionale procede con l'assistenza del cancelliere
alle seguenti operazioni:
a) determina la cifra elettorale per ogni gruppo di
candidati;
- determina la cifra individuale dei singoli candidati di
ciascun gruppo.
La cifra elettorale di ogni gruppo è data dal totale dei voti
validi ottenuti da tutti i candidati del gruppo stesso nei singoli
collegi della Regione.
La cifra individuale viene determinata moltiplicando il numero
dei voti validi ottenuto da ciascun candidato per cento e dividendo
il prodotto per il totale dei voti validi espressi nel
collegio.
Nel caso di candidature presentate in più di un collegio si
assume, ai fini della graduatoria, la maggior cifra individuale
riportata dal candidato.
L'assegnazione dei seggi di Consigliere regionale si fa nel modo
seguente:
- si divide il totale dei voti validi, riportati da tutti i
gruppi di candidati, per il numero dei consiglieri da eleggere "più
due" ottenendo così il quoziente elettorale. Nell'effettuare la
divisione si trascura l'eventuale parte frazionaria del
quoziente;
- si attribuiscono, quindi ad ogni gruppo di candidati tanti
seggi quante volte il quoziente elettorale risulti contenuto nella
cifra individuale di ciascun gruppo.
Se, con il quoziente calcolato come sopra, il numero dei seggi
da attribuire in complesso superi quello dei seggi attribuiti al
Consiglio Regionale, le operazioni si dividono con un nuovo
quoziente ottenuto diminuendo di una unità il divisore.
I seggi eventualmente restanti verranno successivamente
attribuiti ai gruppi di candidati per i quali le divisioni abbiano
dati o i maggiori resti, e, in caso di parità di resti, a quel
gruppo che abbia avuto la più alta cifra individuale.
Se ad un gruppo spettano più seggi di quanti sono i suoi
componenti restano eletti tutti i candidati del gruppo e si procede
ad un nuovo riparto dei seggi nei riguardi di tutti gli altri
gruppi sulla base di un secondo quoziente ottenuto dividendo il
totale dei voti validi attribuiti ai candidati di questi gruppi per
il numero dei seggi che sono rimasti da assegnare, aumentato "di
due". Si effettua poi l'attribuzione dei seggi fra i vari gruppi
con le modalità previste dai commi precedenti.
Articolo 50 (Proclamazione degli eletti)
1. L'Ufficio elettorale centrale, in conformità con i risultati
accertati dall'Ufficio stesso, proclama eletti, in corrispondenza
ai seggi attribuiti ad ogni gruppo, i candidati del gruppo stesso,
secondo la graduatoria decrescente delle loro cifre individuali. In
caso di parità di tale cifra è graduato prima il più anziano
d'età.
2. Dell'avvenuta proclamazione il presidente dell'Ufficio
centrale circoscrizionale invia attestato ai consiglieri regionali
proclamati e ne dà immediata notizia alla segreteria del Consiglio
regionale nonché alla Presidenza della Giunta regionale.
Articolo 51 (Poteri dell'Ufficio centrale circoscrizionale)
1. L'Ufficio centrale circoscrizionale pronuncia sopra qualunque
incidente relativo alle operazioni ad esso affidate, salvo il
giudizio definitivo dell'organo di verifica dei poteri.
2. Ad eccezione di quanto previsto dall'articolo 49, comma uno,
lettera b), circa il riesame dei voti contestati e provvisoriamente
non assegnati, è vietato all'Ufficio centrale circoscrizionale di
deliberare o anche di discutere sulla valutazione dei voti, sui
reclami, le proteste e gli incidenti verificatisi nelle sezioni, di
variare i risultati dei verbali e di occuparsi di qualsiasi altro
oggetto che non sia di sua competenza.
3. Non è ammesso, nell'aula dove siede l'Ufficio centrale
circoscrizionale, l'elettore che non presenti ogni volta il
certificato di iscrizione nelle liste del collegio. Nessun elettore
può entrare armato.
4. L'aula deve essere divisa in due compartimenti da un solido
tramezzo: il compartimento in comunicazione immediata con la porta
d'ingresso è riservato agli elettori, l'altro è esclusivamente
riservato all'Ufficio centrale circoscrizionale ed ai
rappresentanti delle liste dei candidati.
5. Il Presidente dell'Ufficio centrale circoscrizionale ha tutti
i poteri spettanti ai Presidenti degli Uffici elettorali. Per
ragioni di ordine pubblico può inoltre disporre che si proceda a
porte chiuse: anche in tal caso, ferme le disposizioni
dell'articolo 12, comma sei, hanno diritto di entrare e di rimanere
nell'aula i rappresentanti delle liste dei candidati.
Articolo 52 (Adempimenti dell'Ufficio centrale
circoscrizionale)
1. Di tutte le operazioni dell'Ufficio centrale circoscrizionale
è redatto, in duplice esemplare, il processo verbale, che, seduta
stante, deve essere firmato in ciascun foglio e sottoscritto dal
Presidente, dagli altri magistrati, dal cancelliere e dai
rappresentanti di lista presenti.
2. Nel verbale deve specificarsi:
a) la data e l'ora dell'insediamento dell'Ufficio nonché il nome
e il cognome dei componenti il medesimo;
b) l'indicazione dei risultati del riesame delle schede
contenenti i voti contestati e non assegnati;
c) l'indicazione delle cifre elettorali di lista;
d) l'indicazione del numero dei seggi attribuiti a ciascuna
lista; e) la graduatoria, per ciascuna lista, dei candidati;
f) l'indicazione dei candidati proclamati eletti per ciascuna
lista.
3. Nel verbale devono essere inoltre indicati, in appositi
prospetti riepilogativi, i voti di preferenza ottenuti, in ciascuna
lista, da ciascun candidato in ogni sezione elettorale.
4. Uno degli esemplari del verbale con i prospetti riepilogativi
per sezione elettorale e tutti i verbali delle sezioni con le
relative tabelle di scrutinio, nonché gli atti e documenti inviati
dalle sezioni, è trasmesso subito dal Presidente dell'Ufficio
centrale circoscrizionale alla segreteria del Consiglio regionale,
che ne rilascia ricevuta.
5. Il secondo esemplare del verbale è depositato nella
cancelleria del Tribunale.
6. L'organo di verifica dei poteri accerta anche, agli effetti
dell'articolo 57, l'ordine di precedenza dei candidati non eletti e
pronuncia sui relativi reclami.
7. Il presidente dell'Ufficio centrale circoscrizionale provvede
a rimettere subito copia integrale del verbale di cui al presente
articolo alla Presidenza della Giunta regionale.
Titolo VI Convocazione e primi compiti del nuovo Consiglio
Articolo 53 (Convocazione del nuovo Consiglio regionale)
1. Il Presidente della Giunta regionale convoca, entro i termini
previsti dall'art. 4, comma cinque, il nuovo Consiglio
regionale.
Articolo 54 (Convalida degli eletti)
1. Al Consiglio regionale è riservata la convalida delle
elezioni dei propri componenti. Esso pronuncia giudizio definitivo
sulle contestazioni, le proteste e, in generale, su tutti i reclami
presentati agli uffici delle singole sezioni elettorali o
all'ufficio centrale circoscrizionale durante la loro attività o
posteriormente.
2. I voti delle sezioni, le cui operazioni siano stati
annullate, non hanno effetto.
3. Le proteste e i reclami non presentati agli uffici delle
sezioni o all'ufficio centrale circoscrizionale devono essere
trasmessi alla segreteria del Consiglio regionale entro il termine
di quindici giorni dalla proclamazione fatta dall'ufficio centrale
circoscrizionale. La segreteria ne rilascia ricevuta.
4. Nessuna elezione può essere convalidata prima che siano
trascorsi venti giorni dalla proclamazione.
5. In sede di convalida, il Consiglio regionale deve esaminare
d'ufficio la condizione degli eletti e, quando sussista taluna
delle cause di ineleggibilità previste dalla legge, ne deve
annullare la elezione provvedendo alla sostituzione con chi ne ha
diritto.
6. La deliberazione di annullamento è depositata, nel giorno
successivo, presso la segreteria del Consiglio ed è notificata
entro cinque giorni agli interessati.
7. Il Consiglio regionale non può, ove non sia stato presentato
alcun reclamo, annullare le elezioni per vizi delle operazioni
elettorali.
Articolo 55 (Seggio vacante)
1. Il seggio che rimanga vacante per nullità dell'elezione di un
Consigliere o, durante il quinquennio, per qualsiasi causa, anche
se soppravvenuta, è attribuito al candidato che nel medesimo gruppo
segue immediatamente quanto a cifra individuale del collegio
l'ultimo eletto, nell'ordine accertato dall'organo di verifica dei
poteri.
Articolo 56 (Accettazione delle dimissioni da Consigliere
regionale)
1. E' riservata al Consiglio regionale la facoltà di ricevere ed
accettare le dimissioni dei propri membri.
Titolo VII Disposizioni finali
Articolo 57 (Rinvio alla normativa statale)
1. Per quanto non disposto dalla presente legge, per le elezioni
dei consiglieri i regionali si osservano, in quanto applicabili, le
norme per l'elezione della Camera dei Deputati.
2. Per quanto concerne la disciplina della propaganda elettorale
si applicano le norme in vigore per le elezioni politiche.
Articolo 58 (Prestazioni di lavoro straordinario)
1. Le prestazioni di lavoro straordinario occorrenti per la
predisposizione degli adempimenti connessi allo svolgimento delle
elezioni regionali, nonché agli adempimenti contemporanei o
successivi, possono essere effettuate dal personale
dell'amministrazione regionale, previa deliberazione della Giunta
regionale, ed entro i limiti dalla stessa stabiliti, in eccedenza a
quelli previsti dall'articolo 9 della legge regionale 24 ottobre
1989, n.68, recante norme risultanti dalla disciplina prevista
dall'accordo per il triennio 1988-1990 relativa al personale
regionale.
Articolo 59 (Spese elettorali)
1. Le spese per il trattamento di missione e l'onorario
corrisposti dal Comune ai Presidenti di seggio, agli scrutatori ed
ai segretari sono rimborsate dall'amministrazione regionale.
2. La Regione, al fine di garantire a tutti i cittadini emigrati
all'estero la tutela del diritto di partecipare alle consultazioni
regionali, autorizza i Comuni della Regione ad erogare un indennità
stabilita nella cifra complessiva di lire 300.000 a favore dei
cittadini emigrati all'estero ed iscritti negli appositi elenchi,
che rientrano per esercitare il diritto di voto regionale.
L'indennità è corrisposta dai Comuni dietro presentazione del
certificato elettorale timbrato dalla sezione dove è stato
esercitato il diritto di voto e spedita la cartolina a cura del
Comune certificante l'iscrizione nell'elenco degli elettori
residenti all'estero. I Comuni sono obbligati a dare comunicazione
delle provvidenze di cui al presente comma a ciascuno degli
elettori residenti all'estero I unitamente all'invio del
certificato elettorale o della cartolina d'avviso di elezioni
regionali.
3. Tutte le spese conseguenti all'applicazione delle presente
legge sono a carico della Regione.
4. Le spese per l'arredamento dei seggi, per la compilazione
delle liste elettorali di sezione, per la compilazione e la
distribuzione dei certificati elettorali, per il pagamento delle
competenze spettanti ai membri dell'ufficio elettorale di sezione
sono anticipate dal Comune e rimborsate dalla Regione.
Per l'erogazione delle indennità di cui al comma quattro ai
Comuni che ne facciano espressa richiesta, corredata da previsione
di spesa riferita al numero dei possibili beneficiari, può essere
concessa, con deliberazione della Giunta regionale, una
anticipazione fino al 50 per cento della spesa prevista.
Articolo 60 (Abrogazione di norme)
1. E' abrogata la legge 5 agosto 1962, n.1257, recante norme per
l'elezione del Consiglio regionale della Valle d'Aosta, come
modificata dalla legge 5 maggio 1978, n.157, ad eccezione degli
artt. 6, 7, 8, 20, 21, 22, 23, 24, 25, 26, 27, 28, 29, 30, 31, 32,e
33.
Articolo 61 (Disposizioni finanziarie)
1. Gli oneri derivanti dall'applicazione della presente legge
sono determinati a decorrere dal 1993 con la legge di bilancio di
cui all'articolo 15 della legge regionale 27 dicembre 1989, n. 90,
recante norme in materia di bilancio e di contabilità generale
della Regione autonoma della Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK