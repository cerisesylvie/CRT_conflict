Consiglio Regionale della Valle d'Aosta - Oggetto del Consiglio n. 1960 del 7 marzo 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1960 del 7 marzo 1991 - Resoconto
OGGETTO N. 1960/IX - Organizzazione di un corso di formazione
per assistenti domiciliari e dei servizi tutelari per persone
anziane ed inabili nel Comune di Aosta.
Presidente
- Do lettura del testo della delibera:
IL CONSIGLIO
- vista la legge regionale 15 dicembre 1982, n. 93, "Testo unico
delle norme regionali in materia di promozione di servizi a favore
di persone anziane ed inabili?:
- vista la legge regionale 17 febbraio 1989, n. 13,
"Riorganizzazione degli interventi regionali di promozione
all'occupazione? che prevede l'istituzione dell'Agenzia del
Lavoro;
- vista la legge regionale 8 agosto 1989, n. 58, "Piano di
politica del lavoro per il triennio 1989/1991;
- richiamata la legge regionale 19 febbraio 1987, n. 10, "Norme
per la formazione, la riqualificazione e l'aggiornamento degli
operatori dei servizi sociali e assistenziali. Modificazione della
pianta organica e delle norme sullo stato giuridico del personale
regionale?;
- considerata la richiesta del Comune di Aosta in data 5
settembre 1990 (Prot. n. 18202);
- considerato che già in passato sono stati istituiti dalla
Regione e gestiti dai Comuni, corsi di preparazione per il
personale delle microcomunità in fase di avvio;
- attesa l'opportunità di organizzare a partire dal mese di
marzo 1991 un corso per assistenti domiciliari e dei servizi
tutelari nel Comune di Aosta, finalizzato alla preparazione del
personale che gestirà, attraverso imprese cooperative, il servizio
di assistenza domiciliare tramite convenzione da stipularsi con
l'Amministrazione comunale;
delibera
1) di organizzare un corso di formazione per assistenti
domiciliari e dei servizi tutelari per persone anziane ed inabili,
nel Comune di Aosta;
2) di affidare l'organizzazione e la gestione del corso
all'Agenzia del Lavoro in collaborazione con l'assessorato della
Sanità ed Assistenza Sociale ed il Comune di Aosta secondo il
programma allegato alla presente deliberazione:
3) di demandare alla Giunta regionale l'adozione dei singoli
specifici provvedimenti attuativi per la realizzazione e lo
svolgimento del corso;
4) di approvare ed impegnare la spesa complessiva di lire
68.000.000= (sessantottomilioni) con imputazione della stessa sul
Cap. 30020 ("Spese per l'attuazione delle iniziative di Formazione
Professionale tramite i Centri a gestione regionale - legge
regionale 5 maggio 1983, n. 28"), del bilancio preventivo della
Regione per l'anno 1991, che presenta la necessaria
disponibilità;
5) di rinviare a successivi provvedimenti deliberativi della
Giunta regionale la liquidazione della spesa.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Poche parole perché credo che la
deliberazione chiarisca le motivazioni di questo impegno, che mi
auguro il Consiglio possa approvare, viste le valenze cui va
incontro.
Presidente
- Ha chiesto di parlare il Consigliere
Agnesod, ne ha facoltà.
Agnesod (UV)
- In relazione a questo ordine del giorno
chiedo che venga considerata, oppure vorrei sentire dalla Giunta o
dall'Assessore qualcosa in merito, la necessità che è stata
evidenziata nelle microcomunità di procedere ad un aggiornamento e
alla riqualificazione del personale già attualmente in forza presso
le microcomunità, tenuto conto delle esperienze acquisite e delle
realtà che nelle varie microcomunità si sono incontrate ed
affrontate in questi anni.
Inoltre esiste, sempre da questa esperienza, la necessità di
avere presso questi centri, o perlomeno a livello di zona, del
personale amministrativo preparato ad affrontare la problematica
inerente questo settore.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- On prend acte du fait que ce cours sera
organisé par l'agence de travail; avant encore d'avoir cette
structure il était géré par l'Assessorat compétent avec les
communes, à présent on a modifié cette intervention, et c'est
normal face à la présence de l'agence même.
On dit dans la relation:
le problematiche psicologiche e
sociali delle diverse tipologie di utenza: portatori di handicap,
dimessi ospedali psichiatrici, alcolisti
. Or je crois que le
problème des malades mentaux se pose encore une fois avec une
certaine urgence; malgré le fait qu'on puisse prévoir, au niveau
des microcommunautés, la possibilité d'héberger les malades
mentaux, dans la plupart des cas ils ne sont pas acceptés.
En effet il y a encore nombre de personnes qui sont
malheureusement hors de la Vallée, à cause du fait qu'elles n'ont
pas la possibilité d'être reçues dans les différentes
micro-communautés. Par conséquent je ne sais pas si, face à ce
problème, il y a un changement d'attitude, car jusqu'à présent,
même dans les micro-communautés qui avaient été prédisposées dans
ce sens, il n'y a malheureusement pas la possibilité de prévoir
qu'il y ait un accueil pour ces personnes.
Le problème n'est pas seulement pour ceux qui sont déjà
hospitalisés hors de Vallée ou ailleurs, mais surtout pour ceux qui
sont à présent au traitement sanitaire à l'hôpital et au moment où
ils doivent être mis aux soins d'une communauté, n'ont pas la
possibilité d'avoir une réponse au niveau de notre Région.
Par conséquent je crois que ce problème doit être saisi, surtout
pour connaître si on va prévoir une diversification de l'accueil ou
de l'assistance, ou on va les insérer dans les micro-communautés,
ce qui, jusqu'à présent, n'a pas été possible.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Penso che le indicazioni portate avanti dal
Consigliere Rollandin siano oggettivamente riscontrabili. E' chiaro
che l'amministrazione fa quello che può anche in questo campo
specifico, specialmente per certi malati che sono fuori della Valle
e che quindi hanno dei costi non indifferenti.
Per quanto riguarda il discorso delle micro-comunità, bisognerà
prendere in mano la questione ed esaminarla per vedere se,
utilizzando personale specializzato, c'è la possibilità di inserire
questi malati nelle microcomunità montane, che purtroppo credo
abbiamo trovato fino a questo momento riscontri abbastanza
negativi.
Vengono fuori anche dei problemi di ordine personale per questi
tipi di malati, quindi sarà necessario da parte
dell'Amministrazione, da parte dell'Assessorato competente in modo
particolare, valutare questo problema, studiarlo e vedere di
trovare soluzioni opportune.
Presidente
- Ha chiesto di parlare l'Assessore alla
Sanità ed Assistenza Sociale Beneforti, ne ha facoltà.
Beneforti (DC)
- Volevo solo aggiungere e chiarire che
questo corso di preparazione professionale, da parte degli
assistenti domiciliari, era stato richiesto dal comune di Aosta per
il personale assistente domiciliare delle cooperative del comune di
Aosta e noi avevamo delegato l'agenzia del lavoro ad effettuare
questo corso. Per quanto riguarda i malati di mente, devo dire che
oggi abbiamo dei grossi problemi. Come avevo già risposto in questa
sede in occasione di interpellanze, oggi i nostri malati di mente
sono tutti fuori Valle e di essi sono circa cinquanta-sessanta che
richiedono di rientrare nella nostra Regione.
Per quanto ci riguarda, stiamo valutando la possibilità di
istituire dei centri proprio per malati di mente. Oggi quelli che
sono in Valle, nel limite del possibile, vengono ricoverati nelle
microco-munità che abbiamo, però non sono in condizioni di starci
perché non sono autosufficienti.
Si è fatto un incontro con il Presidente delle Comunità Montane,
proprio per vedere di individuare la possibilità di istituire, in
base alla delibera 875 del gennaio 1990, le strutture sanitarie per
anziani non autosufficienti nella nostra Regione. Abbiamo parlato
anche di handicappati e di malati di mente, per vedere di
coordinare alcune iniziative con le comunità montane e con i comuni
per collocare nella nostra Regione queste strutture, che sarebbero
proprio per persone anziane, inabili ed anche malate di mente;
quindi per persone non autosufficienti.
Stiamo raccogliendo le indicazioni che vengono dalle comunità
montane e dai comuni, stiamo facendo anche dei sopralluoghi
all'interno della Regione, perché ce lo hanno chiesto i comuni, per
vedere dove si possono collocare queste strutture. Non appena
avremo raccolto il materiale, lo porteremo a conoscenza del
Consiglio, perché si tratta di creare un piano anche in questo
settore.
Presidente
- Ha chiesto di parlare il Consigliere Voyat,
ne ha facoltà.
Voyat (UV)
- Non avrei voluto intervenire perché quanto
aveva detto il Presidente della Giunta era più che sufficiente,
comunque mi permetto di intervenire vista la dichiarazione
dell'Assessore alla Sanità, quando mi viene a parlare di centri per
anziani non autosufficienti. Mi auguro che di questo se ne parli in
commissione e in Consiglio, perché quanto sta dicendo l'Assessore è
una proposta che è stata bocciata anni fa. Tutto può cambiare,
però....
(Interviene l'Assessore Beneforti,
senza microfono)
Quando si parlava di centri per non autosufficienti, si diceva
quanto poteva essere ampliato all'interno di una struttura
sanitaria, non si parlava di quello che può essere una
microcomunità, perché il discorso era logico, evidentemente non
credo che dovrà essere sviluppato tutto oggi. Se viene creata una
micro-comunità per soli non autosufficienti, c'è il passaggio
automatico dalle strutture di microcomunità per autosufficienti
alle microcomunità per non autosuffi-cienti; il pericolo era che
per una persona spostata da una microcomunità per autosufficienti
ad una per non autosufficienti, il successivo passaggio non poteva
che essere quello ben doloroso del funerale.
Se si parla di struttura sanitaria è un conto, ma se si parla di
microcomunità che è assistenziale e non è sanitaria, il discorso è
ben diverso. Quindi credo che parlare di microcomunità per non
autosufficienti come assistenza non è esatto: se si vuol fare una
struttura sanitaria per non autosuffi-cienti, con presenza del
medico e tutto quello che comporta secondo la legge, è un conto,
quindi diciamo che è un secondo geriatrico; ma se si parla di
microcomunità solo per non autosufficienti, credo che a questo
punto ci dovrà essere una discussione approfondita in Consiglio
regionale, dove c'è qualcuno che la pensa diversamente.
Sul fatto dei malati psichici che vengono spostati nelle
microcomunità, almeno fino ad alcuni anni fa era prassi che
all'apertura, oppure al momento della disponibilità di un posto
nelle microcomunità, c'era una commissione di assistenti sociali
che si recava nei luoghi di degenza ed analizzava, in accordo con i
centri di accoglienza fuori Valle, la possibilità di inserimento
nelle varie microcomunità. Evidentemente il reinserimento nelle
stesse era di quelle persone autosufficienti e che non ostacolavano
il normale funzionamento della microcomunità.
Se mi si viene a parlare di malati psichici, che dovrebbero
essere inseriti nelle microcomunità, questa è gente non
autosufficiente e pericolosa, per cui siamo contrari. A questo
punto è evidente che urge questo centro per malati di mente, che
dovrà essere fatto per quelle persone che devono per forza essere
ricoverate in questi centri, senza andare a turbare il
funzionamento delle microcomunità.
Presidente
- Pongo in votazione il testo della
deliberazione in oggetto:
Esito della votazione
Presenti, votanti e favorevoli: 26
Il Consiglio approva all'unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK