Consiglio Regionale della Valle d'Aosta - Oggetto del Consiglio n. 637 del 4 luglio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 637 del 4 luglio 1989 - Resoconto
OGGETTO N. 637/IX - RICHIESTE DELLA COMUNITA' MONTANA MARMORE
TENDENTI ALLA MODIFICAZIONE DI LEGGI REGIONALI.
(Interpellanza)
PRESIDENTE:
Do lettura dell'interpellanza presentata dal
Consigliere Riccarand ed iscritta al punto 11 dell'ordine del
giorno.
INTERPELLANZA
VISTE le deliberazioni n. 18/89 e n. 42/89 del Consiglio della
Comunità Montana Marmore con cui si chiede all'Amministrazione
regionale di modificare due leggi regionali al fine di: 1)
permettere la gestione delle stazioni intermedie di trasferimento
dei rifiuti solidi urbani; 2) poter inserire nella richiesta di
contributi per la manutenzione delle piste di sci di fondo anche
quelle piste che non sono in possesso dei requisiti fissati per
l'omologazione ai fini dello svolgimento di gare ufficiali;
il sottoscritto Consigliere regionale
INTERPELLA
la Giunta regionale per sapere se intende accogliere
positivamente le proposte della Comunità Montana Marmore e se ha
già predisposto i necessari disegni di legge.
PRESIDENTE:
Ha chiesto la parola il Consigliere Riccarand;
ne ha facoltà
RICCARAND (NS):
Sono pervenute ai Capigruppo due recenti
deliberazioni del Consiglio della Comunità montana Marmore, in cui
si chiede all'Amministrazione regionale di modificare due leggi
regionali riguardanti lo smaltimento dei rifiuti solidi urbani ed i
contributi per le piste di sci di fondo.
Le richieste della Comunità montana vanno nel senso, per quanto
riguarda la legge sullo smaltimento dei rifiuti solidi urbani, di
consentire alle Comunità montane di gestire le stazioni intermedie
di trasferimento dei rifiuti. Per quanto riguarda le piste di fondo
le richieste sono di poter usufruire dei finanziamenti regionali
anche per quelle piste che non hanno le caratteristiche per essere
omologate per le gare ufficiali.
Mi sembra interessante e positivo che una Comunità montana si
faccia promotrice di proposte di modifica di leggi regionali, al
fine di recepire delle esigenze presenti sul territorio. Con questa
interpellanza volevamo conoscere quali sono gli intendimenti della
Giunta regionale rispetto alle proposte della Comunità montana.
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce: ne ha facoltà.
LANIECE (DC):
Rispondo solo a quella parte
dell'interpellanza che concerne la raccolta dei rifiuti solidi
urbani.
Si precisa che l'articolo 3 del DPR 10 settembre 1982, n. 915,
stabilisce che le attività inerenti lo smaltimento dei rifiuti
urbani competono obbligatoriamente ai Comuni che le esercitano, con
diritto di privativa nelle forme di cui al successivo articolo 8,
direttamente o mediante aziende municipalizzate, ovvero mediante
concessione ad enti od imprese specializzate, autorizzate ai sensi
di legge.
Tale disposizione, già sancita dagli articoli 6 e 7 della legge
regionale 16 agosto 1982, n. 37 e successivamente ribadita
dall'articolo 3 della legge 29 ottobre 1987, n. 441 e dall'articolo
9 quater della legge 9 novembre 1988, n. 475, è legata
all'applicazione della tassa comunale per lo smaltimento dei
rifiuti, oltre che a tutta l'attività di smaltimento dei rifiuti,
la quale dovrebbe essere disciplinata da un apposito regolamento
comunale.
Si evidenzia inoltre che gli ambiti territoriali di utenza per
lo smaltimento dei rifiuti solidi urbani (ciascuno dei quali
dovrebbe essere dotato di una stazione intermedia di trasferimento
dei rifiuti, fatto salvo l'ambito di Aosta che conferisce
direttamente all'impianto di Brissogne) non corrispondono a quelli
della Comunità Montana, per cui si possono verificare situazioni
anomale di gestione dei servizi di cui sopra. Ad esempio, nella
Comunità Marmore è prevista la realizzazione di due stazioni
intermedie, una delle quali al servizio del solo Comune di
Valtournenche; nella Valle d'Ayas è prevista la realizzazione di
due stazioni intermedie; nella Comunità Valdigne ne sono previste
tre (Courmayeur, Morgex e La Thuile), due delle quali a servizio
dei soli Comuni...
Per quanto detto sopra, si ritiene che la gestione delle
stazioni di trasferimento dei rifiuti da parte delle Comunità
Montane, oltre che difficilmente attuabile in mancanza di
riferimenti normativi nazionali che permettano il trasferimento di
tali competenze dai Comuni alle Comunità Montane, creerebbe
problemi di ordine gestionale dovuti alle suddette situazioni
Si evidenzia infine che i Comuni della Regione hanno predisposto
dei piani comunali per lo smaltimento dei rifiuti solidi urbani,
senza fornire indicazioni, fatte salve due proposte (quella della
Comunità Grand Combin, in senso globale, e quella della Comunità
Gran Paradiso, solo in parte, nel senso che non tutti i Comuni
della Comunità sarebbero d'accordo nel fare una raccolta
unificata), sull'eventuale gestione dei detti servizi attraverso le
Comunità Montane.
Per il momento, quindi, pensiamo di stare un po' alla finestra,
senza predisporre alcun progetto di legge per modificare l'attuale
impostazione, anche perché molti Comuni sono già abbastanza avanti
nell'organizzazione delle stazioni intermedie.
Si dà atto che alle ore 10,59 assume la Presidenza il
Vicepresidente Beneforti.
PRESIDENTE:
Ha chiesto la parola l'Assessore al Turismo,
Urbanistica e Beni
Culturali, Faval; ne ha facoltà.
FAVAL (UV):
Pour ce qui concerne la deuxième partie de
l'interrogation, j'ai l'impression que la requête qui vient de la
Communauté de montagne du Marmore soit une conséquence du manque de
neige que, malheureusement, on a dû subir cet hiver. En effet dans
différentes localités il a fallu emprunter, pour le ski de fond,
des itinéraires différents de ceux qui normalement étaient utilisés
à ce propos.
Personnellement je crois que nous pouvons envisager le fait de
modifier la loi qui, actuellement, prévoit des contributions
uniquement pour les pistes de ski de fond qui avaient été
homologuées en fonction des compétitions. On peut très bien
modifier cette loi, car le ski de fond a, récemment, un très grand
succès et un très grand nombre d'estimateurs, surtout parmi les
touristes.
On devrait prévoir aussi la possibilité d'intervenir dans la
gestion de pistes de fond qui répondent à l'exigence de la
promenade dans les bois et à travers les prairies; en effet il
serait bien que notre offre ne fût limitée seulement à la partie
agonistique, mais tînt aussi compte de la grande requête que nous
avons de la part des gens qui ne se dédient seulement au sport et
qui préfèrent des itinéraires plus longs (car les pistes pour la
compétition offrent un parcours plus monotone) et plus aimables
d'un point de vue du paysage.
Je crois que c'est dans ce sens que on doit agir et qu'on doit
vérifier, avec l'ASIVA et les techniciens du secteur, les
possibilité de modification de la loi.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Mi sembra che ci sia una risposta
sostanzialmente positiva per la questione dello sci da fondo,
mentre l'Assessore Lanièce ha messo in evidenza dei problemi,
sicuramente concreti e reali, in tema di smaltimento dei
rifiuti.
Io credo che sia comunque importante, rispetto alle proposte
della Comunità Montana del Marmore, continuare ad avere un certo
rapporto ed un reciproco scambio di informazioni. Per quanto
riguarda lo sci da fondo, credo anch'io che la proposta di modifica
sia giustificata e valida; mentre, poiché i problemi della raccolta
e dello smaltimento dei rifiuti solidi sono concreti e reali, può
essere non opportuna, in questo momento, una eventuale modifica
della legge.
Chiedo però che comunque sia inviata una comunicazione ufficiale
alla Comunità Montana del Marmore, affinché la stessa sappia
esattamente quali sono le intenzioni della Giunta e possa prendere
atto che le sue proposte sono state prese nella dovuta
considerazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK