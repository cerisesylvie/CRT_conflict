Consiglio Regionale della Valle d'Aosta - Oggetto del Consiglio n. 1329 del 25 giugno 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1329 del 25 giugno 1990 - Resoconto
OGGETTO N. 1329/IX - Comunicazioni del Presidente.
Bich (Presidente del Consiglio) - Vorrei fare delle
dichiarazioni, come è mio diritto, riferendomi al dibattito
consiliare dell’ultima seduta, in particolare alla
polemica che ha coinvolto la mia persona con la richiesta di
dimissionamento.
Valutato appieno il senso profondo delle parole e
dell’inverosimile animosità dei sentimenti, che ha
alterato e degradato il necessario equilibrio per il buon andamento
dei lavori assembleari; considerato nel suo vero aspetto il senso
degenerativo dei comunicati di parte, rimbalzati sulla stampa ed in
televisione in questi ultimi giorni con toni velenosi e
diffamatori, non giustificabili in maniera alcuna per un civile
dibattito politico; avendo ormai appurato che gran parte della
polemica è strumentale ed è conseguenza di interessi personali
meschini, o, ancor peggio, di vili sentimenti individuali oltrechè
di cinico calcolo, ho assunto la determinazione irrevocabile di
ritirare la mia candidatura a cariche esecutive nella costituenda
Giunta regionale. Ho richiesto al partito socialista di non
avanzare la mia designazione, al fine di avviare il criterio della
rotazione delle cariche, che è principio di saggia amministrazione
e cementa e rafforza l’indispensabile coesione dei
partiti per un’efficace azione politica.
Ribadisco la volontà irreversibile di dimissionare dalla carica
di Presidente del Consiglio all’esaurirsi del punto
3 dell’ordine del giorno odierno, al fine specifico
e già a suo tempo dichiarato di evitare turbative per la continuità
dei lavori consiliari, e pericolosi vuoti di potere nel massimo
organo istituzionale della Regione.
Egregi collegi, nella seduta precedente ho sentito evocare le
figure più nobili dell’autonomia. Purtroppo il
livello medio del confronto politico odierno è caduto largamente al
di sotto dell’espressione civile e culturale del
popolo valdostano. Questo lo dico con amarezza e lo dico anche con
qualche accenno autocritico.
La mia scelta di non assumere cariche
nell’esecutivo regionale vuol contribuire
unilateralmente, ma senza iattanza e con umiltà, a riportare il
dibattito politico ai livelli che sono consoni ad una classe
dirigente che intende orientare e guidare il nostro popolo, che può
e deve essere così come ha scritto Chanoux nella frase che sta alle
mie spalle. Non siamo stirpe di Caino e sapremo affrancarci, se
c’è la volontà di tutti,
dall’inconciliabile odio fra individui, sentimento
fortemente negativo ed irrazionale che in passato, portato alle
estreme conseguenze in tempi iniqui e tragici per la patria, ha
menato a morte il martire Emile Chanoux ed ha relegato nel suo
amaro e volontario esilio il grande Federico Chabod.
Sono certo, cari colleghi, che i sentimenti di moderazione e di
saggezza, ma anche di passione e ragione, saranno il filo portante
per uscire dal tunnel di questa crisi.
?-
Vogliamo anche, egregi colleghi, alzarci in piedi per
commemorare con un’ombra nel cuore le sessantamila
vittime e i duecentomila feriti che sono l’immane
tragedia che ha colpito l’Iran a seguito del
terremoto di questi giorni.
Il bilancio della catastrofe è immane, le scene di strazio le
abbiamo viste tutti alla televisione e sui giornali, manca acqua e
luce, servono servizi sanitari.
Voglio esprimere a nome del Consiglio regionale i sentimenti di
profondo cordoglio e penso che saremo, come sempre,
all’altezza del nostro ruolo per coadiuvare
generosamente agli aiuti, come abbiamo sempre fatto.
Prego i Consiglieri di osservare un minuto di silenzio.
Presidente - Ha chiesto di parlare il Presidente della Giunta
Rollandin, ne ha facoltà.
Rollandin (UV)- Je regrette de devoir intervenir de cette
façon.
J’ai le devoir de dire que, face à une
interprétation qui a été donnée et a voulu être donnée
d’une certaine façon, on n’a pu que
répondre en présentant les faits, les dates et les personnes qui
étaient concernées.
Je regrette qu’il y ait encore une fois une
interprétation malhonnête d’un fait qui
s’est passé, sans qu’il y ait de la
part des bureaux de la Présidence aucune faute.
Les personnes étaient disponibles et donc on
n’accepte pas qu’il y ait la
tentative de faire la polémique sur un fait qui
s’est passé et là où il n’y a pas
seulement toute la bonne foi de ceux qui avaient travaillé et qui
étaient disponibles pour faire leur devoir, mais aussi
l’exigence d’éclaircir un fait qui
malheureusement a eu un certain écho sur la presse.
Je dois dire ceci non pas pour m’excuser de ce
qui directement se rattache à moi, mais surtout pour les bureaux
qui étaient là et qui étaient disponibles pour faire leur
travail.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK