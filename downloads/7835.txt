Consiglio Regionale della Valle d'Aosta - Oggetto del Consiglio n. 2235 del 25 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2235 del 25 settembre 1986 - Resoconto
OGGETTO N. 2235/VIII - DISEGNO DI LEGGE CONCERNENTE:
"DISPOSIZIONI PER AGEVOLARE IL FUNZIONAMENTO DELLE SCUOLE GESTITE
DA ISTITUTI ED ENTI MORALI".
PRESIDENTE:
Si procede all'esame del disegno di legge in
oggetto.
Do lettura dell'articolo 1:
ART. 1
1.
La Regione Valle d'Aosta, nell'ambito dei principi
costituzionali del diritto allo studio e della libera scelta
educativa da parte dei genitori, riconoscendo la funzione sociale
educativa e di concorso alla realizzazione, in armonia con i
principi dello Statuto Speciale, del servizio di educazione
scolastica svolta da scuole, istituti ed enti morali, concorre al
loro funzionamento, con la concessione di contributi a carico del
bilancio regionale secondo apposite convenzioni.
2.
La concessione dei contributi di cui al precedente
comma è subordinata all'osservanza degli orientamenti educativi
statali e dei relativi adattamenti alle esigenze locali nonchè dei
programmi, orari ed ordinamento vigenti nelle corrispondenti scuole
della Regione.
PRESIDENTE:
Pongo in votazione l'articolo 1 testè
letto:
ESITO DELLA VOTAZIONE
Presenti: 32
Votanti: 32
Favorevoli: 22
Contrari: 10
Il Consiglio approva
PRESIDENTE
: Do lettura dell'articolo 2:
ART. 2
1. Le convenzioni di cui all'articolo precedente devono
prevedere:
a)
l'utilizzo del contributo;
b)
i criteri per la determinazione del
contributo;
c)
l'entità del contributo;
d)
le modalità di erogazione del contributo;
e)
la disciplina delle assunzioni del personale
insegnante;
f)
le forme di collaborazione e partecipazione ai
compiti e funzioni esercitati dalla Regione;
g)
il riconoscimento della parificazione ove
previsto.
PRESIDENTE
: Pongo in votazione l'articolo 2 testè
letto:
ESITO DELLA VOTAZIONE
Presenti: 32
Votanti: 32
Favorevoli: 22
Contrari: 10
Il Consiglio approva
PRESIDENTE
: Do lettura dell'articolo 3:
ART. 3
1.
Alla stipula delle convenzioni provvedono
l'Assessore alla Pubblica Istruzione e gli enti o istituti
interessati, secondo apposito schema-tipo definito dalla Giunta
regionale. Tali convenzioni sono rese esecutive con provvedimento
della Giunta regionale su proposta dell'Assessore alla Pubblica
Istruzione.
2.
Agli oneri finanziari conseguenti la stipula delle
convenzioni provvede annualmente la Giunta regionale con propria
deliberazione.
PRESIDENTE
: All'art. 3 vi è l'emendamento presentato dal
Consigliere Cout, sostitutivo del 1° comma, di cui do lettura:
All'art. 3 sostituire il comma n. 1 con il seguente:
"Le singole convenzioni con gli enti o istituti interessati
vengono approvate dal Consiglio regionale, sentita la competente
Commissione consiliare permanente ".
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Il testo di legge prevede che le
convenzioni siano definite dalla Giunta regionale.
A nostro giudizio il potere regolamentare è del Consiglio
regionale, quindi chiediamo con questo emendamento, oltre che per
motivi di contenuto, anche per questioni di competenza del
Consiglio regionale, che le convenzioni siano definite dal
Consiglio regionale.
PRESIDENTE
: Pongo in votazione l'emendamento proposto dal
Consigliere Cout, di cui ho dato lettura:
ESITO DELLA VOTAZIONE
Presenti: 32
Votanti: 12
Favorevoli: 10
Astenuti: 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Ricco,
Perrin, Pollicini, Rolando, Rollandin, Stévenin, Tamone e
Voyat)
Il Consiglio non approva
PRESIDENTE
: Pongo in votazione l'articolo l'art. 3 nel
suo testo originale:
ESITO DELLA VOTAZIONE
Presenti: 32
Votanti: 31
Favorevoli: 21
Contrari: 10
Astenuti: 1 (Baldassarre)
Il Consiglio approva
PRESIDENTE
: Do lettura dell'articolo 4:
ART.
4
1.
L'erogazione dei contributi decorre dall'anno
scolastico 1986/87.
2.
A partire dalla data del provvedimento che rende
esecutive le convenzioni stipulate ai sensi della presente legge
sono revocate le convenzioni precedenti e soppressi relativi
finanziamenti.
PRESIDENTE
: Pongo in votazione l'articolo 4:
ESITO DELLA VOTAZIONE
Presenti: 32
Votanti: 32
Favorevoli: 22
Contrari: 10
Il Consiglio approva
PRESIDENTE
: Do lettura dell'articolo 5:
ART. 5
1.
L'onere derivante dall'applicazione della presente
legge, valutato in £ 600.000.000 per l'anno 1986 ed in annue £
1.750.000.000 a decorrere dall'esercizio 1987, graverà sul capitolo
45455 ("Contributi annui per il funzionamento delle scuole materne
ed elementari gestite da associazioni ed istituzioni") che si
istituisce nella parte spese del bilancio preventivo della Regione
per l'anno 1986 e sui corrispondenti capitoli di spesa per gli anni
successivi.
2.
Alla copertura della spesa per l'anno 1986 si
provvede:
-
quanto a lire 525.000.000 mediante riduzione di pari
importo dello stanziamento iscritto al capitolo 45450 del bilancio
della Regione per l'anno 1986, che presenta la necessaria
disponibilità;
-
quanto a lire 25.000.000 mediante riduzione di pari importo
dello stanziamento iscritto al cap. 45460 del bilancio della
Regione per l'anno 1986, che presenta la necessaria
disponibilità;
-
quanto a lire 50.000.000 mediante riduzione di pari importo
dello stanziamento iscritto al cap. 50000 "fondo globale per il
finanziamento di spese per l'adempimento di funzioni normali (spese
correnti)", a valere sul finanziamento di spese per quota interessi
su mutui da contrarre, previsto nell'alloggio 8 alla L.R.
31.12.1985, n. 9.
Per la predetta voce resta disponibile il minore importo di
lire 704.000.000.
3.
Per gli anni 1987/88 alla copertura della spesa si
provvede mediante utilizzo, per lire 3.500.000.000 delle risorse
disponibili relative al programma 2.2.4.06 del bilancio pluriennale
della Regione 1986/88.
PRESIDENTE
: Pongo in votazione l'articolo 5:
ESITO DELLA VOTAZIONE
Presenti: 32
Votanti: 32
Favorevoli: 22
Contrari: 10
Il Consiglio approva
PRESIDENTE
: Do lettura dell'articolo 6:
ART. 6
1. Al bilancio di previsione della Regione per l'anno 1986
sono apportate le seguenti variazioni:
PARTE SPESA
Variazione in diminuzione
- Cap 45450 "Contributi per la gestione di scuole materne
autorizzate"
£ 525.000.000
- Cap. 45460 "Contributi per la gestione di scuole elementari
parificate"
£ 25.000.000
- Cap. 50000 "Fondo globale per il finanziamento di spese per
l'adempimento di funzioni normali (spese correnti)"
£ 50.000.000
Totale variazioni in diminuzione £ 600.000.000
Variazioni in aumento:
- Settore 4: promozione sociale programma 2.2.4.06 -
Istruzione e cultura - Interventi a carattere scolastico.
Classificazione 1.1.1.6.2.2.06.04.07
- Cap. 45455 (di nuova classificazione) "Contributi annui per
il funzionamento delle scuole materne ed elementari gestite da
associazioni ed istituzioni"
L.R. n.
£ 600.000.000
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Per dichiarazione di voto. Il nostro
gruppo voterà contro questo disegno di legge per i suoi contenuti e
per come è stato presentato. Alcune forze politiche che hanno
sostenuto questo disegno di legge, hanno usato a nostro giudizio
delle forzature e hanno anche manifestato punte di intolleranza che
crediamo abbiano giocato un ruolo negativo rispetto all'esame di
questo disegno di legge.
Si è voluto, forzando le cose, presentare la scuola privata come
scuola libera, quasi come fosse non libera quella pubblica. Ci pare
che, questo modo di presentare una realtà, non corrisponda al vero
poichè le scuole private si identificano ognuna per una propria
caratteristica e la scuola pubblica ha il dovere di essere laica e
di tenere conto dei diversi orientamenti, crediamo che la scuola
pubblica sia sempre più libera di qualunque scuola privata.
Si è voluto contrapporre una scuola privata efficiente ad una
scuola pubblica allo sfascio, quando ciò non corrisponde al vero -
basta guardare le statistiche degli esami di stato - o non
corrisponde al vero con le dovute eccezioni: ci sono casi di scuole
pubbliche che non funzionano, casi di scuole private che non
funzionano. Quello schematismo è voluto e può portare lontano.
Si è voluto presentare coloro che volevano modificare questo
disegno di legge, come animati da spirito antireligioso e questa è
una vera stupidaggine. Non credo che esistano partiti che possano
avere atteggiamenti di questo tipo; non sicuramente il nostro che
in un popolo che avrebbe l'80% di cattolici, raccoglie più di dieci
milioni di voti. Quindi è una pura assurdità.
La questione invece era tutta un'altra: la questione era
politica. Era la questione dei finanziamenti e delle condizioni a
cui si davano questi finanziamenti.
I finanziamenti erano finora stabiliti con una deliberazione, il
nostro gruppo aveva votato quella deliberazione, oggi si voleva
modificare qualcosa nei criteri di erogazione dei fondi. Se si
vogliono dare più fondi, allora deve aumentare il potere di
controllo da parte dell'Amministrazione regionale, ed è questa la
questione che principalmente era in discussione. Non si possono
dare più fondi alla scuola privata senza avere in corrispondenza
una maggiore possibilità di controllo da parte dell'Amministrazione
regionale.
Riteniamo quindi che questo disegno di legge, per il fatto di
dare fondi superiori rispetto al passato, se non la totalità delle
spese, alle scuole private, e di attenuare la possibilità di
controllo da parte della Pubblica Amministrazione, sia un disegno
di legge da giudicare negativamente.
Riteniamo che sarebbe opportuno stabilire il principio del
sovvenzionamento delle scuole private come una facoltà
dell'Amministrazione e non come un diritto per qualunque scuola
privata. Temiamo che questa legge possa provocare in futuro
l'aumento di diversi tipi di scuole di diverso orientamento a danno
di una scuola pubblica qualificata ed efficiente quale tutti in
questo Consiglio dicono di volere.
Questo disegno di legge non ha tenuto in alcun modo conto di
osservazioni importanti sollevate dagli organismi sindacali, non ha
tenuto conto di una giornata di sciopero degli insegnanti
interessati. Si è trovato alla fine un accordo "pateracchio" fra le
forze della maggioranza cambiando qualche paroletta perchè tutti
potessero avere la coscienza a posto, ma la sostanza non è mutata:
la Regione paga e le scuole private scelgono in sostanza come
vogliono, discriminando potenzialmente fra gli insegnanti. Questo è
l'aspetto a nostro giudizio più negativo, che non possiamo
accettare. Se si fosse modificato questo principio, se a maggiori
sovvenzioni da parte dell'Amministrazione fosse corrisposta una
maggiore analogia con la scuola pubblica, forse questo disegno di
legge, discusso non in un clima di guerra di religione ma nella
sostanza, avrebbe potuto ricevere un voto diverso da parte
nostra.
Una delle modifiche apportate all'ordine del giorno ci sembra
addirittura offensiva per l'Assessore alla Pubblica Istruzione;
rilevo fra l'altro che in tutto il corso della discussione non ha
preso la parola.
Votiamo contro questo disegno di legge perché è un disegno di
legge che rischia di portare confusione nella scuola valdostana,
perchè è un disegno di legge antisindacale, perchè è un disegno di
legge che sottrae al Consiglio sue potestà riconosciute dallo
statuto in materia di convenzione. Ci sembrano ragioni sufficienti
per giustificare un voto contrario.
PRESIDENTE
: Non per amore di polemica, ma solo per fare
una precisazione. Avrei dovuto togliere la parola al Consigliere
Mafrica perchè la dichiarazione di voto l'avrebbe dovuta fare dopo
la discussione dell'art. 6. Quindi il regolamento certe volte
bisogna anche interpretarlo con un minimo di elasticità.
Pongo in votazione l'articolo 6.
ESITO DELLA VOTAZIONE
Presenti: 32
Votanti: 32
Favorevoli: 22
Contrari: 10
Il Consiglio approva
PRESIDENTE
: Se nessuno intende prendere la parola per
dichiarazione di voto, pongo in votazione la legge nel suo
complesso:
ESITO DELLA VOTAZIONE
Presenti: 32
Votanti: 32
Favorevoli: 18
Contrari: 14
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK