Consiglio Regionale della Valle d'Aosta - Oggetto del Consiglio n. 2290 del 27 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2290 del 27 luglio 2016 - Resoconto
OGGETTO N. 2290/XIV - Interrogazione: "Segnalazione
dell'Ordine degli architetti in merito al conferimento di incarichi
professionali per la redazione di relazioni estimative dei
fabbricati di proprietà regionale".
Rosset (Presidente) -
Punto n. 8 dell'ordine del giorno.
Per la risposta, chiede la parola l'Assessore Perron, ne ha
facoltà.
Perron (UV) -
Mi verrebbe da rispondere: "sì", lei mi
chiede se ne sono stato informato, certamente sì, appena
arrivata...ovviamente. Per darle qualche elemento in più perché
credo che sia giusto parlarne. I rilievi sono stati comunicati e si
è anche prontamente risposto a quanto evidenziato. A nostro modo di
vedere, è stata comunicata la legittimità del conferimento
dell'incarico professionale e questo, rispondendo alla legge
regionale n. 18 del 1998, in considerazione, collega Cognetta, del
tipo di attività richiesta, cosa che credo non si sia valutata
compiutamente. Nello specifico il riferimento è alla redazione di
relazioni descrittivo-estimative e non di servizi attinenti,
collegati a fasi propedeutiche e/o concomitanti all'esecuzione di
opere pubbliche. La procedura per il conferimento dell'incarico
quindi è stata adeguatamente pubblicizzata, resa visibile a tutti,
per cui l'approccio assunto è stato quello della massima
trasparenza.
I cinque anni di esperienza che lei mi chiede per la valutazione
dei
curricula
è il normale periodo di legge richiesto per
l'accertamento delle professionalità; il rilievo dell'Ordine non
trova conferma, collega, perché nel conteggio dei punteggi relativi
alle esperienze professionali è implicita l'abilitazione alla
professione stessa; questa scelta è derivata dalla necessità di
individuare delle competenze qualificate, parliamo di interventi su
immobili in gran parte di pregio storico-artistico, per cui questa
scelta è connessa alla maggiore preparazione accademica conseguita
dagli architetti nell'ambito del restauro, del risanamento degli
immobili di interesse storico o artistico.
Le preciso anche la parte relativa ai compensi, anche se credo
che sia sufficientemente chiara; infatti, considerato il tipo di
attività richiesta e di stima dell'immobile al fine della vendita e
della concessione degli stessi da parte dell'Amministrazione e
anche in questo caso non di attività propedeutica all'avvio di
opere pubbliche, questi valori sono stati determinati in base alla
complessità dei beni da valutare e non sulla base di criteri
stabiliti per i compensi relativi ai lavori pubblici da porre a
base di gara per un contratto pubblico. Esiste quindi un richiamo
che, a nostro modo di vedere, non è giustificabile, è stato
verificato anche con l'Ufficio legale della Regione, per cui in
questo caso noi dobbiamo vendere o valorizzare degli immobili, non
realizzare delle opere pubbliche; pertanto, non ci possiamo
certamente permettere di pagare delle tariffe che si riferiscono ad
altre tipologie di incarichi professionali. Nella comunicazione che
ho citato, la nostra richiesta di perizia tecnico-estimativa viene
equiparata a uno studio di fattibilità ai sensi del nuovo Codice
dei contratti pubblici; si tratta di una procedura fuorviante,
fuori strada - e abbiamo cercato di chiarirlo e di spiegarlo - e in
qualche modo anche ingiustificata. Spero di aver chiarito le
modalità con le quali abbiamo proceduto.
Presidente -
Ha chiesto la parola il Consigliere
Cognetta, ne ha facoltà.
Cognetta (M5S) -
Dalla lettera che vi è stata inviata
dall'Ordine degli architetti mi sembra che non si trattasse di
qualcosa di diverso dalla procedura di valutazione comparativa e
oggetto della discussione; lo dicono chiaramente all'interno
dell'oggetto e chiedono delle modifiche, che lei dice non essere
applicabili. Nel frattempo ho visto - mi dispiace di non averlo
potuto mettere - che anche l'Ordine dei geometri ha preso le
distanze da questa procedura di valutazione e quindi neanche loro
sono contenti di come viene svolta questa procedura, immagino che
questo lo sappia anche lei, non credo che sia una novità. Mi sembra
quindi che qualunque ordine di professionisti si approccia a questa
cosa trovi qualcosa da ridire. Voi dite di aver ricevuto un parere
da parte dell'Ufficio legale, io leggo che però in particolare
l'Ordine degli architetti e anche quello dei geometri non siano
d'accordo e soprattutto diffidino nella continuazione di questo
bando.
Assessore, probabilmente, invece di cercare la maggiore
partecipazione possibile...non probabilmente ma sicuramente avete
scelto una strada un po' in salita, perché limitare il numero di
anni e mettere una serie di clausole anche economiche rispetto al
valore dei beni non ha portato lustro alla procedura che state
cercando di portare avanti, anzi direi che i professionisti l'hanno
bocciata in pieno. Io quindi le chiederei di rivalutare tutto,
magari bloccando il bando e allargandolo, perché, avendo maggiori
possibilità, potete operare una scelta migliore. Inoltre, i rilievi
che le fanno, a mio parere, sono di merito; voi state interpretando
la situazione in modo diverso e credo che la vostra interpretazione
sia fioriera di problemi, perché la riserva di competenza, i
compensi professionali ingiustificati non rispetto a un immobile da
costruire ma rispetto alle valutazioni da fare non hanno nulla a
che vedere con la risposta che mi ha dato. Assessore, quindi faccia
un passaggio negli uffici, verifichi con degli incontri rispetto ai
presidenti degli ordini e cerchi di risolvere la questione al
meglio, perché, nel momento in cui sbaglia la procedura di
valutazione degli immobili che vengono messi in vendita, lei
capisce che si crea sicuramente un problema per
l'Amministrazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK