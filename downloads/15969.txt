Consiglio Regionale della Valle d'Aosta - Oggetto del Consiglio n. 2302 del 11 dicembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2302 del 11 dicembre 1996 - Resoconto
SEDUTA ANTIMERIDIANA DELL'11 DICEMBRE 1996
OGGETTO N. 2302/X Approvazione della permuta di beni immobili
siti in Comune di Aosta di proprietà regionale con immobili siti in
Comune di Saint-Christophe di proprietà del Comune di Aosta. Delega
alla Giunta.
Deliberazione Il Consiglio
Premesso che l'Amministrazione regionale è proprietaria di
un'area sita in Viale F. Chabod in Aosta, distinta presso il
Catasto Terreni al Foglio 44 n. 96 e n. 229, e di un basso
fabbricato con corte accessibile da Via F. Gal, censito presso il
Catasto Terreni al Foglio 44 n. 140 e n. 179, e che il Comune di
Aosta è proprietario di un'area sita in Comune di Saint-Christophe,
distinta presso il Catasto Terreni al foglio 39 nn. 59, 60, 61, 62,
63, 64, 65, 66, 67, 54, 55, 140, 141, 142, 143, 144, 145 e 146, e
di un capannone edificato su parte dei mappali nn. 64, 65, 66 e 140
suddetti;
Rilevato che le due amministrazioni avevano reciprocamente
manifestato interesse per le proprietà dell'altra, che in
particolare la Regione necessita di tali terreni per la
realizzazione dei parcheggi pertinenziali all'Arena della Croix
Noire (Foro Boario) e che pertanto si rende possibile una permuta
avente per oggetto gli stessi beni;
Atteso che, a seguito di incontri tra le parti due tecnici degli
Uffici patrimoniali competenti venivano incaricati dai due Enti di
redigere una Relazione di Stima Congiunta atta a valutare il valore
degli immobili in questione;
Considerato che la perizia summenzionata in data 30 aprile 1996
determinava in lire 1.025.818.000
(unmiliardoventicinquemilioniottocentodiciottomila) il valore degli
immobili di proprietà regionale ed in lire 1.102.923.904
(unmiliardocentoduemilioninovecentoventitremilanovecentoquattro) il
valore degli immobili di proprietà comunale, stabilendo così una
differenza di valore tra i due complessi immobiliari di lire
77.105.904 (settantasettemilionicentocinquemilanove-centoquattro)
arrotondate a lire 77.105.000
(settantasettemilionicentocinquemila);
Preso atto inoltre del fatto che tutte le spese notarili
saranno, come per legge, a carico in eguale misura delle due parti
contraenti;
Considerato che, ai sensi e per gli effetti dell'articolo 22,
comma 5, della legge 19 gennaio 1996, n. 1, l'Assessore al Bilancio
ed alle Finanze ha espresso parere favorevole alla permuta con nota
in data 23 agosto 1996 prot. n. 17131/5 FIN;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13, comma 1
lettera e), e 59, comma 2, della legge regionale n. 45/1995, sulla
presente deliberazione;
Delibera
1) di approvare l'acquisto, a titolo di permuta, dei terreni
siti in Comune di Saint-Christophe, loc. Croix Noire, di proprietà
del Comune di Aosta, distinti presso il Catasto Terreni al foglio
39 nn. 59, 60, 61, 62, 63, 64, 65, 66, 67, 54, 55, 140, 141, 142,
143, 144, 145 e 146, e di un capannone edificato su parte dei
mappali nn. 64, 65, 66 e 140 suddetti, del valore complessivo di
lire 1.102.923.904
(unmiliardocentoduemilioninovecentoventitremilanovecentoquattro);
2) di approvare la cessione, a titolo di permuta, al Comune di
Aosta, di terreni e fabbricato con corte attigua siti in Comune di
Aosta rispettivamente in Viale F. Chabod ed in Via F. Gal, distinti
presso il Catasto Terreni al Foglio 44 n. 96 e n. 229 e al Foglio
44 n. 140 e n. 179, del valore complessivo di lire 1.025.818.000
(unmiliardoventi-cinquemilioniottocentodiciottomila);
3) di dare atto che la permuta dà luogo ad un conguaglio pari
alla somma arrotondata di lire 77.105.000
(settantasettemilionicentocinquemila) a favore del Comune di
Aosta;
4) di approvare ed impegnare la spesa di lire 77.105.000
(settantasettemilionicentocinquemila) a titolo di conguaglio da
imputare al capitolo 35060 ("Spese per l'acquisto di beni
patrimoniali") - Rif. 623 - del bilancio di previsione della
Regione per l'anno finanziario 1996 che presenta la necessaria
disponibilità;
5) di stabilire che le imposte, le tasse e le spese inerenti
all'atto notarile saranno sostenute dalle rispettive parti in
misura eguale, salvo l'imposta INVIM che rimane a carico delle
parti cedenti;
6) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di cui si tratta e, in particolare, per la
designazione del Notaio rogante, per la liquidazione della spesa,
nonché per gli accertamenti circa la consistenza e l'intestazione
catastale degli immobili da acquisire e da cedere;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente Nel ricordare che si vota sul testo predisposto dalla
II commissione, dichiaro aperta la discussione generale. Se nessuno
chiede la parola, dichiaro chiusa la discussione generale.
Pongo in votazione la delibera in oggetto:
Presenti, votanti e favorevoli: 21
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK