Consiglio Regionale della Valle d'Aosta - Oggetto del Consiglio n. 201 del 23 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 201 del 23 luglio 1971 - Resoconto
OGGETTO N. 201/71 - Disegno di legge regionale concernente:
"Concessione di contributi a Comuni e a Consorzi di comuni della
Valle d'Aosta nelle spese per la realizzazione di infrastrutture
ricreativo-sportive".
Milanesio (P.S.I.)
- È un provvedimento questo che tende
a disciplinare una materia abbastanza delicata e controversa, cioè
quella dell'assegnazione di contributi ai Comuni o ai Consorzi di
Comuni per la realizzazione di impianti sportivo-ricreativi.
Molti Comuni hanno avanzato richiesta di contributo presentando
progetti più o meno rispondenti alle esigenze del Comune e
l'Amministrazione regionale si è dovuta destreggiare di fronte a
queste richieste con degli atteggiamenti e dei comportamenti non
sempre ispirati a una logica direi immutabile; in certi casi ha
concesso il 70%, in altri l'80%, in altri ancora il 90% e in altri
casi ancora il 100%.
Da qui ne deriva un comportamento discutibile
dell'Amministrazione regionale e anche i Comuni quando fanno delle
richieste non hanno un quadro di certezza a cui fare
riferimento.
Questa legge che è stata esaminata e approvata all'unanimità
dalla Commissione permanente per il turismo, antichità e belle
arti, ancorché con due modifiche che la Giunta accoglie e che fa
proprie e che quindi propone all'approvazione del Consiglio, questa
legge vuole appunto intervenire in questa complessa e delicata
materia per regolamentarla e definirla.
Quali sono i capi saldi di questa leggina? Beh innanzitutto si
stabilisce un ammontare preciso del contributo regionale e quindi
il Comune che fa richiesta di questo contributo deve avere la
differenza per intervenire, si sancisce già il principio che le
attrezzature sportive-ricreative devono essere fatte sì con il
contributo determinante della Regione, tenuto conto dei bilanci dei
nostri Comuni, ma richiedono una partecipazione del Comune in
misura adeguata.
Si differenzia poi l'entità dei contributi a seconda che si
tratti di Comuni o Consorzi di Comuni.
Questo perché? Perché abbiamo notato una tendenza dei Comuni,
diciamo così, al campanilismo e al municipalismo, cioè si
preferisce puntare alla realizzazione di una attrezzatura comunale
invece che ad una attrezzatura sovra-comunale; noi avevamo cercato
di ovviare a questo inconveniente mandando opportune circolari ai
Comuni nelle quali si diceva che ogni proposta e ogni richiesta di
contributo sarebbe stata esaminata nel merito dell'Assessorato e
dalla Giunta e solo se si fosse verificata l'effettiva necessità si
sarebbe dato questo contributo e si sarebbe data priorità ai
Consorzi più che ai Comuni singoli.
Però anche questa norma era una norma così molto discutibile e
molto relativa.
Ora con una legge che prevede incentivi graduati, diversificati,
a seconda che si tratti di Comuni o Consorzi di Comuni, noi
pensiamo di raggiungere più pienamente questo scopo, per intenderci
differenziamo anche la contribuzione oltre che se trattasi di
Consorzi di Comuni o Comuni anche a seconda del tipo di intervento,
cioè per l'acquisto delle aree i contributi vengono graduati nella
misura del 70% della spesa riconosciuta ammissibile nel caso di
Comuni singoli e un massimo del 90% nel caso di Consorzi di
Comuni.
Come vedete nel caso di Consorzi di Comuni l'intervento della
Regione è cospicuo e copre quasi l'intero ammontare dell'acquisto
del terreno.
Del resto, noi riteniamo che l'acquisto del terreno in questo
tipo di attrezzatura sia la spesa più rilevante, perché quello che
importa, quello che è necessario, è avere estensioni sufficienti di
aree, noi sappiamo che i costi delle aree nei nostri Comuni sono
abbastanza elevati tutto sommato.
Interveniamo poi con questa legge nella misura del 60%
rispettivamente per i Comuni e 80% per i Consorzi nelle spese
riconosciute ammissibili per la costruzione degli impianti, cioè
distinguiamo nettamente il terreno dall'attrezzatura che vi deve
sorgere sopra. E questo anche per evitare così atteggiamenti direi
faraonici o comunque di gigantismo da parte di Comuni; ci sono dei
Comuni che hanno presentato dei progetti così assolutamente direi
inaccettabili, dei progetti grandiosi, magniloquenti, insomma non
possiamo pensare che i nostri Comuni si debbano permettere il campo
sportivo con tanto di tribune, insomma evidentemente si tratta,
così, di una concezione dello sport legata più che altro allo
spettacolo e non all'esercizio di facoltà agonistiche o comunque
all'esercizio di una sana attività.
Quindi, in questa legge è previsto anche un esame di merito da
parte della Giunta sulle spese ammissibili e, su richiesta della
Commissione Turismo, si è introdotto anche il concetto che dopo,
all'articolo 5, dopo le parole "competenza di spesa" si dica anche
"previo parere della Commissione consiliare permanente per il
Turismo" - e su questo siamo completamente d'accordo.
Quindi, io invito il Consiglio, se non ha ulteriori osservazioni
da fare, ad approvare questo disegno di legge che è già stato
approvato all'unanimità dalla Commissione con quelle modifiche che
io chiedo di introdurre e di porle in votazione, perché corrisponde
ad una esigenza di razionalità e di ordine in questa complessa
materia dei contributi ai Comuni.
Questa legge ha lo scopo di evitare che si commettano delle
imparzialità, tende a mettere i rapporti tra Comune e Regione su un
piano di diritto certo stabilito e codificato da una legge
regionale.
Tonino (P.S.I.U.P.)
- Io sono d'accordo su questo disegno
di legge proprio perché ritengo che serva in primo luogo a
coordinare il tipo di intervento della Regione in modo generale per
tutti i Comuni o Consorzi di Comuni, di modo che la Regione possa
avere un quadro generale per decidere e il Comune o il Consorzio
sappiano già che tipo di intervento possono fruire dalla
Regione.
Ora però non vorrei che ciò ritardasse le pratiche che sono già
state elaborate dai vari Comuni per le infrastrutture sportive.
Esempio: il Consorzio Pont Saint-Martin-Donnaz ha già da qualche
tempo presentato alla Regione il progetto del campo sportivo e da
cinque anni è un problema che si trascina. Il Consiglio di
amministrazione del Consorzio attende impaziente che l'autorità
tutoria approvi il progetto per poter finalmente andare avanti; se
ora questi devono aspettare tutto l'iter della nuova legge andiamo
a finire a quest'autunno e perdiamo di nuovo mesi e mesi che si
aggiungono così agli anni persi in passato.
Ora io chiedo, e lo chiedo a nome del Consorzio che mi ha
incaricato, che il progetto che giace presso l'Assessorato del
Turismo venga approvato al più presto per non ritardare tutto, in
quanto il Consorzio aspetta tale approvazione per poi presentarlo
ancora al CONI. Quindi altro tempo che si perde.
In definitiva, le pratiche per le infrastrutture
ricreativo-sportive già munite di tutti gli elaborati e già in
possesso all'Assessorato del Turismo siano approvate subito; quelle
invece che sono in corso che però non sono ancora state presentate
per l'approvazione alla Regione si seguano i dettami della nuova
legge.
Germano (P.C.I.)
- Io vorrei fare una considerazione di
carattere generale, cioè noi abbiamo la brutta abitudine di fare
leggi eterne e di fare delibere anche eterne; abbiamo
nell'agricoltura venti anni di delibere che nessuna è stata
cambiata, ora se vogliamo fare della programmazione, il problema è
di studiare qual è il fabbisogno della Valle d'Aosta, grosso modo,
e dire questa legge dura cinque anni, dura quattro anni, dura sei
anni; di fronte ad una situazione modificata la legge può essere
rinnovata, modificata e così via; le leggi dello Stato sono tutte
così e allora io penso che bisogna inserire una formulazione dove
dica: la legge ha la durata di non so se cinque anni va bene.
Manganoni (P.C.I.)
- Io vorrei solo chiedere, io sono
d'accordo sulla legge che almeno ci sia una disciplina, si sappia
no?
Qui si prevedono 200 milioni per le opere di carattere comunale
e 140 per quelle distinte regionali.
Ora chiederei come prevede, grosso modo dato che siamo già a
metà dell'anno, quali opere, le principali no, si prevedono di
realizzare con questi fondi.
Milanesio (P.S.I.)
- Dunque per ordine, prima Tonino.
Tonino io non ho portato appositamente nessuna richiesta di Comune,
quindi nessuna concessione di contributo al Consiglio perché
ritenevo che era necessario prima disciplinare la materia con una
apposita legge e mi riservavo di concedere questi contributi, di
proporre la concessione di questi interventi al Consiglio a legge
approvata, il che potrebbe avvenire tranquillamente alla ripresa
dei nostri lavori a settembre, ottobre.
Il Consiglio mi dia atto che non ho proposto nessuna
contribuzione per nessun Comune, per nessuna opera
sportivo-ricreativa. Questo perché ritenevo che bisognasse partire
dall'anno zero e riferirci quindi ad una legge precisa e non così a
contrattazioni che potevano avvenire a livello di Assessore e di
Comune e di Giunta e di Comune, ma riferire il tutto ad una materia
ben disciplinata.
Posso tranquillizzare Tonino e dire che l'iniziativa che
riguarda il Consorzio, chiamiamolo così di Donnaz, è una iniziativa
opportuna, utile e ha il pregio di essere consortile e quindi di
rientrare nelle maggiori contribuzioni, e certamente, per quello
che mi riguarda, sarà oggetto di proposta di deliberazione alla
ripresa dei lavori consiliari, certamente.
Però io non posso accedere alla richiesta di Tonino di portarla
prima che questa legge entri in vigore, non lo posso fare perché
ipotizzerebbe un comportamento della Regione, diciamo così,
scorretto, insomma la mano destra non sa cosa fa la sinistra, ecco
non è possibile.
Noi vogliamo partire con questa legislazione da questo momento e
comportarci coerentemente.
Comunque do assicurazione, do garanzie per quanto riguarda la
realizzazione di Donnaz. Ci sono moltissime altre richieste e altre
pratiche istruite, se noi dovessimo evadere stanziamenti di almeno
cinque anni.
Proposta Germano. La proposta di Germano mi pare da accogliere.
Il difetto delle leggi regionali, ha ragione Germano, l'avevo già
fatto notare io, anch'io, in un'altra discussione, è quello di fare
delle leggi ad eterno, cioè che hanno una durata indefinita e
quindi cosa finiscono per comportare? Finiscono per comportare o
per pigrizia oppure per comportamenti consolidati, finiscono per
comportare la rigidità del bilancio regionale e quindi magari delle
leggi che sono superate a distanza di qualche anno per il semplice
fatto che esistono e che non hanno una scadenza continuano,
diciamo, a vincolare il nostro bilancio e continuano a vincolare il
comportamento dell'Amministrazione regionale.
Io ritengo che sia opportuno accogliere la proposta di Germano e
prevedere una durata quinquennale di questa legge, anche se allo
stato degli atti e delle indagini, se pur sommarie che abbiamo, noi
riteniamo che questi stanziamenti per 5 anni siano assolutamente
inadeguati a risolvere il problema della Regione, però può darsi
che da qui a cinque anni sia opportuno intervenire con una legge
più organica, più articolata. Quindi io accolto la proposta di
Germano e adesso con il Dr. Brero vediamo magari di fare una
piccola formulazione per indicare la durata di questa legge in una
piccola aggiuntina eventualmente.
Per quanto riguarda Manganoni, io ho tutte le richieste che sono
lì elencate all'Assessorato, ho già premesso che si tratta di
richieste che se venissero accolte comporterebbero il rimborso di
qualche miliardo da parte della Regione.
Evidentemente queste richieste, molte di queste richieste, sono
state fatte pensando ad un intervento totale della Regione, è
chiaro che di fronte ad una proposta di contributo che varia tra
Comune singolo e Consorzio ci sarà un incentivo al Consorzio, ai
consorziati, da parte di alcuni Comuni e qui risolve anche
l'obbligo a valutare più seriamente le richieste e le proposte che
faranno.
Quindi, è probabile che dopo questa legge, una serie di proposte
e di richieste che giacciono presso l'Assessorato vengano ritirate,
vengano sostituite con altre, anche perché molto probabilmente i
Comuni non avranno modo di finanziare la differenza di spesa.
Quindi, ce ne sono moltissime, e il fatto che ci si riferisca
allo stanziamento di 140 milioni e di 200 sono le cifre che abbiamo
in bilancio quest'anno e sono riferite appunto a 200 milioni
"Contributi e sussidi per il potenziamento delle attrezzature
turistico-sportive" quindi contributi e sussidi - 140 milioni
invece sono "Spese per il potenziamento delle attrezzature
turistiche e sportive". Quindi facciamo riferimento a questo
capitolo di bilancio.
Io mi auguro fra l'altro, come auspicio e mi auguro che il
Consiglio poi nella discussione dei bilanci successivi possa magari
aumentare gli stanziamenti di questi capitoli che sono, e lo
dichiaro con tutta tranquillità, sono assolutamente inadeguati ed
insufficienti.
Quindi io adesso, se il Consigliere Germano e il Consiglio sono
d'accordo, io accoglierei la proposta di dare una durata temporale
a questa legge, proprio per poter consentire eventualmente al
Consiglio, fra qualche anno, di rivederla, di ripresentarne
un'altra, perché noi facciamo delle leggi che corrispondono a delle
esigenze, che si manifestano oggi, si manifesteranno fra qualche
anno, può darsi che fra 5 anni queste esigenze si manifesteranno in
modo diverso.
Allora se il Consiglio è d'accordo io chiedo un attimo solo di
sospensione per la formulazione del nuovo articolo che poi
rileggerei in Consiglio.
Breve sospensione dei lavori del Consiglio
Milanesio (P.S.I.)
- Dunque, allora, se il Presidente mi
consente io proporrei le modifiche.
Articolo 5 - Sull'articolo 5 c'è una richiesta di modifica che è
stata avanzata da parte della Commissione, la quale ...
No, dunque, prima all'articolo 3 c'è una richiesta di modifica e
la Giunta accetta la proposta formulata dalla Commissione, c'è una,
diciamo così, una incongruenza, mentre riteniamo sia giusto il
parere della Commissione consiliare permanente per il Turismo sugli
atti che sono di competenza del Consiglio, riteniamo invece non
giusto questo parere: "Quando si tratta di atti di competenza della
Giunta"; quindi la riformulazione dell'articolo 5 potrebbe essere
questa: "Le decisioni in merito alle concessioni dei contributi
previste dalla presente legge sono assunte con deliberazioni del
Consiglio previo parere della Commissione consiliare, Turismo ecc.,
o dalla Giunta regionale secondo le rispettive competenze di
spesa".
Ecco mi pare che la formulazione in questi termini sia più
corretta e sia più giusta.
Articolo 6...
Montesano (P.S.D.I.)
- Assessore Milanesio, non sarebbe
più opportuno man mano che andiamo negli articoli fermarci?
Milanesio
(P.S.I.)
- ...Va bene, ma insomma mi
pare che sia anche logico. È una richiesta formulata dalla Giunta.
Per me! È una richiesta formulata dalla Giunta, del resto mi pare
che sia anche ...
Montesano (P.S.D.I.)
- Io pregherei l'Assessore di
avanzare questi emendamenti articolo per articolo, man mano che
entrano in discussione gli articoli. Se non c'è nessun altro che
desidera parlare, cominciano ad esaminare articolo per articolo,
così lo facciamo più ordinatamente.
Germano (P.C.I.)
- Dicevo che saranno...
(Montesano:
no, no) ....Sì, è così, per competenza di
spirito.
Montesano (P.S.D.I.)
- ...è 1.500.000 di importi, non si
può andare oltre il 1.500.000...
Milanesio (P.S.I.)
- È ridicolo, scusami Germano, è
ridicolo che per spendere 1.500.000 si convochi la Commissione
permanente per il Turismo.
Montesano (P.S.D.I.)
- Scusate, io desidero come
Presidente del Consiglio dire ancora una volta quali sono le
competenze delle Commissioni. Le competenze delle Commissioni
consiliari rientrano nell'ambito del Consiglio e non hanno nulla a
che fare nell'ambito della Giunta. Questo è bene che si sappia. Noi
difendiamo l'operato delle Commissioni, nell'ambito del Consiglio,
ma anche le Commissioni entrano nell'ambito della Giunta, no.
Ognuno deve rimanere nei suoi confini, caro Germano, mi dispiace io
difendo quello che è, quelle che sono le attribuzioni del Consiglio
e quelle che sono le attribuzioni delle Commissioni consiliari, le
quali hanno voce in capitolo e devono averla per le deliberazioni
del Consiglio, ma non per le deliberazioni di Giunta, perché
altrimenti noi invaderemmo un campo che non ci compete...
(Germano:
...in ogni Consiglio ci sono dieci provvedimenti
della Giunta e...)
...
Ma questo è per ragioni di principio
caro Germano. Io vorrei sentire anche il parere del Presidente
della Giunta su questo criterio che io espongo. Mi sembra che sia
una cosa naturale, che poi Germano mi sembra che non è che non
comprende queste cose, perché ha tale pratica di articolazioni e di
sviluppo consiliari che non c'è bisogno che io spieghi queste cose
a Germano, è vero? E allora se non c'è nessuno che desidera
prendere la parola, io passerei all'esame, articolo per articolo.
La parola al Consigliere Tonino.
Tonino (P.S.I.U.P.)
- Chiedo scusa, solo un'informazione.
La Giunta a suo tempo aveva stanziato 14.000.000 per l'acquisto di
quei terreni ...
Il Consiglio sì, ecco io chiedo se con questi 14.000.000 si può
cominciare ad acquistare i terreni...
(Voce) ...
No sulle
opere ricreative, sportive...
(Milanesio: ...
sì sono
disponibili) ...Va bene.
Articolo 1 - Chi approva alzi la mano. Contrari, astenuti. Il
Consiglio approva.
Articolo 2 - Chi approva alzi la mano. Contrari, astenuti. Il
Consiglio approva.
Articolo 3 - Mi pare che ci sia un emendamento proposto
dall'Assessore Milanesio.
Milanesio (P.S.I.)
- C'è l'emendamento proposto dalla
Commissione che la Giunta propone di accettare e alla lettera A,
cioè dice: "Domanda in carta legale firmata dal rappresentante o
dai rappresenti legali degli Enti, corredata da copia dell'atto o
degli atti deliberativi con i quali i Comuni o gli Enti interessati
autorizzano la presentazione della domanda", quindi ...
Montesano (P.S.D.I.)
- Questo è il parere della
Commissione. Chi approva con questo emendamento alzi la mano.
Contrari, astenuti. Il Consiglio approva.
Articolo 4 - Chi approva alzi la mano. Contrari, astenuti. Il
Consiglio approva.
Articolo 5 - Qui c'è l'altro emendamento.
Milanesio (P.S.I.)
- La Giunta propone di accogliere
l'emendamento relativamente alle deliberazioni che riguardano la
competenza del Consiglio. Pertanto, la nostra proposta dell'art. 5
sarebbe la seguente: "le decisioni in merito alle concessioni di
contributi previsti dalla presente legge sono assunte con
deliberazioni del Consiglio, previo parere della Commissione
consiliare Turismo ecc.", o della Giunta regionale secondo le
rispettive competenze di spesa.
Preciso ancora che le competenze di spesa della Giunta in questa
materia sono di 1.560.000 e quindi...
Montesano (P.S.D.I.)
- Consigliere Dolchi.
Dolchi (P.C.I.)
- Ma non so cosa dirà il collega Savioz
che arriva in questo momento e non voglio certo sostituirmi ai
colleghi Freppaz, Chamonin e Quaizier, che erano presenti in
Commissione e che hanno proposto l'emendamento, noi del gruppo
Comunista insistiamo perché l'articolo 5 tenga conto
dell'emendamento proposto dalla Commissione.
Sappiamo benissimo che formalmente le Commissioni consiliari
sono chiamate ad esprimere un parere consultivo solamente sui
provvedimenti di legge, ma abbiamo anche più volte invocato che le
Commissioni apportassero un lavoro fattivo e collaborativo nei
confronti dell'attività della Giunta e dei singoli Assessorati.
Abbiamo esempi di Assessori che fanno funzionare egregiamente e
direi anche frequentemente le Commissioni e che da queste
Commissioni non solamente per l'esame dei provvedimenti di legge
che intendono sottoporre all'approvazione consiliare, ma per tutti
gli altri provvedimenti ottengono il conforto e il contributo e
anche alle volte la critica e critica costruttiva sui singoli
provvedimenti, anche deliberazioni che intendono portare
avanti.
Abbiamo più volte citato che anche se la Commissione Affari
generali e finanze non era competente nell'acquisto dei terreni per
esempio che avvenivano, che avvengono con semplici deliberazioni e
non con leggi, il fatto che l'acquisto dei terreni venisse
preventivamente portato all'esame della Commissione Affari generali
e finanze serviva a snellire poi non solamente la discussione in
aula, ma anche tutte le altre iniziative concrete di rapporti coi
proprietari ecc.
Potrei dilungarmi negli esempi, la stessa legge che passerà sui
problemi della scuola materna tiene conto del parere della
Commissione consiliare per alcune iniziative, che non sono
certamente quelle relative alle leggi, facciamo cioè una questione
di principio, facciamo funzionare le Commissioni, facciamo
funzionare i Consiglieri affinché il più possibile diano il loro
apporto e la loro attività alla vita del Consiglio regionale, lo
facciano anche nelle Commissioni e quindi si facciano funzionare le
Commissioni mantenendo il concetto certo statutario, regolamentato
del parere consultivo, ma in questo ambito noi riteniamo che il più
possibile si cerchi la collaborazione delle Commissioni, sia utile
sia per l'esecutivo, sia anche per il complesso dell'attività
consiliare.
Ecco perché superando, direi proprio i limiti formali a cui si
richiamava il Presidente del Consiglio, noi saremmo dell'avviso che
l'articolo 5 mantenesse l'emendamento come proposto dalla
Commissione.
Montesano (P.S.D.I.)
- La parola al Consigliere
Andrione.
Andrione (U.V.)
- Ma quanto propone Dolchi può essere
fatto dalle Commissioni su proposta anche dell'Assessore, ma non
credo che sia opportuno metterlo nella legge, in quanto il parere
diventerebbe vincolante e la legge stessa sarebbe, non dico
anti-costituzionale, ma sarebbe anti-statutaria, in quanto non è
previsto che la Giunta debba sottostare al parere della Commissione
consiliare. Se domani la Giunta prendesse una decisione senza avere
sentito la Commissione consiliare, quella decisione sarebbe
perfettamente valida e quindi che cosa serve metterlo in un
contesto di legge di quel genere. Si può fare come diceva Dolchi,
seguire un certo tipo di prassi, chiedere dei consigli, fare una
discussione preventiva, ma metterlo in un testo di legge è "contra
legem" ed è assolutamente inutile e non si può vincolare la Giunta
al parere della Commissione consiliare, mentre invece il Consiglio
non delibera fino a quando, non può decidere fino a quando non c'è
questo parere.
Germano (P.C.I.)
- La formulazione della Commissione non
è vincolante, perché dice: "Previo parere della Commissione
consiliare permanente per il Turismo" non è che questo parere è
vincolante, è vincolante richiederlo, ma io faccio gli esempi:
abbiamo quest'oggi la discussione di due provvedimenti presi dalla
Giunta al posto del Consiglio, riguardante un problema. Quale
problema? Quello della Cooperativa Produttori Frutta di
Saint-Pierre, uno per 11.000.000, l'altro per 12.000.000. È vero
però che discutendo le deliberazioni della Giunta si può in
Consiglio discutere di questo argomento, ma non ritenete voi, con
la situazione che si è creata lì che la Commissione consiliare
avrebbe fatto bene ad affrontare quel problema; approfondirlo in
modo più redditizio che non quello che può ottenere in
Consiglio?
In Consiglio noi diremo una osservazione o due e tutto passa
sulla deliberazione di Giunta, mentre invece alcuni problemi
dovrebbero essere approfonditi proprio in Commissione e credo che
il fatto i Commissari della Commissione consiliare permanente per
il Turismo che hanno fatto questa proposta, l'hanno fatto con
questa intenzione, non per limitare le competenze della Giunta, ma
poter esaminare a fondo i problemi più importanti.
Mi pare che sia una cosa abbastanza logica e che sia un modo di
amministrare più redditizio che non l'attuale, verso il quale
dobbiamo andare.
Savioz (P.C.I.)
- Io non vorrei fare una discussione
molto lunga in proposito, ma mi appellerei a quel che è stato il
discorso del Presidente della Giunta all'apertura di questo
Consiglio, quando il medesimo ha detto: "Noi chiediamo a tutti i
gruppi e a tutti i Consiglieri la collaborazione più sincera e più
onesta". Mi sembra che se i Commissari della Commissione Turismo
hanno ritenuto opportuno di chiedere questo, non è che l'abbiamo
chiesto per imporre la nostra volontà alla Giunta o al Consiglio,
ma l'abbiamo chiesto proprio nello spirito di dare la nostra
collaborazione a tempo giusto, perché voi mi insegnate tutti che le
questioni quando vengono portate in Consiglio se non sono
corroborate da quella che è l'aperta discussione fatta in
Commissione precedentemente, è naturale che qui in Consiglio non si
può aprire una discussione e non si possono fare certe osservazioni
che possono essere utili tempestivamente fatte e non più utili
quando il deliberato è stato preso dalla Giunta.
Questo è ovvio, perciò io mi appello a quello che è stato
l'appello del Presidente della Giunta e allo spirito con cui noi
abbiamo fatto questa richiesta, che cioè la Commissione venga
investita dei problemi prima del deliberato, perché dopo il
deliberato badate non è più possibile arrivare ad una soluzione che
potrebbe essere ottima per l'insieme dell'amministrazione, non per
i membri di una Commissione che poi dopotutto sono soltanto ed
esclusivamente a carattere consultivo.
Quindi non è vincolante il giudizio di una Commissione, però io
onestamente, francamente, devo riconoscere che da quando c'è questa
Amministrazione, la nostra Commissione non funziona, non funziona
nel senso che per avere una riunione della Commissione del Turismo
bisogna che insistiamo non so quanto tempo, molti problemi passano
senza che la Commissione venga sentita, ora questa non è
collaborazione.
Se il Presidente, ripeto, chiede la collaborazione a tutti i
membri del Consiglio, allora è l'Assessore competente in materia
che deve tenere conto di questo e convocare tempestivamente le
Commissioni e non aspettare che sia sempre il Presidente della
Commissione ...
Montesano (P.S.D.I.)
- Eh, no! No, Consigliere Savioz mi
dispiace, l'ho ripetuto, l'Assessore non convoca nessuna
Commissione, è il Presidente della Commissione, sono Commissioni
consiliari. Io l'ho ripetuto, chiedo la collaborazione da parte
degli Assessorati, gli Assessori non hanno veste per convocare le
Commissioni.
Savioz (P.C.I.)
- D'accordo, il Presidente della
Commissione convoca la Commissione, però io ripeto che queste cose
qui funzionano bene se vanno in collaborazione con l'Assessore.
Questo, c'è poco da dire, è inutile che facciamo delle questioni;
io lo so bene per esperienza personale. Sì, certo che lo so Signor
Presidente, lo so molto bene che quando l'Assessore vuole le
Commissioni, le Commissioni funzionano molto bene, quando
l'Assessore fa a meno delle Commissioni, le Commissioni non possono
funzionare.
Il Presidente della Commissione convoca, ma convoca dopo aver
trattato apertamente con l'Assessore i problemi che devono essere
discussi e molte volte deve essere l'Assessore a chiamare il
Presidente della Commissione e dire "vorrei avere ecc.", "vorrei
discutere ecc.". Il Presidente della Commissione non può fare
questo, vive a chilometri di distanza, non è fisso nella Regione,
non ha nessun mandato specifico e quindi cosa fa? Convoca quando
c'è qualche cosa che bolle in pentola e l'ultima Commissione
l'abbiamo riunita perché proprio tutti insistevano di avere una
riunione delle Commissioni.
Quindi, io ripeto, volete la collaborazione? E allora seguite
una certa prassi, seguite una certa strada. Non la volete? Ditecelo
apertamente, non è che noi pretendiamo di essere per forza presenti
in Commissione, per forza discutere i problemi amministrativi, in
fondo siamo all'opposizione e quindi dipende da voi il tipo di
opposizione che volete.
Pollicini (D.P.)
- Mi pare che il problema sia più grosso
di quanto non sembri, prima di tutto però non condivido
l'impostazione data al problema dal Consigliere Savioz su quello
che è la mancanza di collaborazione che la Giunta avrebbe dalle
Commissioni, in quanto non voluta, secondo la tesi del Consigliere
Savioz.
Io dico, invece, che il problema delle Commissioni è più vasto
perché non è mai stata valutata la vera funzione delle Commissioni
consiliari e vi sono diversità di funzionamento tra Commissione e
Commissione, cioè nessuno di noi forse ha ancora ben chiaro il
compito della Commissione. Vi sono delle Commissioni a cui
l'Assessorato ha demandato dei progetti di legge per avere il
parere e che sono fermi magari da tre, quattro, cinque, sei mesi e
la Commissione non li dà anche se sono citati, allora questa qui è
una non collaborazione in senso inverso, quindi non è così a senso
unico come la impostava il Consigliere Savioz...
(Voci)
...
Non parlo mica per la mia, sia chiaro che nessuno, penso che
non parliamo di noi soltanto, io parlo delle Commissioni in
generale, cioè della diversità di funzionamento, della mancanza da
parte nostra, di noi Consiglieri, di avere chiara l'idea di cosa è
una Commissione, di quali siano i compiti e qual è la sua
funzionalità utile per i lavori del Consiglio, però se vogliamo
fare un discorso sarà bene fare un discorso tutti insieme, per
vedere una volta per tutte... io invito qui il Presidente del
Consiglio, perché qualche lettera ce l'ha fatta, io lo riconosco,
però la lettera è una gran cosa, la si legge, tra l'altro ha una
bella firma il Presidente...
(Montesano:
...non si tiene
conto...) ...No, la mettiamo in archivio visto che abbiamo un
archivio e poi come tutti gli archivi non servono perché nessuno sa
mai consultarli, vediamo un po' veramente il problema dell'inizio e
organizziamo che tutte le Commissioni abbiano un modo, diciamo così
unitario, di funzionare nel senso che tutti abbiano le stesse
competenze, lo stesso tipo diciamo così di lavoro, lo stesso
concetto dei compiti della Commissione, non che ognuno ne abbia uno
proprio come in effetti è, e per quanto riguarda l'emendamento
proposto all'articolo 5 io concordo con quanto ha detto l'Assessore
Milanesio, laddove si dice che siccome ognuno deve rispettare le
proprie competenze, richiede che alla Giunta siano lasciate le
proprie competenze, punto e basta, e quindi secondo l'emendamento
proposto che riguarda appunto i compiti, e del Consiglio fino a una
certa cifra e...
(voce di Germano)
. Come? Niente affatto.
Fintanto che non cambiano i regolamenti e noi dobbiamo pur avere
una falsariga, sennò diventa un'anarchia completa e voi siete
contro i gruppi anarchici, vediamo a Bologna come avete fatto,
giustamente avete fatto questo, quindi un po' di ordine una
falsariga su cui marciare è opportuno metterla, ma uguale per
tutti.
Freppaz (U.V.)
- Je voulais, deux mots seulement,
répondre à Savioz que dernièrement a confirmé que la Commission
était convoquée en principe pour le Président de la Commission,
mais j'ai l'impression qu'il y a un peu de confusion sur l'article
5, c'est-à-dire "l'emendamento presentato dall'Assessore al
Turismo", mais moi il me semble qu'ils ont bien pris en
considération la modification faite par la Commission au Tourisme,
tant que à la fin dit, je ne pense pas de me tromper "La Giunta
propone di accogliere l'emendamento presentato dalla Commissione
consiliare al Turismo". Volevo una precisazione a questo
riguardo.
Montesano (P.S.D.I.)
- Assessore Milanesio spieghi un
momentino, soltanto ...
Milanesio (P.S.I.)
- Dunque, voglio spiegare perché ...
abbiamo accolto il primo emendamento cioè quello dell'articolo 3,
quello dell'articolo 5 diceva questo, proposto dalla Commissione di
aggiungere dopo le parole "competenze di spesa", cioè alla fine,
della seguente dizione "previo parere della Commissione consiliare
permanente per il Turismo". Questo cosa lasciava intendere?
Lasciava intendere che ci voleva il parere, non vincolante, io sono
d'accordo su quello che dice Savioz, che questo parere era un
parere, però che si stabiliva un assurdo per quello che riguarda la
Giunta, perché le competenze, le deliberazioni che sono di
competenza della Giunta - e qui Germano ha aperto un discorso delle
deliberazioni assunte in via d'urgenza - quelle non sono di
competenza della Giunta, ma sono di competenza del Consiglio e io
voglio, io chiedo a Germano che mi dica quali deliberazioni sono
state assunte in questa materia in via d'urgenza e lo sfido a
trovarne una, in via d'urgenza, quindi ci sono le deliberazioni che
sono di competenza della Giunta e sono quelle che arrivano al
milione e mezzo, al di sopra del milione e mezzo in materia di
contributi, la competenza è del Consiglio. Ora se questo
emendamento passa così com'è, si lascia intendere che la Giunta per
deliberare nell'ambito di sua competenza, deve chiedere il parere
preventivo della Commissione per il Turismo, il che vi ripeto è
contro i principi dell'ordinamento regionale. Ora evidentemente
questo è ridicolo, la Giunta accoglie invece l'emendamento della
Commissione, là dove dice che prima di portare in Consiglio
qualunque proposta che riguarda questo ancorché non sia una legge,
ma sia una deliberazione e quindi le deliberazioni non sono
soggette all'esame della Commissione, la Giunta accoglie la
proposta di collaborazione avanzata dalla Commissione e dice che le
proposte di spesa che riguardano il Consiglio passino prima in
Commissione anche se non dovrebbero passare ai sensi del
Regolamento e ai sensi, diciamo così, della prassi, ma accoglie il
principio di collaborazione.
Quindi, mi pare, che il problema non sia il problema grosso che
hai sollevato tu Germano. Tu hai sollevato un altro problema. Qui
si vuole sovvertire, si vogliono sovvertire i principi
dell'ordinamento regionale, cioè cerchiamo di capirlo, non c'è
ottusità, la Giunta accoglie la sostanza di questo emendamento.
Questo emendamento tendeva a dire "D'ora in avanti, quando ci
sono delle proposte di deliberazione, non delle leggi, perché le
leggi devono passare per forza in Commissione, ma quando ci sono
delle proposte di deliberazione che riguardano il Consiglio,
vogliamo che la Commissione consiliare esprima il suo parere, lo
codifichiamo con la legge, l'emendamento che ho proposto a nome
della Giunta salva la sostanza della vostra richiesta, perché io
non credo che la sostanza della vostra richiesta sia quella di
discutere, esprimere un parere sulle decisioni che sono di
competenza della Giunta. Mi pare che questo contrasti con i
principi dell'ordinamento regionale e non credo che sia nelle
intenzioni della Commissione ripeto, però formulato com'era
formulato, poteva dare adito a questo dubbio. Questo dubbio è stato
sollevato da diversi Assessori e anche da diversi Consiglieri che
hanno esaminato questa legge, ecco in che senso.
Quindi non è che noi respingiamo l'emendamento presentato dalla
Commissione all'articolo 5, diciamo solo che lo precisiamo nei suoi
termini direi così costituzionali e giuridici.
Fosson (U.V.)
- Je pense que sur cet argument, nous avons
un peu des idées confuses. Sur la question des Commissions, ce qui
est la prérogative des Commissions, il me semble que l'article 21
du Règlement soit assez clair et il ne donne pas seulement la
compétence aux Commissions pour ce qui concerne les projets de loi,
mais aussi pour les règlements et les questions d'ordre général. En
effet le premier alinéa de l'article 21, dit: "Progetti di legge,
regolamenti e le questioni di ordine generale" et dans ces
questions d'ordre général entrent aussi les délibérations d'une
certaine importance "di cui debba essere investito il Consiglio,
sono dal Presidente del Consiglio regionale ricevuti a norma
dell'articolo 27 e sottoposti all'esame delle Commissioni, della
Commissione o delle Commissioni competenti per materia per il
prescritto parere".
Or, sur la question, je voudrais avant répondre aussi à ce qui a
dit le Conseiller Pollicini, en répondant au Conseiller Germano, a
dit "il arrive aussi le cas que certains Assesseurs envoient des
projets de loi à certaines Commissions et ces projets de loi
restent arrêtés dans les Commissions". Avant tous, ces projets de
loi qui arrivent aux Commissions, n'arrivent pas par l'Assesseur,
mais arrivent envoyés du Président du Conseil, parce que, les
projets de loi, la Junte doit les présenter au Président du
Conseil, le Président du Conseil les assigne aux différentes
Commissions.
Mais naturellement si la Commission retient qu'il y a un projet
de loi qui ne va pas et a fait des discussions sur ce projet de
loi, on pourra dire qu'il n'a fait la réponse à temps, s'il a donné
la réponse à temps au Président ou de quoi parce qu'il devrait
donner cette réponse, mais ce n'est pas que la Commission puisse
arrêter le projet de loi, il peut aussi ne pas l'approuver le
projet de loi parce qu'il peut être contraire à un projet de loi et
ceci c'est au naturel, parce que c'est ce qui arrive et qui est
arrivé dans certaines Commissions, ce qui est arrivé dans certaines
Commissions.
Or en venant au cas qui est en discussion, on a parlé il y a un
moment de compétence, de collaboration et tout, d'accord les
compétences sont assez précises, les compétences des Commission,
pour donner un avis sur ceux qui sont les projets de loi, ceux qui
sont les règlements et sur ceux qui sont les questions d'ordre
général.
En certain moment il est arrivé à moi-même comme Président de
Commission de faire une observation sur certains arguments qui
venaient portés aux Commissions, pour la forme qui venaient portée
aux Commissions, parce que si un Assesseur veut se servir de la
Commission du Conseil, nous le prenons sous la forme de
collaboration, mais pour entendre ces avis qui sont des avis
techniques qui devraient élaborer à travers les organes de son
Assessorat, nous passons ceux qui sont les compétences d'une
Commission de Conseil, parce que c'est selon comme ils viennent
posés à la Commission du Conseil les problèmes. Le problème doit
être avant étudié par l'Assessorat et après quand on doit arriver,
avant d'arriver à une délibération d'une certaine importance ou à
une loi, dans ce moment il faut entendre l'avis de la Commission,
mais ce n'est pas que la Commission du Conseil doit avancer dans le
temps ce qu'il doit faire et ce qu'ils doivent préparer les organes
techniques d'un Assessorat ou de la Junte. Je pense que ceux-ci
sont les devoirs de la Commission du Conseil, avec cela je ne veux
pas dire que les Commissions du Conseil ne servent pas aussi pour
donner une certaine collaboration en dehors de ceux qui sont les
avis exclusifs sur les règlements, sur les lois et sur les
délibérations, mais à un certain moment il serait subvertir ce qui
est l'organisation même de tout le Conseil, de la Junte et des
organes et des Assessorats. Si à un certain moment un Assesseur dit
"Moi je veux étudier ce tel problème et alors je pose ce problème à
la Commission du Conseil", mais alors la Commission du Conseil se
substitue à ce qui est le fonctionnement des différents Assessorats
et de la Junte avant tout, parce que rappelons-nous que nous nous
sommes l'organe législatif, nous ne sommes pas l'exécutif et alors
il y a des choses qui doivent être étudiées avant par la Junte, par
les Assessorats, par la Junte et après posées aux Commissions du
Conseil, avant d'arriver à prendre des décisions qui sont de
compétence du Conseil.
Or, sur le fait que nous avons discuté effectivement nous ne
pouvons pas mettre dans une loi subordonnée la question de
l'approbation, de ce qui est compétence de Junte à un avis
favorable de la Commission du Conseil, parce que comme il a dit
très bien avant le Conseiller Andrione...
(Andrione:
...non
ha importanza)
...
Va bene, mais si nous nous mettons qui est
subordonnée à l'avis d'une Commission du Conseil, pratiquement nous
le mettons dans une loi, nous à travers une loi nous rendons
obligatoire une question qui n'est pas formellement, qui est de
compétence de la Junte, or que sur certains problèmes et moi je dis
quand on parle de la compétence de la Junte d'un million et demi,
c'est même ridicule qu'on demande l'avis à la Commission du
Conseil. Il y a des fois et nous l'avons vu plusieurs fois, qu'il
ne passe pas aux Commission du Conseil, qu'on n'entend pas l'avis
des Commission du Conseil, pour des dépenses qui sont bien, bien
supérieure et qui sont de compétence du Conseil régional, pas de la
Junte et alors sur cela moi je partage entièrement ce qui a dit, ce
qui ont dit les Conseillers Germano et Savioz, sur ce qui est de
compétence de la Junte, dans ce cas ici, nous devons laisser à la
compétence de la Junte, parce que nous ne pouvons pas, à travers
une loi, méconnaître celles qui sont les compétences de la
Junte.
Balestri (P.S.I.)
- Io credo che quando riuniremo di
nuovo la Commissione per il Regolamento, queste cose si possano
chiarire sulle Commissioni, certamente...
(Montesano:
non
c'è bisogno di chiarire, sono così chiare) ...son già chiare e non
è chiaro il funzionamento, le spiego subito il perché.
Noi siamo le Commissioni consultive del Consiglio, purtroppo
però in generale i provvedimenti ci vengono inviati all'ultimo
momento, l'ultima settimana, gli ultimi due o tre giorni in cui noi
dobbiamo radunare le Commissioni, quindi se gli Assessorati non
preparano gli argomenti a lunga scadenza e si possono fare delle
discussioni fattive e in cui abbiamo anche il tempo, ognuno di noi,
di avvisare i propri gruppi, finisce che noi le discussioni sui
vari argomenti le facciamo due o tre giorni prima del Consiglio e
non siamo in condizioni di informare, non solo non siamo in
condizione di informare quindi diventa un parere personale dei
singoli appartenenti alle Commissioni e senza poi dare quel
chiarimento che...
Bisogna che gli Assessorati questi argomenti li preparino con
una certa visuale in scadenza, in modo che le Commissioni possano
discuterne con una certa ampiezza e su un punto di vista generale
anche, non così ridotti all'ultimo momento per il piccolo
provvedimento in sé e per sé, altrimenti non sarà mai un
funzionamento questo perché il Presidente della Commissione quando
raduna la Commissione, lo fa solo quando gli argomenti sono
preparati, non può lui intervenire prima e quindi siamo sempre lì,
ci sarà sempre un certo disguido nelle Commissioni o si vede un
affare programmato di Assessorato a Assessorato in cui in un dato
tempo si possa ragionare questi argomenti, altrimenti sennò
arriveranno sempre all'ultimo momento con degli argomenti che poi
saranno impressione dei singoli componenti, i quali non hanno
nemmeno il tempo di avvisare i propri gruppi.
Quindi, è su questo che noi invitiamo la Giunta, non per
intervenire nel loro lavoro perché quelle che sono competenze della
Giunta non rientrano in quelle che sono le competenze delle
Commissioni, ma solamente in un lavoro preordinato in modo che le
discussioni nelle Commissioni possano venire affrontate con una
larghezza di tempo, almeno per certi argomenti e questo bisogna
dirlo succede oggi nella prima Commissione, non perché presieduta
dal Consigliere Caveri, ma perché si ha già un cumulo di argomenti
per cui da tempo si possano vagliare e portare poi a
maturazione.
Nelle altre Commissioni, questo non succede, almeno per quello
che conosco io e poi io non so, non posso dire per tutte le
Commissioni, per quello che conosco io gli argomenti vengono
trattati solo gli ultimi due o tre giorni prima del Consiglio.
Andrione (U.V.)
- Io vorrei convincere Dolchi e Germano
in quanto si sta parlando, cioè può essere verissimo che le
Commissioni funzionino male, ma questo è un discorso a parte.
Qui si discute su un emendamento e questo emendamento propone di
sottoporre al parere della Commissione consiliare una delibera di
Giunta, quel parere può essere contrario o favorevole, non sarà mai
vincolante perché gli unici pareri vincolanti sono quelli previsti
pre legge al Consiglio di Stato, non c'entra niente, ma il vincolo
è quello di chiedere il parere.
Ora, è semplicemente assurdo che la Giunta, nell'ambito del
milione e mezzo che è di sua competenza, chieda il parere della
Commissione consiliare, perché il giorno in cui si arriva a questo
punto qui, vuol dire che per dare un sussidio di studio a un
universitario ci dovrebbe essere il parere della Commissione
consiliare.
Io chiedo semplicemente di ragionare in base al buonsenso e in
base al buonsenso bisogna distinguere fra il funzionamento delle
Commissioni consiliari tra le delibere prese d'urgenza dalla Giunta
con il potere del Consiglio che possono essere ratificate o no dal
Consiglio, se non sono ratificate quelle delibere cadono, vengono
cassate, e infine quelle che sono la normale, le normali delibere
di Giunta, sì perché si prendono con urgenza solo le delibere che
si sa già che vengono approvate, viene giù una frana e
evidentemente bisogna provvedere prima che il Consiglio venga
convocato con urgenza.
È per questo che non è mai successo che vengano cassate le
delibere, perché si prendono quelle su cui si è già tutti
d'accordo, ma andare a mettere un obbligo alla Giunta di richiedere
il parere di una Commissione, nell'ambito delle sue competenze,
cioè nell'ambito di una spesa di un milione e mezzo, è contro lo
Statuto ed è anche contro il buonsenso.
Montesano (P.S.D.I.)
- Nessun altro chiede la parola?
Consigliere Dolchi.
Dolchi (P.C.I.)
- Se posso Signor Presidente come
dichiarazione di voto.
Io sono in questa dichiarazione di voto forse contradditorio,
perché mi dichiaro d'accordo con Andrione nella forma e anche nella
sostanza, però è una forma che si richiama a regolamentazione, come
si diceva ieri, ormai superata dalle nuove necessità di vita
democratica dell'assemblea elettiva, lo abbiamo detto anche nella
discussione, se non l'abbiamo detto nella discussione ciascuno di
noi lo ha espresso, quando si è rivista l'indennità ai Consiglieri
regionali, si chiede ai Consiglieri regionali il loro contributo
non solo nella decisione, ma nell'elaborazione e nell'istruttoria
dei problemi che riguardano la vita amministrativa della Regione;
ecco quindi che noi andando oltre alle regolamentazioni attuali,
alle competenze attuali, intendiamo - e lo abbiamo fatto ieri, lo
facciamo anche oggi in occasione dell'articolo 5 di questa legge -
affermare il principio che i Consiglieri debbano al massimo
partecipare, ripeto, ai lavori di rielaborazione e di istruttoria e
vi partecipano anche attraverso alle attività delle Commissioni che
se in base a quei regolamenti e a quelle norme hanno ancora
competenze molto limitate, se noi di volta in volta ammettiamo
queste competenze, naturalmente aumenteremo anche le possibilità di
apporto costruttivo e collaborativo e sarà anche un motivo perché
si arrivi, come si diceva ieri, alle modificazioni di quelle
regolamentazioni che fatte 25 anni fa risultano adesso troppo
limitative nei confronti della vita dell'assemblea elettiva.
Ecco perché noi, per una questione di principio, perché
riteniamo che in ogni occasione ribadire questi concetti possano
far fare un passo in avanti alle tesi che noi sosteniamo. Voteremo
contro l'articolo 5 come formulato dalla Giunta, sostenendo che
l'articolo come proposto dalla Commissione consiliare sarebbe stato
un piccolo passo in avanti sull'attuazione delle tesi che noi
sosteniamo in questa materia.
Montesano (P.S.D.I.)
- Un attimo, io preannuncio solo che
dopo le ferie estive convocherò i Presidenti di Commissione per
fissare bene i compiti e i confini delle Commissioni.
Io l'ho già scritto tre o quattro volte ai Presidenti, le mie
lettere sono rimaste morte e allora faremo una riunione e
disturberò i Presidenti di Commissione per poter coordinare un po'
questo lavoro, ad evitare appunto che ci siano questi equivoci e
queste discussioni che naturalmente portano via del tempo anche a
un provvedimento che deve essere varato e soprattutto portano della
confusione tra le competenze, fra le competenze che hanno gli
organi regionali.
Chi chiede la parola? Consigliere Savioz.
Savioz (P.C.I.)
- Credo che i nostri interventi siano
stati in parte travisati e non ascoltati con quella particolare,
direi, volontà di intendere il nostro discorso.
Noi non vogliamo fare delle cose fuori posto e impedire alla
Giunta il suo funzionamento. Io ripeto, noi intendiamo dare la
nostra collaborazione e la nostra collaborazione la intendiamo dare
nel senso che i pareri nostri devono essere sentiti prima del
deliberato, dopo il deliberato il nostro parere può essere soltanto
quello di una opposizione ottusa o di una opposizione
benevolente.
Tutto finisce lì, perché una volta i deliberati presi non c'è
più niente da fare, lo sappiamo per esperienza personale, sia come
Assessori, sia come Consiglieri, sia come maggioranza e sia come
minoranza, ormai abbiamo acquisito una tale esperienza per cui
onestamente dovete riconoscercela, almeno questo.
Io vi faccio un esempio: la nostra Commissione del Turismo a un
certo momento era regolarmente convocata tutti i lunedì pomeriggio;
esaminavamo tutto il lavoro di quello che poteva interessare
l'Assessorato su un certo livello nelle minime quisquiglie e
abbiamo reso un lavoro ottimo all'Assessore stesso il quale lo può
confermare. Da un po' di tempo a questa parte io non voglio essere
cattivo, ma mi sembra che l'anno scorso se abbiamo fatto un paio di
riunioni in un anno, tutto è finito lì e queste riunioni le abbiamo
fatte dopo aver insistito non poco e dirò di più, la nostra
Commissione non si è mai preoccupata di esaminare un disegno di
legge da noi presentato, è ancora lì in attesa di discussione, in
attesa di essere visto, respinto o modificato ecc., quindi non è
che la nostra Commissione funzioni bene e non è che l'Assessorato
voglia far funzionare questa Commissione, benché il Presidente del
Consiglio mi abbia richiamato all'ordine dicendomi che la
convocazione è di spettanza del Presidente. Ma Signor Presidente
del Consiglio qui è l'esperienza che parla, io sono stato Assessore
e la mia Commissione funzionava perché io chiamavo il Presidente
della Commissione e gli dicevo "In pentola ci sono queste cose qui,
io vorrei il vostro parere prima di andare in Giunta prima che le
cose siano impostate". Questo mi sembra che sia il modo migliore.
State tranquilli Signori della Giunta che noi non vogliamo portarvi
via nessuna prerogativa e nessuna possibilità di decidere, però
vorremmo, a un certo momento, che le cose di una certa importanza
non venissero più passate sotto banco per poi metterci di fronte ai
fatti compiuti.
Montesano (P.S.D.I.)
- Chi altri chiede la parola?
Allora, c'è l'Assessore Milanesio che vuole dire qualcosa.
Milanesio (P.S.I.)
- No non voglio dire niente sennò qui
continuiamo a discutere su delle cose che non stanno in piedi.
Io volevo solo, visto che la discussione ormai è stata
amplissima, tutti hanno detto quello che pensano, io non mi ripeto,
formulo solo l'articolo 5 così come proposto dalla Giunta
accettando parzialmente, e nella sostanza ripeto, l'emendamento
proposto dalla Commissione, che così reciterebbe: "Le decisioni in
merito alla concessione dei contributi previsti dalla presente
legge sono assunti con deliberazione del Consiglio previo parere
della Commissione consiliare Turismo ecc., o della Giunta regionale
secondo le rispettive competenze di spesa".
Savioz (P.C.I.)
- Non cambia niente, quello che voi
proponete non cambia niente la situazione attuale, non c'è neanche
bisogno di dirlo perché il Consiglio è obbligato a sentire il
parere delle Commissioni.
Milanesio (P.S.I.)
- Non voglio fare polemica, però mi
tocca l'obbligo di dire la realtà, prima Fosson ha giustamente
ricordato che le Commissioni devono essere convocate per tre atti
fondamentali: i disegni di legge, i regolamenti e le deliberazioni
di carattere generale.
Io mi rifiuto di credere che la concessione di un contributo al
Comune di Nus o di Donnaz sia una deliberazione di carattere
generale, invece in questo caso noi introduciamo il concetto che la
Commissione deve essere convocata lo stesso, mi pare Signori
Consiglieri che insomma, questo significa chiedere la
collaborazione del Consiglio e non rifiutarla.
Montesano (P.S.D.I.)
- Allora, io metto ai voti
l'articolo 5 emendato così come esposto dall'Assessore al Turismo.
Chi è favorevole alzi la mano. Contrari, quanti? 7. Astenuti 1. Il
Consiglio approva.
Articolo 5 - Astenuti: Tonino, Crétier...
(Andrione:
no,
contrari) ...Ah, contrari
... (Andrione:
astenuto solo
Quaizier) ...Astenuto solo Quaizier. Dovete contare, io non li
conto. Siete lì per contare. Articolo 6.
Milanesio (P.S.I.)
- L'articolo 6, a nome della Giunta,
propongo un emendamento per quanto riguarda la durata temporale
della presente legge, pertanto l'articolo 6 sarebbe così modificato
"Le spese derivanti dai precedenti articoli della presente legge
previste ed autorizzate per anni cinque, in annue massime lire
200.000.000, sono finanziate ecc.", fino alla fine dove dice "dei
bilanci preventivi della Regione per gli anni 72-73-74 e 75."
Montesano (P.S.D.I.)
- Allora chi approva l'articolo 6
così emendato alzi la mano. Contrari, astenuti. All'unanimità
approvato.
Articolo 7.
Milanesio (P.S.I.)
- Per l'articolo 7 propongo
l'emendamento temporale là dove dice: "Le spese derivanti
dall'applicazione del presente articolo, previste ed autorizzate
per anni 5 in annue lire 140.000.000" - fino alla fine tutto
uguale, invece di successivi, per gli anni successivi, si dica:
"per gli anni 72-73-74 e 75".
Montesano (P.S.D.I.)
- Chi approva l'articolo 7 così
emendato, alzi la mano. Contrari, astenuti. Il Consiglio
approva.
Articolo 8 - Chi approva alzi la mano: contrari, astenuti. Il
Consiglio approva.
Si passa alla votazione a scrutinio segreto.
Risultato della votazione: presenti 30, votanti 30, maggioranza
16, favorevoli 26, contrari 4. Il Consiglio approva.
Si passa all'oggetto n. 20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK