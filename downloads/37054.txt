Consiglio Regionale della Valle d'Aosta - Oggetto del Consiglio n. 930 del 17 dicembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 930 del 17 dicembre 2014 - Resoconto
OGGETTO N. 930/XIV - Approvazione di risoluzione:
"Istituzione di un tavolo di confronto per la risoluzione dei
problemi inerenti l'applicazione e la liquidazione dei contributi
del Piano di sviluppo rurale (PSR)".
Presidente
- Qualcuno intende illustrarlo? La parola al
collega Borrello.
Borrello (SA)
- Grazie Presidente.
Oggi, con questo atto, vogliamo portare a compimento un percorso
che, con i colleghi della III Commissione, abbiamo voluto mettere
in atto, e che è legato essenzialmente ad un percorso di
approfondimento su tutta una serie di problematiche che riguardano
il settore agroambientale. Prima di arrivare alla votazione della
risoluzione, approvata all'unanimità nella seduta del 10 ottobre
2014, diverse erano state le questioni poste all'interno di
quest'Assemblea, ed è proprio con quell'approvazione nella seduta
del 10 ottobre che tutti i membri della III Commissione consiliare
si sono presi in carico un percorso di approfondimento per cercare
di andare ad individuare quelle che sono le problematiche che hanno
caratterizzato e che caratterizzano questo settore che è molto
importante per quanto riguarda il sistema Valle d'Aosta. Da quel
momento in poi abbiamo cercato di aprire una condivisione delle
problematiche con tutti gli interlocutori protagonisti del settore,
quindi dapprima abbiamo avuto la possibilità di parlare con
l'Assessore di competenza, successivamente con il Direttore di AREA
e, in un terzo momento, abbiamo avuto la possibilità di avere un
confronto con i Centri di assistenza agricola.
In maniera condivisa abbiamo ritenuto opportuno farci parte
attiva per produrre un confronto diretto tra le varie
professionalità, in modo da poter andare ad entrare nel concreto
delle risoluzioni delle problematiche, così è stato fatto con una
commissione in seduta pubblica. Questo confronto ha portato
essenzialmente alla verifica di una disponibilità di tutti gli
interlocutori di affrontare in maniera attiva e fattiva quelle che
sono le problematiche. Da qui, per cercare di portare a compimento
con un iter chiuso il percorso di approfondimento che abbiamo
portato avanti, portiamo all'attenzione di quest'aula una
risoluzione che, come avete visto, porta la firma in maniera
trasversale di tutta la commissione consiliare e dei colleghi
Consiglieri che hanno, in maniera continuativa, fatto parte della
seduta.
Quali sono gli aspetti che noi portiamo all'attenzione?
Fondamentalmente quella - e chiediamo un impegno all'Assessore
competente, il quale l'ha già dimostrato in sede di commissione -
di istituire un tavolo di confronto permanente e il farsi garante
di un continuo invio di comunicazione puntuale da parte di AREA
agli agricoltori per cercare di risolvere quelle problematiche che
noi abbiamo avuto modo di ascoltare e di percepire all'interno
delle commissioni. Un altro elemento sicuramente importante era
quello legato essenzialmente ai rapporti con l'Ente pagatore
centrale, quindi AGEA; pertanto abbiamo chiesto un impegno
politico, come commissione, di farsi parte attiva per andare a
migliorare quelli che sono i rapporti con l'Ente AGEA, l'Ente
pagatore centrale. In linea con quanto abbiamo già approvato in
sede di bilancio, abbiamo posto l'attenzione su un punto che è
molto sentito all'interno della commissione e che è il ragionamento
della semplificazione degli aspetti burocratici per quanto riguarda
la gestione dei fascicoli aziendali, per andare incontro alle
esigenze degli agricoltori. In ultimo, non in ordine di importanza,
anzi, è una cosa sicuramente molto importante e molto sentita sul
territorio da parte dei nostri agricoltori, l'analisi delle
tempistiche per quanto riguarda il pagamento dei vincoli derivanti
dal Piano di sviluppo rurale.
Ho fatto una carrellata molto veloce, perché i colleghi
sicuramente interverranno per entrare più nel dettaglio rispetto a
queste tematiche, ripeto molto importanti. Il mio intervento in
questa fase introduttiva è legato essenzialmente al mio ruolo
istituzionale quale Presidente della Commissione per andare ad
avvalorare e a qualificare quello che è stato il lavoro prodotto
dalla III Commissione consiliare che, in maniera condivisa, senza
vincoli di appartenenza politica, ha prodotto un lavoro sicuramente
utile per cercare di migliorare quelli che sono il sistema degli
agricoltori e il settore agroalimentare in Valle d'Aosta. Quindi
ringrazio a livello personale tutti i colleghi e tutti coloro che
hanno partecipato attivamente a queste commissioni, a questo
percorso, per la loro disponibilità e per la loro serietà
nell'affrontare i lavori.
Presidente -
Grazie collega Borrello. La parola al
collega Nogara.
Nogara (UVP)
- Merci Président.
Vorrei solo fare un breve intervento, proprio su quanto ha già
riferito il collega Borrello, Presidente della III Commissione.
Innanzitutto una valutazione positiva sull'operato della
commissione, perché si è lavorato per circa un mese in perfetto
accordo con tutti i commissari e si è giunti a dei risultati,
secondo noi dell'UVP, molto importanti; dei risultati che, per vari
motivi, da molti anni erano bloccati e che, come d'incanto, nel
giro di un mese, si sono risolti nella gran parte di queste
problematiche.
Un'esperienza secondo me molto positiva è stata quella dello
streaming
finale; se ci fossero altre commissioni che lo
necessitano, sarebbe un consiglio da dare, perché all'inizio,
quando si è proposto questa cosa dello
streaming
, cioè
l'incontro in commissione in
streaming
aperto com'è aperto
in questo momento, con telecamere aperte perché tutti possano
vedere cosa succede, è stata una cosa molto positiva...subito
c'erano state forse alcune titubanze, ma alla fine penso che per
tutti i commissari questa sia stata una cosa positiva, forse
proprio anche per altre problematiche da riproporre.
Per quanto riguarda gli impegni che la commissione chiede
soprattutto all'Assessore, li ha già ben esposti il collega
Borrello; ecco, diciamo che noi non ci siamo dilungati tantissimo
sulle problematiche perché con l'Assessore ci siamo già
confrontati. L'unica cosa che io vorrei un po' aggiungere sarebbe
quella soprattutto al punto 3, dove si chiede appunto all'Assessore
di confrontarsi con AGEA, AGEA Italia, a Roma, sarebbe quella di
far capire qual è l'importanza della diversità che ha la Valle
d'Aosta rispetto ad altre Regioni italiane, soprattutto su quanto
riguarda il
time out
che, sappiamo, è quello che è, la
divisione così incredibile di particelle che ci sono sul nostro
territorio e un po' anche per l'apertura anticipata che dovrebbe
avere il sistema per poter inserire le pratiche. Queste sono due
cose importantissime che potrebbero dare anche un aiuto,
soprattutto a non commettere errori, perché queste due pratiche
fanno sì che sia i CAA, soprattutto e solo i CAA che inseriscono le
pratiche sul sistema, hanno dei grossi problemi.
Un altro suggerimento che si voleva dare è proprio quello della
sburocratizzazione. Al punto 4 si è messo appunto di porre
attenzione, tramite gli interlocutori tecnici, al fascicolo
aziendale. Questo fascicolo aziendale dovrebbe servire, come serve,
anche all'Assessorato dell'agricoltura per capire immediatamente
qual è la situazione dell'azienda e, come discutevamo già oggi con
l'Assessore, questa potrebbe essere una cosa per cui quando si
individuano dei piccoli errori nel giro di pochissimo tempo si
possono cambiare in collaborazione con i CAA.
Vorrei terminare con una richiesta che farei all'Assessore, se
può poi magari passarla al Direttore di AREA. Noi ci siamo lasciati
in quest'aula, quando abbiamo fatto la diretta
streaming
con
i CAA e con il Direttore di AREA, con una promessa...anzi, con
delle certezze, perché il Direttore dell'AREA per esempio ha dato
dei termini per i pagamenti e soprattutto per gli anticipi di
quest'anno. Sappiamo che gli anticipi di quest'anno, per dei
problemi di scioperi e quant'altro, probabilmente sono stati
superati. Ecco, se ci fossero dei problemi, se non si è già
organizzati per mandare delle
mail
o, diciamo, per avvisare
gli agricoltori sui tempi di pagamento, magari fare un comunicato
per stabilire che più o meno le date che erano state prese in
considerazione, che erano quelle della fine di dicembre per pagare
gli anticipi, che possono o non possono essere rispettate... La
ringrazio.
Presidente -
Altri intendono prendere la parola? Possiamo
passare alla votazione? Metto in votazione la risoluzione...ho
chiesto se c'era qualcun altro...allora chiudo la discussione
generale e andiamo alla dichiarazione di voto. Va bene. La parola
al collega Donzel.
Donzel (PD-SIN.VDA)
- Grazie Presidente, non volevo
rubare la parola all'Assessore, ci mancherebbe...
Allora, intanto anche noi esprimiamo soddisfazione per un grosso
lavoro di squadra che, devo dire, è stato fatto dai gruppi di
opposizione nella prima parte della legislatura, che sono riusciti
in qualche modo a far capire all'Assessore e ai gruppi di
maggioranza che, davvero, una situazione che si trascinava da anni
e che era stata oggetto di ripetute denunce di malfunzionamento non
poteva più essere portata avanti a strappi, perché arrivavano
piccole soluzioni che, in realtà, non risolvevano mai il problema
fino in fondo. Quindi, qui c'è un primo tentativo di trovare una
soluzione definitiva a questa soluzione e stiamo parlando non di
una risoluzione di impegni generici, qui vi sono in ballo ogni anno
decine di milioni di euro di finanziamenti, molti dei quali sono
finanziamenti europei, qui sono in ballo anche più di 1 milione di
soldi arretrati! Noi parliamo di imprese che sono in una situazione
di estrema difficoltà di liquidità perché hanno necessità di questi
arretrati. E qui, devo dire, vengono avanzati proprio dei precisi
impegni da parte dell'AREA e da parte dell'Amministrazione
regionale, perché si dice: tutte le situazioni sospese trovano una
soluzione; quindi finalmente si dice che si va a cercare di dare
una soluzione globale a questo problema.
Da parte nostra c'è sicuramente la soddisfazione per essere
riusciti a portare a compimento questo traguardo. Va ringraziato
sicuramente il Presidente della Commissione, che ha capito che le
ragioni dei gruppi di opposizione erano ragioni volte a dare la
soluzione al problema e non semplicemente a creare allarmismi e a
creare una situazione di ulteriore difficoltà in un settore che,
con queste risorse, che non sono delle premialità aggiuntive, che
non sono i famosi "contributi" messi lì, ma queste sono le risorse
indispensabili per svolgere l'attività agricola in Europa, in
qualsiasi territorio dell'Europa, figuriamoci in un territorio
svantaggiato come quello di montagna! Quindi, qui non si parla dei
cosiddetti "contributi facili" dati al mondo agricolo, qui si
tratta di quello che in qualsiasi parte d'Europa viene messo a
disposizione per poter svolgere un'agricoltura di qualità e che per
noi, in territorio di montagna, ha un carattere di indispensabilità
poiché i ritardi hanno fortemente messo in difficoltà le nostre
aziende.
Certo, l'unico rammarico che rimane - ed è anche giusto dirlo,
se questo, io spero, sarà l'ultimo atto di un percorso difficile,
durato anni per arrivare qui - è quello che questa società...ma
l'abbiamo già rappresentata quest'attività dell'AREA...qualche
dubbio ce lo lascia, nel senso che fu creata l'AREA per essere
soggetto pagatore, cioè per sostituirsi ad AGEA; dopodiché questa
mission
è stata mancata, abbiamo un enorme Assessorato
dell'agricoltura che potrebbe coordinarsi, svolgere,
internalizzare, se vogliamo, quest'attività. Ecco, ci rifletta
l'Assessore che, oggi, insieme a tutto il Consiglio regionale,
raggiunge questo traguardo, ci rifletta per il futuro, perché
sarebbe davvero una soluzione che rimetterebbe magari in sesto
tutto l'Assessorato, di nuovo rimettiamo a posto tutto il
funzionamento anche informatico, di raccolta dati, questo
importante impegno che c'è anche all'interno di questa risoluzione,
che è quello di avere la perfetta conoscenza di tutte le nostre
aziende, una perfetta situazione della nostra realtà agricola per
intervenire a sostegno.
Noi, quindi, voteremo a favore di questa risoluzione.
Presidente -
Grazie collega Donzel. La parola al collega
Chatrian.
Chatrian (ALPE)
- Sì, grazie Presidente.
Insieme al collega Roscio ho partecipato ai lavori di questa
commissione, un lavoro di squadra, un lavoro che comunque ha
portato i primi risultati, i primi frutti, e quindi, anche come
gruppo ALPE, esprimiamo soddisfazione a seguito di battaglie forti
su questo tema nella passata legislatura e anche in questi diciotto
mesi, in quest'aula.
Questa mattina abbiamo affrontato un testo di legge che ci è
stato scaricato dalla maggioranza e abbiamo parlato proprio di
semplificazione e di sburocratizzazione. Noi riteniamo,
condividendo nel merito i cinque punti che abbiamo inserito
all'interno di questa risoluzione, che anche su questo tema
dovremmo andare oltre. Noi avevamo presentato, come gruppo ALPE, la
scorsa settimana, durante il dibattito, una proposta, che non era
una proposta buttata lì, era una proposta meditata, studiata,
elaborata. Visto il percorso, come diceva bene il collega Donzel,
visto che
on a raté la mission
dell'AREA VdA perché non è
stato riconosciuto in quanto organismo pagatore, dovremmo avere il
coraggio, la voglia, la determinazione dal punto di vista politico,
di dire: "mettiamo in liquidazione nei prossimi mesi, nel prossimo
semestre, cerchiamo magari di darci un tempo al 31/12/2015,
troviamo i modi e i tempi, ma trasferiamo queste competenze
all'interno dell'Assessorato, diamoci un
modus operandi
,
diamoci degli obiettivi ben chiari", come abbiamo scritto qua.
In questa risoluzione abbiamo scritto cinque cose molto
semplici, e ringrazio il collega Presidente della III Commissione,
cose semplici, di un meccanismo che non ha funzionato bene; siamo
riusciti a complicare le cose semplici, siamo riusciti a non farci
riconoscere come organismo pagatore un'agenzia messa in piedi nel
2007. Ormai il passato è andato, guardiamo al futuro, io direi
guardiamo a un presente prossimo, ma soprattutto troviamo altre
soluzioni, se riusciamo a confermare i posti di lavoro del
personale all'interno dell'agenzia, riusciamo a trasferire le
competenze all'interno dell'Amministrazione, riusciamo a dare agli
agricoltori, agli imprenditori agricoli delle risposte più
puntuali, più efficaci e più efficienti, magari riusciamo, perché
così è, a risparmiare qualche centinaia di migliaia di euro, penso
che abbiamo tutti insieme portato a casa un bel risultato, e non
abbiamo lasciato a casa nessuno. Quando, da una parte, fai da
garante sui posti occupazionali e, dall'altra, miglioriamo quelle
che sono le risposte, le informazioni agli agricoltori, agli
imprenditori agricoli, penso che abbiamo fatto il nostro dovere
come eletti, quindi io rilancio comunque la maggioranza. Questa
mattina mi sembra che c'è stato da parte del Governo regionale un
ennesimo...come possiamo dire? impegno dal punto di vista politico,
per quanto riguarda lo sviluppo economico, l'innovazione e il
settore legato all'industria, di rivedere l'impianto
legislativo.
Io rilancio sul Governo regionale, ottima questa risoluzione,
facciamo un passo avanti tutti insieme, com'è stato detto da tutti;
abbiamo lavorato come
équipe
, come squadra, come
commissione, e qualche frutto c'è già stato, anche se chiederei,
d'accordo con gli altri colleghi, all'Assessore di informarci bene
sullo stato dell'arte dell'erogazione a oggi e, se ci saranno delle
modifiche, di informare gli imprenditori agricoli. Io chiederei e
rilancerei invece dal punto di vista politico di fare un passo
avanti. Penso che abbiamo modi e possibilità di mettere in
liquidazione l'agenzia nel prossimo anno, risparmiare ancora
qualcosa e riorganizzare quella che è la macchina amministrativa e
burocratica di un Assessorato che non ha più risorse, ma, proprio
perché non ha più risorse, almeno cerchiamo di mettere in campo una
bella macchina performante efficace ed efficiente da oggi.
Grazie.
Presidente
- Grazie collega. Altri? La parola
all'Assessore Testolin.
Testolin (UV) -
Grazie Presidente.
Per sottolineare, come hanno già fatto i colleghi, il lavoro che
è stato svolto in III Commissione, che arriva dopo una condivisione
che è partita direi già dal 10 ottobre, quando ci si è confrontati
sul fatto di organizzare degli incontri, all'interno della III
Commissione, per verificare quelle che erano le situazioni di
criticità da affrontare, che già erano ben conosciute, ma che si
sono sviluppate anche all'interno di un dibattito sereno e
costruttivo, appunto all'interno della III Commissione. Quindi un
ringraziamento a tutti quelli che hanno partecipato, sicuramente i
Consiglieri che fanno parte della commissione, e a quelli che, pur
non facendone parte, hanno partecipato, e sicuramente ai CAA e al
Direttore di AREA
in primis
, che è stato coinvolto in prima
persona.
Per entrare nel merito, direi che da parte nostra c'è, come c'è
stata durante tutto il percorso, una condivisione di quelli che
sono gli impegni da assumere, impegni che peraltro ci si era già
assunti nell'ultimo incontro proprio in quest'aula, nella seduta
streaming
; c'è comunque un confronto continuo anche su
quelle che sono le informazioni a disposizione. A questo proposito
approfitto per sottolineare, come ha chiesto il collega Nogara, il
fatto che, passata questa
impasse
di scioperi che si è
verificata a Roma dei dipendenti AGEA, dovremmo essere...diciamo in
una fase già avanzata per quanto riguarda la decretazione degli
anticipi, anche per quanto riguarda la parte di indennità
compensativa, che verrà riconosciuta non come anticipo, ma come
saldo; i tempi dovrebbero essere quelli che avevamo indicato, salvo
problematiche che dovrebbero uscire.
Per quanto riguarda gli impegni, direi che alcuni di essi sono
già stati messi in campo, primo fra tutti gli incontri previsti tra
AREA, Assessorato e CAA, dove ci si è già incontrati, proprio per
sviluppare poi anche quelle tematiche che dovrebbero essere
riportate a vario titolo, sia ad AGEA, per quanto riguarda questo
confronto tecnico-politico (perché uno non può comunque prescindere
dall'altro), sia per quanto riguarda le modalità di attivazione per
riuscire ad inserire all'interno del fascicolo aziendale alcune
banche dati regionali che permetterebbero appunto di implementare
il fascicolo aziendale delle nostre aziende agricole e, diciamo, di
completare un quadro informativo che potrebbe essere di snellimento
anche nelle operazioni poi propedeutiche ai pagamenti dovuti agli
agricoltori.
Per il resto direi che, per quanto riguarda soprattutto l'ultimo
punto, il monitoraggio credo che sia già stato ribadito nella
seduta del Consiglio dedicata al bilancio. Sarà nostra premura
verificare tutta una serie di attività svolte da AREA durante
l'anno per verificare da un certo punto di vista quelli che sono i
tempi di autorizzazione ai pagamenti, così come potrà essere
comunque un monitoraggio dettato da quella che il collega Chatrian
definisce "la possibilità di riduzione dei costi relativi alla
macchina operativa". Sarà comunque motivo di attenzione anche
quello che spende AREA per gestire la macchina così com'è, per
ipotizzare l'alternativa e per fare delle valutazioni anche nel
merito rispetto a questo argomento, che anch'io ritengo
assolutamente e decisamente importante, tutt'altro che da
sottovalutare. Per cui anche noi, così com'è stato per tutto il
percorso, siamo soddisfatti di essere arrivati a chiarire comunque
anche delle situazioni che, non per negligenza, non per mala
volontà, si sono trascinate nel tempo per tutta una serie di
problemi principalmente tecnici. Ribadiamo il nostro impegno, così
come lo è stato fino ad oggi, nell'interloquire con Roma...non è
che si è iniziato un mese fa a interloquire con Roma, ma ci si è
confrontati sulle varie tematiche che purtroppo, in qualche caso,
si erano anche incancrenite, sperando di riuscire a risolvere, a
dare delle risposte in futuro che siano sempre più performanti.
Con il ringraziamento a tutti coloro che hanno collaborato,
esprimiamo quindi il nostro parere positivo alla risoluzione.
Presidente
- Grazie Assessore. Procediamo alla votazione
della risoluzione? La votazione è aperta. Votazione chiusa.
Presenti: 33
Votanti: 33
Favorevoli: 33
Il Consiglio approva all'unanimità.
L'ultimo punto da affrontare è il punto 12.02.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK