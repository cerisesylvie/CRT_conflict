Consiglio Regionale della Valle d'Aosta - Oggetto del Consiglio n. 1170 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1170 del 14 marzo 1985 - Resoconto
OGGETTO N. 1170/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Informo il Consiglio dell'attività svolta
dalla Presidenza del Consiglio e dagli organi consiliari dopo
l'ultima adunanza:
Disegni di legge presentati:
Proposta di legge n. 164, presentata dai Consiglieri De Grandis,
Stévenin, Pollicini, Ricco e Pedrini in data 27 febbraio 1985
concernente: "Istituzione del Museo regionale di scienze naturali"
(I e V^ Commissione).
Disegno di legge n. 165, presentato dalla Giunta regionale in
data 28 febbraio 1985, concernente: "Ristrutturazione definitiva
dello stabilimento ittico di Morgex" (I e II^ Commissione).
Disegno di legge n. 166, presentato dalla Giunta regionale in
data 28 febbraio 1985, concernente: "Rifinanziamento della Legge
regionale 24.9.1982, n. 43 concernente l'adesione della Regione al
Consorzio garanzia fidi fra gli agricoltori della Valle d'Aosta" (I
e III Commissione).
Disegno di legge n. 167, presentato dalla Giunta regionale in
data 28 febbraio 1985, concernente: "Proroga della garanzia
fideiussoria della Regione, presso l'Istituto Bancario San Paolo di
Torino, per la concessione di prestiti e di fido bancario a favore
della Centrale laitière d'Aoste S.p.A." (I e III Commissione).
Disegno di legge n. 168, presentato dalla Giunta regionale in
data 28 febbraio 1985 concernente: "Rifinanziamento per l'anno 1985
della Legge regionale 30.12.1982, n. 101, concernente la
costituzione di fondi di rotazione per l'artigianato, il commercio
e la cooperazione della Legge regionale 8.10.1973, n. 33,
concernente la costituzione di fondi di rotazione per la promozione
di iniziative economiche in Valle d'Aosta" (I" e III
Commissione).
Disegno di legge n. 169, presentato dalla Giunta regionale in
data 28 febbraio 1985, concernente: "Aumento della spesa per
l'applicazione della Legge regionale 30.7.1976, n. 30, concernente
norme in materia di biblioteche di enti locali o di interesse
locale" (I e V Commissione).
Disegno di legge n. 170, presentato dalla Giunta regionale in
data 28 febbraio 1985, concernente: "Finanziamento della Regione
per prestazioni di assistenza sanitaria aggiuntiva per l'anno 1985"
(I e IV^Commissione).
Disegno di legge n. 171, presentato dalla Giunta regionale in
data 28 febbraio 1985, concernente: "Rifinanziamento della Legge
regionale 25 ottobre 1982, n. 71, concernente: "Interventi per
opere pubbliche destinate all'assistenza delle persone anziane,
inabili ed handicappate" (I e IV^Commissione).
Disegno di legge n. 172, presentato dalla Giunta regionale in
data 28 febbraio 1985, concernente: "Aumento della spesa annua per
l'applicazione della Legge regionale 15.12.1982, n. 93, concernente
norme regionali in materia di promozione di servizi a favore delle
persone anziane ed inabili" (I e IV Commissione).
Disegno di legge n. 173, presentato dalla Giunta regionale in
data 28 febbraio 1985, concernente: "Modifiche alla Legge regionale
15.12.1982, n. 91 concernente il collegio dei revisori dell'U.S.L.
della Valle d'Aosta" (già iscritto).
Disegno di legge n. 174, presentato dalla Giunta regionale in
data 13 marzo 1985, concernente: "Integrazioni alla Legge regionale
11.4.1984, n. 6, recante finanziamento di opere pubbliche
nell'interesse di enti locali" (II Commissione).
Disegno di legge n. 175, presentato dalla Giunta regionale in
data 13 marzo 1985, concernente: "Modificazione ed integrazione
della Legge regionale 24.1.1983, n. 1, recante interventi a favore
dell'agriturismo" (III Commissione).
Disegno di legge n. 176, presentato dalla Giunta regionale in
data 13 marzo 1985, concernente: "Intervento della Regione sulla
partecipazione degli assistiti nelle spese per le prestazioni di
diagnostica strumentale e di laboratorio".
Disegno di legge n. 177, presentato dalla Giunta regionale in
data 13 marzo 1985, concernente: "Nuove norme sugli asili
nido".
Proposta di Regolamento n. 3, presentata dalla Giunta regionale
in data 13 marzo 1985, concernente: "Norme generali per la
concessione di finanziamenti ad interesse agevolato a favore di
privati nel settore dell'edilizia residenziale" (II^
Commissione).
Disegni di legge vistati:
Disegno di legge n. 138, concernente: "Rivalutazione del
trattamento integrativo di quiescenza di cui alla Legge regionale
2.2.1968, n. 1".
Disegni di legge non vistati: --Deliberazioni vistate: n. 18
Deliberazioni non vistate: --
Riunioni di Commissioni:
Ufficio di Presidenza: 1
I^ Commissione: 1
II^Commissione: 1
IV^ Commissione: 1
II Commissione allargata ai Capigruppo per i problemi del Parco:
1
Signori Consiglieri,
ha suscitato profonda impressione la notizia del sabotaggio,
probabilmente più un "avvertimento" che un attentato vero e
proprio, perpetrato ai danni dell'aereo presidenziale con il quale
il Presidente Pertini avrebbe dovuto rientrare a Roma da Buenos
Aires.
Non possiamo che esprimere il più profondo compiacimento per il
fatto che tutto si sia risolto positivamente senza alcun danno per
l'incolumità personale del Presidente della Repubblica.
Un grave fatto di sangue è avvenuto l'altro giorno a Trieste ove
un giovane insegnante di matematica, coinvolto in una inchiesta
sull'autonomia padovana, è stato colpito a morte in seguito ad uno
scontro con le forze dell'ordine.
Il giovane è stato colpito da quattro agenti della Digos certi
"di trovarsi nella previsione giuridica dell'uso legittimo delle
armi" come dice testualmente un comunicato della Questura.
Le autorità di polizia stanno svolgendo una indagine su come si
è verificato il grave fatto di sangue.
A Cosenza il Direttore del Carcere è stato ferito gravemente da
un Commando terroristico ed è deceduto il giorno successivo.
La vile azione è stata rivendicata telefonicamente dai "Comitati
Comunisti rivoluzionari" che avrebbero voluto vendicare così il
giovane ucciso a Trieste.
Mi corre l'obbligo di ricordare la figura di Costantin
Cernienko; primo Segretario del Partito Comunista dell'Unione
Sovietica, scomparso domenica 10 marzo, dopo solo tredici mesi di
governo.
La notizia non giunge a ciel sereno in quanto da parecchi mesi
il successore di Jury Andropov soffriva di un grave male che ne
faceva presagire una rapida scomparsa. Costantin Cernienko era un
uomo proveniente dall'apparato del Partito: a soli quindici anni
faceva già politica attiva aderendo ala lega della gioventù
comunista.
Ma fu nel dopoguerra che la sua carriera politica fece un
notevole balzo in avanti in seguito all'amicizia che lo legò a
Leonida Brenne che nel 1964 subentrò a Kruscev alla direzione del
Partito Comunista dell'Unione Sovietica.
Al 26° Congresso del Partito Comunista, Cernienko diventa il
numero quattro della gerarchia del partito e cioè dopo Brenne,
Suslov e Kirilenko.
Alla morte di Suslov, ideologo del Partito, nel 1982, Cernienko
si trova automaticamente sbalzato al secondo posto. E quando muore
Brenne, nel novembre 1982, Cernienko era indicato da molti
osservatori come suo possibile successore. Assumerà poi il massimo
incarico del Partito Comunista dell'Unione Sovietica solo dopo la
scomparsa di Jury Andropov.
Durante la sua breve permanenza al vertice del partito è da
registrarsi, e questo costituisce certamente un aspetto positivo
del suo operare la ripresa del dialogo con gli Stati Uniti in
materia di disarmo, dialogo che, pur tra molte difficoltà, si è
avviato in questi giorni a Ginevra. Con una decisione di una
rapidità eccezionale gli succede alla direzione del Partito il
giovane Michail Gorbaciov, un uomo che non ha alcuna memoria
storica diretta della rivoluzione di ottobre, delle purghe
staliniane, del Partito bolscevico dell'epoca "eroica".
Penso di interpretare i sentimenti di questo consesso esprimendo
al Partito Comunista dell'Unione Sovietica le più sentite
condoglianze, unite all'auspicio che i nuovi dirigenti continuino a
percorrere la strada della distensione e della coesistenza pacifica
che hanno garantito, pur tra molte difficoltà, al mondo intero la
pace ed una certa stabilità.
Sono scomparsi, inoltre, in questi ultimi giorni, illustri
personalità del mondo politico e della cultura e vorrei qui
ricordarli brevemente:
Gianni GRANZOTTO, scrittore, giornalista di primo piano;
Italo DE FEO, storico e politico, fu infatti per molti anni
Deputato nelle file del P.S.D.I.;
Roberto DUCCI, diplomatico di grande prestigio;
il Sen. IERVOLINO, personaggio di spicco della D.C. e più volte
Sottosegretario e Ministro nei vari Governi;
Giuseppe MARALLO, giornalista del TG2, noto per le sue inchieste
sui fenomeni camorristici e mafiosi.
Alle famiglie degli illustri scomparsi le più sentite
condoglianze di questa Assemblea.
Ed infine vorrei ricordare altri fatti gravi che hanno
insanguinato il Medio oriente; nel Libano, dopo la ritirata delle
truppe israeliane, ancora in corso, si sono verificati episodi di
violenza che hanno causato numerose vittime e che certamente non
contribuiscono a far fare passi avanti ad una soluzione politica
che possa risolvere i contrasti che dilaniano questo Stato.
E' da registrarsi inoltre una cruenta ripresa della guerra
Iran-Irak, che dura ormai da più di quattro anni.
Sono tutti fatti gravi che creeranno nuove tensioni nel
mondo.
In data 6 marzo ho partecipato, a Roma, alla riunione dei
Presidenti dei Consigli regionali, presso La Commissione Affari
Costituzionali della Camera dei Deputati per l'esame del testo di
legge relativo alla tutela delle minoranze etniche e linguistiche
del paese.
La I^ Commissione, che ha richiesto l'audizione dei Presidenti
dei Consigli regionali, per il dibattito conclusivo, aveva già
varato alcuni articoli del testo di legge sulla base di una
proposta dell'On. Loris Fortuna che unificava i disegni di legge in
materia inoltrati al Parlamento.
Ho sollecitato pertanto un rapido iter della proposta di legge
costituzionale dell'On. Dujany a favore delle popolazioni di lingua
tedesca della Valle d'Aosta, inoltrata al Parlamento il 12.7.1983,
che conserva la sua validità per il problema delle garanzie di
rappresentanza della minoranza in questione nel Consiglio regionale
e negli organi consortili degli Enti pubblici locali, che può
trovare soluzione solo mediante una modifica costituzionale del
vigente Statuto spéciale per la Valle d'Aosta.
Una delegazione del Consiglio regionale, guidata da chi vi
parla, ha avuto nei giorni 11 e 12 marzo incontri a Roma con il
Presidente della Camera dei Deputati, On Nilde Jotti.
La delegazione, formata anche da funzionari, ha avuto modo di
visitare la Camera dei Deputati.
Nel pomeriggio dell'11 marzo la delegazione ha incontrato il
Presidente della Commissione Parlamentare per le questioni
regionali, Senatore Armando Cossutta.
Nel corso dell'incontro, dedicato all'esame delle problematiche
delle autonomie locali, ho avuto modo di sollecitare un rapido iter
per la proposta di legge n. 1299 che delega alla Valle d'Aosta, le
competenze in materia elettorale attualmente dello Stato.
Sono pervenuti i dati circa il flusso di traffico nel tunnel del
Monte Bianco durante il mese di febbraio.
PRESIDENTE
: Ha chiesto di parlare il Consigliere
Baldassarre sulle comunicazioni del Presidente del Consiglio, ne ha
facoltà.
BALDASSARRE (P.S.D.I.):
Ringrazio il Presidente del
Consiglio per aver voluto ricordare la figura del compagno On.
Italo De Feo, scomparso nei giorni scorsi a Roma.
Italo De Feo, nato settantatré anni fa, fu una delle personalità
di primo piano del nostro partito, a cui aderì nel 1946 al momento
della scissione di Palazzo Barberini. Laureato in legge e in
filosofia, si dedicò agli studi di storia formandosi alla scuola di
Benedetto Croce, cui rimase sempre fedele nonostante le simpatie
giovanili che lo portarono ad aderire giovanissimo al Partito
Comunista italiano. Fu giornalista di grande valore e collaboratore
delle principali testate del nostro paese; ricoprì numerosi
incarichi, fra cui quello di Vice Presidente della R.A.I..
Alla famiglia dello scomparso rinnovo, a nome del P.S.D.I. e mio
personale, le più sentite condoglianze.
PRESIDENTE
: Ha chiesto di parlare il Vice presidente
Dolchi, ne ha facoltà.
DOLCHI - (P.C.I.):
Signor Presidente, Colleghi
Consiglieri, il gruppo dei Consiglieri comunisti si associa, mio
tramite, alle parole del Presidente del Consiglio ed esprime il suo
cordoglio per la scomparsa di un uomo e di un dirigente di lunga e
provata esperienza. Cernienko, anche se ha potuto esercitare in un
breve lasso di tempo - solo tredici mesi - ed in condizioni fisiche
assai precarie la funzione di massimo esponente del P.C.U.S. e
dello Stato sovietico, ha profuso un grande e generoso impegno per
cercare di superare le tensioni e le contrapposizioni pericolose in
campo internazionale. Non a caso nel mondo occidentale si riconobbe
in lui l'uomo che aveva rimosso molti "niet" nella politica
internazionale dell'U.R.S.S..
Ai funerali di ieri c'erano, com'è stato detto in modo forse un
po' troppo enfatico, tutti i grandi personaggi della terra; erano a
Mosca per rendere omaggio al Capo di Stato deceduto, ma anche, ci
sembra opportuno sottolineare, per contattare il suo successore
Gorbaciov,eletto alla Segreteria del P.C.U.S. con una rapidità
(neanche ventiquattr'ore!) che per molti commentatori starebbe a
sottolineare una precisa volontà di superare una lunga fase di
interregni, di affrontare con decisione i problemi che stanno di
fronte alla realtà sovietica ed internazionale, ad affrontare
riforme interne ed ulteriori spinte verso la distensione.
Sul discorso di ieri, dove trapela la volontà del dialogo, le
posizioni ed i commenti distensivi - dalla Cina agli Stati Uniti -
possono far bene sperare.
I Comunisti italiani ricordano che Gorbaciov rappresentò il
P.C.U.S. ai funerali di Berlinguer a Roma neanche nove mesi or
sono, e che cordiale fu l'impatto con uomini politici e personalità
italiane, dal Presidente Pertini al Ministro della Difesa
Spadolini.
E' stato conosciuto come uomo franco e desideroso di conoscere e
di capire realtà e situazioni diverse. Non è certo passata
inosservata allora a sua osservazione su certe posizioni del P.C.I.
quando ha affermato, proprio a Roma, "le critiche di Berlinguer non
sono state inutili" ed anche testualmente "ogni partito ha le sue
concezioni e la sua autonomia".
Il mondo attraverso quei "grandi personaggi", tra virgolette,
che erano ieri sulla Piazza Rossa di Mosca per rendere omaggio ad
un Capo di Stato, ha espresso il suo cordoglio. Lo stesso mondo,
centinaia di milioni di uomini di tutte le nazioni, si aspetta da
quegli stessi dirigenti mondiali, da quegli stessi Capi di una
nuova pagina per la storia dell'umanità, una pagina di speranza e
di maggior fiducia.
Forse, e questo è il nostro augurio, Colleghi Consiglieri, il
giovane nuovo Capo dell'U.R.S.S., come è stato definito, potrebbe
essere un elemento rilevante per la realizzazione di tale auspicata
novità, di tale auspicata nuova pagina, cioè quella pagina di
pace,di soddisfacimento dei bisogni di tutti i popoli, della loro
indipendenza, della loro maturità sociale.
Rinnovando il cordoglio al popolo dell'U.R.S.S. ed associandoci
alle parole del Presidente del Consiglio, manifestiamo la speranza
che tutto ciò segni l'inizio di una migliore convivenza civile, che
in fondo è una cosa che coinvolge anche tutti noi, valdostani e- di
questo Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK