Consiglio Regionale della Valle d'Aosta - Oggetto del Consiglio n. 2614 del 3 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2614 del 3 ottobre 2012 - Resoconto
OGGETTO N. 2614/XIII - Interrogazione: "Tempistiche per il
recupero dell'immobile denominato "Ex Priorato e Collegio
Saint-Bénin" in comune di Aosta".
Interrogazione
Richiamata la deliberazione della Giunta regionale n. 661 in
data 12 marzo 2010 avente ad oggetto la convenzione per il
trasferimento in uso gratuito alla Regione di parte dell'immobile
denominato "Ex Priorato e Collegio Saint-Bénin" da destinare,
previo recupero e adeguamento, a sede di scuole secondarie di
secondo grado;
Dato atto che la convenzione è stata firmata il 19 aprile
2010 dal Presidente della Regione e dal Sindaco della città di
Aosta;
Evidenziato che l'articolo 4 della convenzione (Impegni per
la Regione), al comma 1, stabilisce che: "La Regione si impegna,
entro un anno dalla sottoscrizione della presente convenzione, ad
avviare le attività preliminari di indagine e progettazione,
finalizzata al recupero dell'immobile storico, per renderlo idoneo
alla destinazione prevista" e, al comma 2 che, "Nel caso di mancato
rispetto di tali impegni per cause imputabili alla Regione, il
Comune potrà richiedere la restituzione del bene";
Ricordato che, rispondendo ad un'interrogazione in data 8
giugno 2011, l'Assessore Laurent Viérin, dopo aver illustrato le
azioni intraprese, disse che "...si è in attesa (da parte
dell'Assessorato alle opere pubbliche) delle procedure per
l'affidamento del servizio, che è poi la fase
propedeutica";
tutto ciò premesso, il sottoscritto Consigliere
regionale
Interroga
la Giunta regionale per conoscere se sono state avviate le
attività preliminari di indagine e progettazione e le tempistiche
per rendere idoneo l'immobile alla destinazione prevista.
F.to: Rigo
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Grazie Presidente.
Il proseguimento degli obiettivi indicati nella
convenzione...sta procedendo con tempi condizionati dall'osservanza
delle misure cautelari da adottare per la salvaguardia del
complesso monumentale, ma coerentemente con quanto già aveva
esposto l'Assessore alla pubblica istruzione il giorno 8 giugno
2011. Infatti il 19 dicembre 2011 è stato formalmente affidato lo
studio di fattibilità allo studio Copaco S.r.l. di Aosta, che ha
sottoscritto il relativo disciplinare di incarico il 16 febbraio
2012, dopo la scadenza dei termini previsti dalla legge per le
eventuali impugnative degli atti di gara effettuati dai
funzionari.
In questa prima fase di redazione dello studio, i professionisti
incaricati hanno già provveduto con l'indagine termografica,
conclusasi il 6 luglio 2012, grazie alla quale hanno individuato in
quali punti fosse necessario effettuare le stratigrafie e i
carotaggi. La documentazione illustrativa dell'indagine
termografica è stata trasmessa alla Sovrintendenza per i beni
culturali, al fine di ottenere la necessaria autorizzazione per
effettuare le nuove proposte dai progettisti.
Con nota del 27 settembre, il Dirigente della struttura restauro
e valorizzazione ha autorizzato l'esecuzione dei saggi e delle
indagini stratigrafiche da eseguire sulle strutture del pianoterra
e dei solai dell'edificio. Gli esiti delle prove avranno carattere
vincolante, visto il pregio dell'edificio, per la definizione dei
possibili interventi edilizi e strutturali in relazione soprattutto
all'adeguamento sismico.
Risulta pertanto prematuro in questa fase ipotizzare una data
entro la quale l'immobile potrà essere reso fruibile, però, come
chiedeva l'interrogante, tutte le procedure sono state avviate,
come già dichiarato nel 2011.
Président -
La parole au Conseiller Secrétaire Rigo.
Rigo (PD)
- Grazie Presidente.
Noi siamo favorevoli, lo abbiamo detto lo scorso anno, ai
progetti di restituzione dei nostri complessi monumentali - parola
cara all'Assessore Laurent Viérin giustamente -: restituzione ad
una nuova vita e alla fruizione degli stessi da parte della
comunità. Del recupero del Collegio Saint-Bénin se ne parla da
tanti anni, lo sa bene il Presidente Rollandin. Diverse sono state
le proposte di ristrutturazione di questo prestigioso immobile fra
l'altro ubicato nel centro della città. La proposta ultima che ha
riassunto l'Assessore Marco Viérin ci sembra interessante: la sede
dell'antico e prestigioso collegio, credo di fine '500, dopo un
attento recupero e adeguamento funzionale, ritornerà alla sua
funzione originaria, quella di edilizia scolastica, ospitando il
liceo scientifico. Da un lato, quindi, c'è la valorizzazione nel
centro cittadino di un monumento storico, dall'altro, il
potenziamento dell'istruzione scolastica.
Tutto bene quindi da parte nostra, ma volevamo con questa
interrogazione essere rassicurati non tanto sui tempi quanto sulla
volontà di continuare in questa direzione. Sono trascorsi 29 mesi
dalla firma della convenzione, gli impegni allora assunti non sono
stati soddisfatti e il Comune di Aosta non credo sia interessato a
richiedere, come da convenzione, la restituzione del bene. In
questo quadro abbiamo sentito la necessità di sapere qualcosa di
più preciso.
L'Assessore ha relazionato in merito a come procedono i lavori,
in particolare rispetto alle indagini accurate e difficili per la
particolarità del monumento. Ci ha relazionato rispetto al
provvedimento dirigenziale del 19 dicembre 2011 ma quello che non
torna rispetto a quel provvedimento sono i tempi: nel documento si
parla di produrre gli elaborati e il progetto entro il termine di
45 giorni naturali e consecutivi, lo studio di fattibilità
corredato dalla verifica sismica, dalla perizia geotecnica e di
tutte le varie perizie. Sono passati più di 45 giorni: o è stato
errato definire questa tempistica, oppure il professionista non sta
svolgendo appieno l'incarico dato. Spero che nel prossimo bilancio
l'Assessore possa chiarire la reale volontà e i tempi per dare
corso a questa ristrutturazione, ricordo all'Amministrazione che si
tratta di un intervento giustamente pubblicizzato due anni fa,
quindi chiedo all'Assessore nella discussione del prossimo bilancio
che sia più preciso per quanto riguarda la tempistica di questo
intervento. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK