Consiglio Regionale della Valle d'Aosta - Oggetto del Consiglio n. 102 del 14 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 102 del 14 marzo 1973 - Resoconto
OGGETTO N. 102/73 - Disegno di legge concernente:
"Concessione di contributi ai comuni nelle spese per la
corresponsione dell'indennità di carica ai Sindaci".
Montesano (P.S.D.I.) -
La parola al Consigliere Dolchi o
al Presidente della Giunta.
Dujany (D.P.) -
Mi pare che questo è un oggetto che aveva
già costituito oggetto di discussione nella precedente riunione del
Consiglio. La discussione si era conclusa nel senso che la Giunta
avrebbe esaminato di proporre alcuni emendamenti alla proposta di
iniziativa dei comunisti. La Giunta ha preparato una serie di
emendamenti che sono guidati da questi concetti, cioè... che erano
d'altra parte mi pare già i concetti espressi dal Consiglio
Regionale almeno dalla maggior parte dei membri del Consiglio
Regionale, cioè emettere, cioè la Regione concederebbe contributi a
favore dei Comuni nella percentuale dell'80%, limitatamente
all'anno 1973 per la retribuzione, per le cifre necessarie per
provvedere alla retribuzione dei Sindaci in base alle leggi
nazionali.
Ecco, se voi permettete, farei distribuire questa proposta di
Giunta che racchiude questo concetto come emendamento alla proposta
di iniziativa del Partito Comunista che tendeva a regolarizzare, a
richiedere un intervento continuativo e completo a favore dei
Comuni della Regione perché possano provvedere alla retribuzione
dei loro sindaci.
Montesano (P.S.D.I.) -
Chi chiede la parola?
Allora si esamina prima l'elaborato, oppure vuole illustrare la
sua legge, Consigliere Dolchi?
Dolchi (P.C.I.) -
Intanto che i colleghi esaminano le
proposte di emendamento della Giunta, vorrei ribadire alcune
brevissime considerazioni, brevissime, perché di questo argomento
se n'è già discusso più volte in Consiglio e in Commissione.
Non starò a ripetere l'obiettivo che si poneva la proposta di
legge comunista.
È ormai chiaro a tutti che aveva lo scopo di superare
nell'ambito comunale una certa riserva dettata dal pudore di
affrontare problemi personali da parte del Sindaco e richiedere
l'applicazione della legge per la fissazione della sua
indennità.
Abbiamo sentito la volta scorsa che la cifra delle
Amministrazioni comunali che non rispondono, che non corrispondono
l'indennità è notevolmente calata dalla data di presentazione del
progetto di legge che risale a oltre tre anni fa, e che nella
maggior parte i Comuni corrispondono l'indennità di carica al
massimo della prevista indennità stabilita dalla legge nazionale
del 2 aprile 1968.
Avevamo già detto, in quella occasione, e ripeto adesso che
avevamo molte perplessità sulla corresponsione di un ottanta per
cento.
Era stato detto - bisogna responsabilizzare le amministrazioni
comunali almeno per una parte, ma siccome noi partivamo dal
presupposto di una reticenza a corrispondere l'indennità nella sua
misura globale, e appunto volevamo correggere questo errore che
veniva fatto dalle Amministrazioni di dare non interamente
l'indennità di carica, cioè non al massimo, creando anche quindi
degli squilibri tra Amministrazione Comunale e Amministrazione
Comunale, quindi fra Sindaco e Sindaco, il fatto di riprendere
l'ottanta per cento, si fa nascere la preoccupazione che le
Amministrazioni comunali si limitino poi a dare l'80 per cento
invece che il 100%
Quindi non si verrebbe a realizzare quell'obiettivo che la
proposta di legge voleva realizzare.
Si potrebbe obiettare che in questo caso, in questo modo, si
eliminino gli squilibri: prendono tutti l'80% invece che il 100%;
ecco, però, c'è questa preoccupazione.
Per quanto riguarda la limitazione all'anno 1973, io capisco che
ci sono difficoltà di procedura in quanto lo stanziamento non è
previsto nel bilancio 1973 e quindi dovrebbe essere reperito dal
fondo di riserva e quindi riferito solamente all'esercizio in
corso, ci può trovare consenzienti quest'emendamento, anche perché
abbiamo notizia che, a livello parlamentare, è in discussione una
nuova legge e quindi dovremmo, in questa legge, se non fosse
limitata al 1973, prevedere, eventualmente, le disposizioni che
verranno dalla successiva legge nazionale.
Quindi, auspicando che la legge nazionale venga entro il 1973,
se noi limitiamo la legge nazionale al 1973, è ovvio che per il
1974 e per lo stanziamento di bilancio e per la nuova eventuale
maggiorata indennità in base a quanto stabilirà la legge nazionale,
potrà pronunciarsi il Consiglio in sede di approvazione di bilancio
e previsione di stanziamento.
Dette queste cose, si tratta di vedere come la legge composta di
tre articoli possa essere emendata, diventare di quattro come
propone la Giunta, come sull'emendamento relativo al 100%
all'ottanta per cento, ci possa essere un voto del Consiglio
regionale.
Per questo mi rimetto al Presidente del Consiglio, precisando
fin da ora che noi insistiamo sulla nostra dizione del 100% e che,
se la nostra proposta sarà respinta, ovviamente non rinunceremo per
dispetto alla richiesta primitiva, ma voteremo poi successivamente
quella relativa all'80%.
Andrione (U.V.) -
In linea di massima concordiamo con la
proposta presentata dalla Giunta, più che di un emendamento, io mi
permetterei di sottoporre ai Consiglieri un suggerimento che è
questo: mentre mi sembra giusto che si intervenga
responsabilizzando, quindi non dando il 100%, nella quasi totalità
dei Comuni di Aosta, mi sembrerebbe altrettanto giusto che in
questa legge venisse escluso il Comune capoluogo, e sembra in
materia di giustizia anche il Comune di St. Vincent, che ha un
cespite cospicuo e sicuro, avendo il 5% delle entrate del
Casinò.
Mi sembrerebbe addirittura ridicolo che il Consiglio regionale
paghi l'80% dell'indennità di carica del Sindaco di Aosta, quando
il bilancio del Comune di Aosta, anche se insufficiente è
certamente tale da poter coprire queste spese obbligatorie e fare
questo tipo non dico di intervento, ma insomma non facciamo delle
parole grosse, per certi piccoli Comuni, può andare bene, per certi
altri Comuni mi sembrerebbe del tutto sproporzionato, quando poi,
in realtà, per questi Comuni più importanti, siamo costretti a
intervenire per interessi regionali con ben altre somme, ... queste
200 mila lire al mese, che è l'indennità di carica del Sindaco di
Aosta.
Bancod (U.V.) -
... legge io mi ero permesso di fare
un'osservazione: cioè sul fatto delle 20.000 lire mensili per i
Comuni fino a mille abitanti, e delle quaranta mila lire mensili
dai 1.000 abitanti fino ai 3.000 abitanti;  a me pare ci sia
un salto troppo grosso per poche differenze, questo aveva
concordato, mi pare, anche il Presidente della Giunta di rivedere
un po' questo sistema, perché i sindaci dei piccoli comuni, certe
volete hanno maggior lavoro, o altrettanto lavoro degli altri
Comuni, perché si sa che i segretari sono solo poche volte alla
settimana, delle volte magari una volta, per poche ore alla
settimana; e quindi i sindaci devono sopperire continuamente.
Pregherei di vedere un po' questo sistema...
Montesano (P.S.D.I.) -
Chi altro chiede la parola?
Allora passiamo all'esame dei due elaborati, uno del Partito
Comunista e l'altro della Giunta.
Ora si vuole intendere l'art. 1 proposto dalla Giunta, quale
sostituto dell'art. 1 proposto dal Partito Comunista... Consigliere
Dolchi, perché in sostanza poi non dice le cose diverse... l'art. 1
proposta dal Gruppo Comunista dice in sostanza la stessa cosa senza
precisare se non con la data che risale a tre anni fa, la
corresponsione di questa indennità.
Per mettere ai voti ... quale dobbiamo mettere ai voti.
Allora accoglie che venga sostituita dall'art. 1 della proposta
della Giunta, la quale ha autorizzato la concessione ai Comuni di
contributi regionali nelle spese perla indennità di carica da
corrispondere ai Sindaci per 'anno 1973, accoglie anche quel
concetto che lei aveva espresso, vero, nell'attesa della legge
dello Stato, ai sensi della legge 2 aprile 1968.
Ci sono altri emendamenti a questo?
Andrione (U.V.) -
Io pregherei il Consiglio di ... questo
emendamento "è autorizzata la concessione ai Comuni, con
popolazione inferiore ai 5.000 abitanti" aggiungere le parole: "con
popolazione inferiore ai 5.000 abitanti".
E lo so che c'è solo Aosta, però a un certo momento gli
assessori comunali ad Aosta hanno un'indennità di carica...
Montesano (P.S.D.I.) -
Allora si mette ai voti, prima
l'emendamento proposto dal Consigliere Andrione che io prego di
ripetere.
Andrione (U.V.) -
Dopo le parole "è autorizzata la
concessione ai Comuni" aggiungere "con popolazione inferiore ai
5.000 abitanti".
Montesano (P.S.D.I.) -
Allora, prima Tonino...
Tonino (P.S.I.U.P.) -
La proposta del Consigliere
Andrione sembrerebbe abbastanza giusta per un verso, per l'altro
verso mi sembra che questo ordine, metta ordine nelle cose, al
Comune di Aosta, teniamo conto: ci sono un mucchio di finanziamenti
che noi diamo, e se si può sempre rivedere quegli stanziamenti che
noi continuiamo a dare ogni anno, che assommano a miliardi, che si
possono decurtare di lì.
Invece questa legge dovrebbe essere pari per tutti i Sindaci,
non si può dire: questo Comune no, questo Comune si.
Vediamo piuttosto pure nei finanziamenti che si fanno al Comune
di Aosta, che tutte le volte interveniamo perché riteniamo che
siano troppo massicci in conformità agli altri Comuni, però, su
questa legge, dovrebbe essere coordinata per tutti i Comuni,
altrimenti, non so.
Dolchi (P.C.I.) -
Mi sembra che se accettiamo il
principio, cioè di stabilire una legge che regola la materia e che
interviene nei confronti del Comune, non si possa fare una
differenziazione per il Comune di Aosta, non tanto perché al Comune
di Aosta l'Amministrazione Regionale interviene, nei confronti del
Comune di Aosta, interviene massicciamente con quasi un miliardo
all'anno e quindi non sono certo i due milioni più - i due milioni
meno che quadrano; però mi sembra che la legge sarebbe più completa
se il provvedimento riguardasse tutti i Comuni, indipendentemente
dal numero degli abitanti e indipendentemente dalla consistenza del
loro bilancio.
Certo è valido che il problema può essere più sentito nel Comune
che ha un bilancio limitatissimo, e quindi c'è questo rapporto
Sindaco-Amministrazione Comunale che in certi casi mette in
difficoltà il primo cittadino ecco, però mi sembra che, se
accettiamo il concetto generale e cominciare a dire: questo Comune
si, quello no, tenuto conto anche dell'esiguità della cifra, così
vada un po' contro lo spirito dell'iniziativa, non è che ne
facciamo una questione particolare, certo, non è il Comune di
Aosta, con questi milioni, che corrisponde l'indennità o non la
corrisponde, ecco, però non vedo però perché in questo caso si
dovrebbe puntare il dito e gli occhi solo sul Comune di Aosta.
Sono 29 milioni, con questo si arriverebbe a ventisette, non
credo che sia l'economia di due milioni, nel provvedimento che
stiamo discutendo che preoccupa il collega Andrione, lui vuol
marcare ilo fatto che il Comune di Aosta ha un bilancio tale che
non fa mettere in discussione la indennità di carica al Sindaco,
anzi viene estesa, come, prevede la legge, agli Assessori. Però mi
sembrerebbe più logico, e mi permetterei di insistere in questo
senso, che, se si fa per tutti i Comuni e lo si fa agganciandosi a
una legge nazionale che già stabilisce dei parametri, stabilisce
delle cifre proporzionali agli abitanti, per tutti i Comuni
d'Italia, ecco sarebbe più logico, mi pare, non fare questa
differenziazione per il Comune di Aosta.
Andrione (U.V.) -
Sulla seconda parte dell'intervento del
Consigliere Dolchi, che io capisco benissimo, la questione è
questa: la legge dello Stato può effettivamente comprendere il
Comune di Roma e quello di St. Nicolas, in quanto credo che il
Consigliere Dolchi, me lo insegni perché è stato Sindaco, il
Sindaco è ufficiale del Governo, e allora ha un altro significato,
l'integrazione dell'indennità di carica o l'indennità di carica
completa.
Io, non è che ce l'abbia contro il Comune di Aosta, dico
semplicemente che in questo caso, mi sembra che si tratti di una
legge che vuole andare incontro alle difficoltà di certi piccoli
Comuni, di certi piccoli amministratori, e si è parlato nella
relazione di pudore nei confronti del bilancio comunale e di non
andare a prelevare quella minima somma di fronte a dei bilanci
talmente esigui.
Ora, questo, non esiste per il Comune di Aosta, e sembrerebbe, a
mio avviso semplicemente per una ragione di buona amministrazione,
perché non sono certo due milioni che possono modificare qualche
cosa in questa legge, ma, per una ragione di buona amministrazione,
dove ci sono delle amministrazioni comunali abbastanza grosse, per
essere in pieno responsabili di queste cose, di non andare con
delle piccole elemosine, semplicemente a dare pochi soldi quando,
normalmente, si sa che anche gli Assessori comunali solo
retribuiti.
E in quanto alla proposta Tonino, come cittadino di Aosta, e
senza voler fare delle polemiche con lui, trovo molto
preferibile... dei contributi che il Consiglio regionale dà al
Comune di Aosta, e che sovente sono opere di interesse anche
regionale, non dico esclusivamente, ma anche che non, invece,
detrarre centinaia di milioni da quella parte, per dare pochi
centesimi da questa.
Montesano (P.S.D.I.) -
Altri che chiedono la parola?
Il Consigliere Andrione mantiene l'emendamento.
Manganoni (P.C.I.) -
Secondo me è una questione di
principio, beh se non è la questione... sarà un milione, non è
quella la cifra, perché questo potrebbe anche suonare come
discriminazione per il Comune di Aosta.
È vero quanto ha detto miliardi di contributi; ma prescindiamo
da questi fattori.
È una questione di principio.
Se noi avessimo dieci Comuni come Aosta, in valle, be si può
dire ... ma ne abbiamo uno.
Quindi, io sarei contrario, così per principio ... solamente per
quello io sarei contrario.
Montesano (P.S.D.I.) -
La parola al Consigliere
Andrione.
Andrione (U.V.) -
Io la mantengo, senza nessuna
cattiveria;
Montesano (P.S.D.I.) -
Allora viene messo ai voti prima
l'emendamento proposto dal Presidente Andrione.
Presidente della Giunta.
Dujany (D.P.) -
Il Consigliere Andrione con questa sua
proposta ci mette in difficoltà ... per niente.
Ma sì, esiste, veramente questo problema di intervento della
Regione a favore di alcuni comuni fatto in orma speciale.
E i due Comuni che hanno contributi particolari, sono Aosta e
St. Vincent. Sono due Comuni che si trovano in condizioni
particolari.
Se vogliamo tener conto, naturalmente di questo aspetto
particolare di intervento, dinanzi al quale la Regione si trova da
parecchi anni in ormai, a ripetizione continua e con
insoddisfazione comune di tutti quanti, direi, naturalmente,
possiamo fare un provvedimento conseguente in questa sede, però,
stante l'entità della cifra di cui si discute e stante anche il
provvedimento parziale, che è limitato all'anno 1973, mi pare che
non valga la pena di star lì a fare delle discriminazioni per un
atto così limitato, limitato nell'entità e limitato nel tempo.
Mi pare piuttosto che questa proposta richiami un disagio
generale del Consiglio circa il comportamento di intervento da
parte dell'Amministrazione Regionale nei riguardi dei Comuni, cioè,
dobbiamo, naturalmente, creare provvedimenti di comportamento dei
riguardi dei Comuni che siano diversi da quelli attuati fino a
questo, in questi ultimi anni, perché le forme di intervento,
quelle grosse, potrebbero essere veramente discriminazioni,
discriminatorie e potrebbero essere veramente non rispettose delle
varie necessità dei vari Comuni.
Tutto questo penso che sarà anche possibile essere visto in un
certo qual modo, attraverso l'istituzione delle Comunità montane e
attraverso la dimensione della soluzione dei problemi in una
dimensione che superi la delimitazione geografica territoriale dei
Comuni.
Quindi, credo, che questa proposta di Giunta possa essere
mantenuta, stante proprio la limitazione dell'intervento per
l'importo e per la durata.
Andrione (U.V.) -
Accetto le spiegazioni del Presidente
della Giunta, insistendo però su questo concetto, che questa legge
dovendo essere adeguata (?) in relazione alla legge nazionale,
quando questa legge sarà rivista, si tengo conto di questa
situazione differente perché se no, in realtà, per delle ragioni di
principio, che io posso anche capire, noi trattiamo in maniera
uguale delle situazioni giuridiche-finanziarie disuguali,
aggravando ancora certe ingiustizie che in realtà esistono già.
Montesano (P.S.D.I.) -
Allora il Consigliere Andrione
ritira l'emendamento e il Consiglio è chiamato a votare l'art. 1,
così come proposto dalla Giunta.
Chi è favorevole alzi la mano. Contrari? Astenuti?
Il Consiglio approva.
Art. 2 - Vuole leggere questo articolo 2?
"I contributi di cui al precedente articolo sono concessi e
liquidati, con deliberazione della Giunta Regionale, in misura
corrispondente all'80% delle spese di cui si tratta."
Montesano (P.S.D.I.) -
Ora, mi pare, che il Consigliere
Dolchi manteneva quanto contenuto nel suo articolo 1, quindi dovrei
prima mettere ai voti, mettere ai voti cioè al posto dell'80%, il
100%.
Chi è favorevole all'emendamento Dolchi, del 100% alzi la mano.
- Dodici.
Chi è contrario, alzi la mano? Quindici.
Il Consiglio respinge.
Astenuti: nessuno?
Il Consiglio respinge.
Allora si mette ai voti l'articolo due così come presentato
dalla Giunta.
Chi è favorevole alzi la mano.
Contrari? Astenuti?
Il Consiglio approva.
L'art. 3 è quello che ... per il finanziamento.
"Per il finanziamento della spesa derivante a carico della
Regione dall'applicazione della presente legge, sono approvate le
seguenti variazioni alla parte spesa del bilancio di previsione
della Regione per l'anno 1973 ha istituito il seguente nuovo
capitolo di spesa 123 "Contributi ai Comuni nelle spese per la
corresponsione dell'indennità di carica ai Sindaci, con lo
stanziamento di lire 29.000.000, somma da prelevare dal capitolo
205 - Fondo di riserva per le spese previste per far fronte a nuove
e maggiori spese".
Il Consiglio approva.
Art. 4 - Il Consiglio approva.
Si passa alla votazione a scrutinio segreto.
Risultati della votazione: presenti: ventisette; votanti:
ventisette; favorevoli: 24, contrari: tre.
Il Consiglio approva.
Si passa all'oggetto n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK