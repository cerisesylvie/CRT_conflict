Consiglio Regionale della Valle d'Aosta - Oggetto del Consiglio n. 1955 del 21 settembre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1955 del 21 settembre 2011 - Resoconto
OGGETTO N. 1955/XIII - Interpellanza: "Conseguenze di una
prospettata uscita della Regione Piemonte dal consiglio di
amministrazione della Fondazione per le biotecnologie".
Interpellanza
Appreso dagli organi di informazione della volontà espressa
dalla Regione Piemonte riguardo ad un progressivo disimpegno
finanziario, con conseguente uscita dai consigli di amministrazione
delle fondazioni promosse dalla stessa in questi anni;
Ricordato che tra le fondazioni sopracitate vi è anche la
"Fondazione per le biotecnologie" di cui uno dei soci fondatori è
la Valle d'Aosta e che è intenzione dell'Amministrazione piemontese
uscire dalla stessa entro fine anno;
i sottoscritti Consiglieri regionali
Interpellano
la Giunta regionale per sapere:
1) quali sono le fondazioni partecipate dalla Regione Valle
d'Aosta e per quale importo;
2) quali potranno essere gli effetti dell'uscita della
Regione Piemonte dalla sopracitata Fondazione per le
biotecnologie;
3) quali sono gli intendimenti della Giunta regionale in
merito al proprio impegno finanziario nelle fondazioni di cui è
socia.
F.to: Bertin - Giuseppe Cerise
Presidente
- La parola al Consigliere Bertin.
Bertin (ALPE)
- Grazie Presidente.
Abbiamo appreso recentemente dagli organi di informazione della
volontà della Regione Piemonte riguardo ad un progressivo
disimpegno finanziario della Regione stessa nelle fondazioni di cui
è socio da diverso tempo, e che ha istituito nel corso degli anni.
Fra queste fondazioni vi è almeno una nella quale è presente anche
la Regione Valle d'Aosta come socio fondatore ed è la Fondazione
per le biotecnologie; pertanto ci chiedevamo, da una parte, qual
era l'effetto che si sarebbe tradotto su questa fondazione
specifica in relazione alla volontà dell'Amministrazione piemontese
di uscire dalle fondazioni in generale e, sulla presenza
dell'Amministrazione della Valle d'Aosta nelle fondazioni, il suo
impegno finanziario in questo ambito, e poi sapere quali sono gli
intendimenti della Giunta regionale in merito ai propri impegni
nelle fondazioni. Grazie.
Président
- La parole au Président de la Région,
Rollandin.
Rollandin (UV)
- Grazie Presidente.
Per quanto riguarda la prima domanda:
"quali sono le
fondazioni partecipate dalla Regione"
, le fondazioni
partecipate sono tredici in cui la Regione partecipa come socio
fondatore con evidenza della legge regionale di riferimento; degli
altri soci la rispettiva partecipazione della Regione in termini di
concorso alla formazione del patrimonio iniziale e di contributo
annuo. Se permette darei al collega una copia o se vuole che le
legga...comunque do la copia delle stesse.
Per quanto riguarda:
"quali potranno essere gli effetti
dell'uscita della Regione Piemonte dalla sopracitata Fondazione per
le biotecnologie"
, ricordo che la Regione Valle d'Aosta
contribuisce al finanziamento delle attività della fondazione con
un contributo annuo di 80.000 euro. La posizione della Regione
Piemonte, il cui contributo annuo alla fondazione è di circa
140.000 euro, va ad aggiungersi a quanto già deciso dalla compagnia
di San Paolo, principale finanziatore fino al 2010 della
fondazione, con un contributo di 150.000 euro all'anno. Tutte e due
hanno deciso di recedere dalla qualità di socio della fondazione a
far data dal 1° gennaio 2011, quindi dei tre soci due hanno deciso
di uscire da questa compagine. Alla luce di questa situazione,
abbiamo avviato con l'Assessorato alla sanità una riflessione
sull'opportunità di mantenere il nostro impegno nella fondazione
stessa per il futuro, tenendo presente che la Fondazione per le
biotecnologie è l'unica fondazione partecipata dalla Regione che
non ha sede in Valle d'Aosta e che la sua attività operativa di
svolge essenzialmente in Piemonte, ma soprattutto che l'uscita
dalla fondazione degli altri due soci pone a questo punto le
condizioni per l'estinzione della fondazione stessa.
"Quali sono gli intendimenti della Giunta regionale in
merito"
: per quanto riguarda l'intendimento, l'indirizzo è
quello di prendere atto del fatto che la fondazione è svuotata di
parte dei soci fondatori, quindi agire di conseguenza, perché è
impossibile...su tre soci, due se ne sono andati...non è
immaginabile mantenere, come Valle, l'impegno totale non solo sotto
il profilo economico, ma sotto il profilo dell'insieme, tenendo
conto che non ha mai avuto un indirizzo generale che vedesse come
parte principale la Valle impegnata. Questo è l'indirizzo e queste
le valutazioni che stiamo facendo in questo momento. Grazie.
Presidente
- La parola al Consigliere Bertin.
Bertin (ALPE)
- Grazie Presidente.
Per quanto riguarda la Fondazione per le biotecnologie abbiamo
capito quali sono gli intendimenti della Regione, essendo poi fra
l'altro rimasta l'unica socia della fondazione, che ha sede fuori
Valle e che vedeva anche un impegno finanziario più piccolo
rispetto agli altri soci fondatori. Ma l'interpellanza aveva anche
l'intenzione di capire quali erano gli intendimenti generali
dell'Amministrazione regionale rispetto alle fondazioni in
generale...
(interruzione del Presidente della Regione, fuori
microfono)
...pertanto non vi sarà nessun tipo di razionalizzazione o
intervento in questo senso, tranne che per la Fondazione per le
biotecnologie, si limiterà a questo e, per il resto, si continuerà
come adesso.
Prendiamo atto della scelta dell'Amministrazione regionale,
anche se a mio avviso bisognerebbe iniziare a pensare ad un certo
riordino pure in questo settore, viste le situazioni finanziarie
attuali. Sono evidenti gli effetti che ha avuto il ritiro del
Piemonte su questa fondazione, per cui andrebbero anticipati i
tempi organizzando una programmazione e cercando di razionalizzare
il più possibile la spesa.
Non sono soddisfatto, perché purtroppo non ci siamo capiti!
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK