Consiglio Regionale della Valle d'Aosta - Oggetto del Consiglio n. 1686 del 13 gennaio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
LAVORO
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1686 del 13 gennaio 2016 - Resoconto
OGGETTO N. 1686/XIV - Interpellanza: "Promozione di
iniziative volte a favorire sbocchi occupazionali per lavoratori e
imprese valdostane in Svizzera".
Viérin M. (Presidente) -
Punto n. 18 all'ordine del
giorno. La parola al Consigliere Ferrero.
Ferrero (M5S) -
Grazie Presidente.
Prima di Natale ho avuto la possibilità di seguire un seminario
organizzato dalla Camera di commercio valdostana che riguardava le
possibilità di intraprendere un'attività in Svizzera e le
possibilità di lavoro in Svizzera per un privato che volesse fare
qualcosa. Ho seguito questo corso che è durato un giorno
sostanzialmente per riuscire a capire se effettivamente, al di là
di una facile propaganda, ci sono degli sbocchi per i lavoratori
valdostani, soprattutto quelli disoccupati in quel Paese o ci
potrebbero essere. Effettivamente il quadro che ne è uscito - oltre
ad essere un quadro abbastanza incoraggiante per quanto riguarda le
imprese, perché il quadro normativo non è così complicato come si
potrebbe pensare, ma è un qualcosa che può essere affrontato
tranquillamente - è che anche dal punto di vista del privato ci
potrebbero essere delle prospettive. Se dal punto di vista della
Camera di commercio è stato fatto comunque uno sforzo, il corso ero
fatto in maniera efficace, c'è stata una buona partecipazione, un
eguale sforzo io penso sarebbe da auspicare da parte del Governo
regionale per cogliere le opportunità che abbiamo, perché siamo
comunque una regione di confine, certamente non abbiamo una
situazione a livello di trasporto come può essere quella di altre
regioni, per cui la Svizzera è immediatamente e facilmente
raggiungibile, però delle prospettive ci sono. Allora perché non
sfruttarle? Da questo punto di vista, per un periodo, al di là di
qualsiasi ottimismo, sappiamo che la ripresa non sarà immediata,
sappiamo che - e penso che questa sia la realtà, non una
mistificazione - non potremo contare sul mercato del lavoro
valdostano per far fronte alla disoccupazione che attualmente è
cresciuta, agli inoccupati e soprattutto ai futuri giovani che si
troveranno sul mercato del lavoro e troveranno notevoli difficoltà.
Io direi che forse è arrivata l'ora, proprio per il fatto che ci
sono dei rapporti particolarmente cordiali di collaborazione
ultradecennale con i politici del Vallese nel Cantone di Vaud,
magari di iniziare a fare qualche discorso per cercare uno sbocco
di lavoro anche per i valdostani in Svizzera. Sappiamo che adesso
il Franco è particolarmente forte, quindi una retribuzione anche
per un lavoro magari non particolarmente qualificato diventa
particolarmente interessante. Pensiamo solo ai nostri forestali che
sono rimasti disoccupati e pensiamo alle migliaia di lavoratori che
arrivano ogni anno in Svizzera in quei Cantoni per il lavoro nelle
vigne, per la raccolta delle fragole, delle albicocche, degli altri
frutti. Sono lavori che effettivamente potrebbero essere svolti da
personale valdostano, anche perché non si tratta di fare una
differenza di razza o nazionalità, ma sicuramente anche il
valaisan
sarebbe più contento di assumere persone che sono
più vicine dal punto di vista culturale, conoscono già la lingua,
avrebbero anche meno problemi a spostarsi, quindi avrebbe garanzie
maggiori.
Senza farla tanta lunga, quello che si chiede quindi è se è
possibile - e penso che lo sia - esplorare tutte le vie per fare
qualche accordo con i vicini Cantoni e trovare uno sbocco per
alcuni dei nostri lavoratori che magari qui, per tutta una serie di
questioni, soprattutto il taglio di fondi come ad esempio per i
forestali, non trovano più una collocazione. Se, oltre alle
iniziative della Camera di commercio, che poi agisce in sinergia
con le camere di commercio piemontesi e il Centro estero delle
camere di commercio, è possibile fare uno sportello permanente a
supporto delle ditte che vogliono affrontare il mercato svizzero,
perché il corso è stato molto interessante, ma, data la
potenzialità, sarebbe forse il momento di pensare che abbiamo
finora sottovalutato un po' la possibilità di avere uno sbocco
lavorativo in Svizzera. Questa è una sollecitazione che giunge
proprio a seguito di una buona iniziativa di un ente regionale che
sicuramente si è posto il problema, l'ha affrontato in prima
battuta, ma ovviamente dobbiamo dare un seguito, perché anche
riscontrando i vari pareri degli operatori, perché al corso c'erano
degli operatori economici, non erano tutti come me che andavo ad
ascoltare per cercare di farmi un'idea, effettivamente quello che
serve è una specie di accompagnamento, una specie di supporto
perché poi il fatto di portare, ad esempio, della merce in Svizzera
pone tutta una serie di problematiche a livello doganale, quindi ci
vuole un supporto che non deve essere un contributo economico, ma
deve essere un contributo di conoscenze che vengono messe a
disposizione di chi è interessato.
Presidente -
La parola all'Assessore Donzel.
Donzel (PD-SIN.VDA) -
Collega, io la ringrazio
sentitamente per quest'interpellanza che ci permette di dire quello
che si sta facendo, quello che c'è già e che dalla sua
presentazione mi sento di dire che condivido pienamente, perché già
in altre occasioni ho avuto modo di dire che nella ricerca
dell'occupazione in questi ultimi anni bisogna leggermente
allargare il compasso con il quale si prende in esame la ricerca
dei posti di lavoro. Sicuramente la Svizzera che non è così
lontana, è molto interessante.
La sua interpellanza poi mi ha richiamato degli antichi ricordi
di quando ero ragazzino, perché andavo a trovare i nonni che
lavoravano nelle vigne di là, ci stavano sia in primavera che in
autunno, mia madre ha lavorato là, il fratello di mia nonna poi ha
finito per stabilirsi là. Ho persino dei cugini che vivono nel
Vallese, quindi ricordi dell'infanzia che sono riaffiorati e che
permettono di far capire però alla realtà valdostana l'importanza
di questo mercato. Quello svizzero è un mercato di particolare
interesse per la Valle d'Aosta. Nel terzo trimestre del 2015 - sono
gli ultimi dati disponibili che abbiamo - è stato il primo mercato
per
export
valdostano, con un valore di 26 milioni di euro
ed un aumento del 5,7 percento rispetto allo stesso periodo del
2014. Premesso che la
Chambre
non è un ente distinto
dall'Amministrazione regionale, oltre il contributo che noi diamo
alla Chambre per funzionare, devo ringraziare il Presidente della
Chambre per lo stretto rapporto di collaborazione che ha con
l'Assessorato, per cui molte misure sono anche concertate.
Il seminario a cui lei ha partecipato - e mi fa piacere che ci
siano dei Consiglieri attenti al mondo del lavoro e a quello che si
fa - non è un'iniziativa estemporanea: è parte di una strategia di
più ampio respiro che io cerco di riepilogarle in maniera molto
sintetica. Dal punto di vista della formazione, sono stati
organizzati diversi seminari dedicati a lavorare e vendere in
Svizzera: ottantotto partecipanti; alla vendita dei prodotti
alimentari all'estero: trentuno partecipanti, perché naturalmente
le norme della Svizzera non sono quelle dell'Unione europea, quindi
questo tipo di informazione, come lei avrà visto partecipando, è
fondamentale per poter accedere a quel mercato; naturalmente sono
stati esaminati aspetti legali, fiscali, logistici del mercato UE
ed extra UE: cinquantadue partecipanti; anche al
business
english
per le imprese turistiche, commerciali, produttrici
trentuno partecipanti. A queste si sono affiancate missioni
tecnologiche e commerciali riservate alle imprese valdostane e
finalizzate alla nascita di nuove sinergie con realtà
imprenditoriali svizzere. Ricordo che, fra l'altro, importanti
multinazionali svizzere si sono insediate in Valle d'Aosta, tra
queste la SICPA di Arnad, quindi c'è anche una collaborazione da
questo punto di vista con il territorio svizzero.
Per quanto concerne invece la promozione, il mercato svizzero è
stato oggetto di particolare attenzione e di apposite campagne di
comunicazione dedicate alle principali manifestazioni estive e
invernali, alle iniziative organizzate in occasione di EXPO, oltre
che altre opportunità offerte dal
Tax Free
proprio con
l'obiettivo di sensibilizzare il mercato elvetico alle produzioni
di qualità delle imprese valdostane. Non a caso, per la prima volta
come fiera, la
Foire de Saint-Ours
, noi siamo presenti con
una promozione significativa in Svizzera che non era mai stata
fatta. Questo mi ha anche permesso di cogliere come anche di loro
spontanea iniziativa molti imprenditori valdostani, sollecitati
probabilmente anche da queste iniziative, stanno facendo promozione
anche con fondi personali in Svizzera per dire che c'è molta
attenzione a quel territorio.
Rispetto alla sua esigenza, che diceva di non fare cose
estemporanee, ma di dare una risposta puntuale e costante, esiste
lo sportello SPIN2 della Chambre, che è sempre attivo con un
servizio di assistenza e
follow-up
per tutte le imprese che
sono interessate ad aprirsi a nuovi mercati, non solo quello
svizzero. Chi è interessato ad avere informazioni sull'estero può
trovare una consulenza permanente sui singoli Paesi. Da questo
punto di vista, quindi siamo certi che continueranno queste
iniziative e, in accordo con l'Agenzia delle dogane, verrà aperto
presso la Chambre, a partire dai primi mesi del 2016, uno sportello
di informazione integrato in materia di esportazione delle merci.
Le sue sollecitazioni quindi sono assolutamente gradite e in linea
con quanto sia la Chambre, sia l'Assessorato stanno spingendo in
quella direzione, naturalmente non vuol dire che non lavoriamo per
far crescere lo sviluppo in Valle d'Aosta, ma proprio in un'ottica
di allargare il raggio d'azione.
Per quanto riguarda invece il fronte dell'occupazione, il
Dipartimento delle politiche del lavoro si occupa direttamente di
mobilità internazionale, attraverso la gestione dei programmi EURES
e EURODYSSÉE. In particolare, il servizio EURES (
European
Employment Services
), attraverso il suo portale e i suoi
consulenti, si occupa di fornire informazioni riguardo alle offerte
di lavoro in 32 Paesi, di ottenere le informazioni sulle condizioni
di vita e di lavoro. Sul portale si trovano tutte le offerte di
lavoro dei Paesi UE, ma la cosa interessante è che, oltre ai Paesi
UE, c'è anche l'informazione su Svizzera, Liechtenstein e Norvegia,
quindi questo ci permette di dire: "attenzione alla Svizzera, ma
guardiamo tutte le opportunità di lavoro che si creano in Europa".
Il servizio ha gestito offerte di lavoro anche specificamente con
alcune aziende svizzere. In particolare, per la Svizzera, che è un
membro attivo di questa rete EURES, dal 2002 le attività del
personale EURES sono autofinanziate dalla stessa Svizzera da un
fondo di assicurazione svizzero contro la disoccupazione, senza
alcun contributo UE; la partecipazione Svizzera a EURES è
regolamentata da un accordo con l'Unione europea.
Qui sulla Svizzera sul fronte occupazionale però non posso non
vedere delle ombre che si profilano all'orizzonte, che sono quelle
che lei certamente conoscerà del referendum che è stato votato
dalla popolazione svizzera nel febbraio 2014. In questo senso il
suo ragionamento: "cerchiamo noi che abbiamo dei rapporti
particolari come valdostani con la Svizzera di vedere cosa si potrà
fare", perché, a seguito di quel referendum, a partire dal 2017
verranno fissate delle quote molto rigide. In questo senso sono
d'accordo con lei che bisognerà attivarci. Mi permetta una battuta:
la visita che feci nel Jura con il Presidente del Consiglio Viérin
credo che potrà a questo punto magari tornare utile, anche alla
luce del fatto che in quella visita ero relatore per quanto
riguarda la formazione professionale e proprio lì prendemmo alcuni
spunti del progetto che stiamo realizzando adesso con l'Istruzione
per attivare quei canali di formazione, ispirandoci proprio dalla
grande esperienza che hanno in Svizzera. Il valorizzare quindi
questi rapporti di amicizia...fra l'altro, quelli del Canton du
Jura sono invitati alla Foire de Saint-Ours e credo sarà
l'occasione anche per affrontare temi come questo e vedere, stante
oggi una normativa in cui è possibile promuovere il nostro lavoro
in Svizzera, come affrontare quello che sarà il 2017, partendo già
adesso perché nel 2016 potremmo mandare là dei giovani, ma non
vorremmo che poi questo ci tornasse come
boomerang
che chi
ha fatto fatica, si è formato per trovare un lavoro in Svizzera ce
lo ritroviamo nel 2017 che non può più andare di là, perché gli
svizzeri hanno detto: "gli italiani non li vogliamo". Questo è il
delicatissimo tema adesso dell'immigrazione in Europa. Noi non
abbiamo la possibilità di fare politica estera come Valle d'Aosta,
però è certo che, come rapporti di amicizia e quant'altro, è
possibile vedere se si aprono dei ragionamenti sulle quote.
Esiste poi anche un importante programma che si chiama
EURODYSSÉE, che mi permetto qui di ripresentare, che permette gli
scambi per quanto riguarda i tirocini formativi.
Concludo semplicemente per richiamare alla sua attenzione che è
in corso di approvazione anche il Programma di cooperazione
transfrontaliera Italia-Svizzera, che farà partire iniziative nella
sua direzione. Le comunico che direttamente dai nostri centri per
l'impiego presso aziende svizzere sono stati collocati, per
esempio, nel Cantone di Berna sei elettricisti, un giardiniere, un
piastrellista, quattro cuochi, un pizzaiolo e a Ginevra due autisti
di pullman, quindi le possibilità di trovare lavoro in Svizzera ci
sono per il 2016. Dovremo, come ha giustamente sottolineato lei,
lavorare perché questo non si interrompa bruscamente nel 2017.
Grazie.
Presidente -
La parola al Consigliere Ferrero.
Ferrero (M5S) -
Grazie Presidente. Grazie Assessore.
Ci sono delle prospettive, c'è qualcosa. Quando c'è qualcosa,
bisogna riconoscere che c'è qualcosa in campo. Lo sforzo che, a mio
avviso, dovrebbe essere fatto è lo sforzo che riguarda proprio il
lavoro stagionale, sul quale, secondo me, abbiamo delle grosse
potenzialità che si potrebbero anche realizzare con dei corsi di
formazione
ad hoc
che la Regione fa per il tipo di lavoro
che è richiesto in Svizzera e, di conseguenza, ci si innesta in un
meccanismo in cui si dà già una specie di lavoratore qualificato e
si rende più appetibile quindi il lavoratore valdostano rispetto a
qualsiasi altro tipo di lavoratore.
Sui portali EURES, su queste iniziative effettivamente sono
andato a dare uno sguardo. Ci sono delle possibilità che riguardano
soprattutto lavori che hanno una certa qualificazione, quindi sono
anche a livello di consultazione non dico complessi, perché non lo
sono, però richiedono già tutta una serie di conoscenze, che
magari...
(interruzione di un Consigliere, fuori microfono)
...certo, possono anche venire supportate le persone
nell'affrontare queste cose, ma magari se parliamo di lavoratore
forestale o un lavoratore che ha una bassa specializzazione, ha già
una maggiore difficoltà ad affrontare anche questi strumenti o
comunque questi portali informatici.
Dal punto di vista delle iniziative, ce ne sono molte, quello
che potrebbe comportare una riflessione è magari il fatto di
costruire anche un sito regionale, o all'interno del sito della
Regione un qualcosa di riepilogativo di tutte le opportunità che ci
sono. Sarebbe ad esempio interessante inserire nel sito quello che
è stato comunicato nel corso del seminario, perché sarebbe una
specie di
vademecum
che consentirebbe già anche alla persona
che magari è in cerca di lavoro di farsi un'idea. Il problema è
anche di raccordare tutti questi strumenti che sono messi a
disposizione dei valdostani, perché ad un certo punto faccio il
corso da una parte, però poi devo andare allo sportello, ma se ho
già un panorama unico, riesco a farmi un'idea e poi magari affronto
in maniera più efficace il problema del lavoro, perché alla fine
sembra sempre che, quando un esponente della Giunta, il Presidente
del Consiglio o il Presidente della Regione si recano nel Canton
del Jura nel Vallese, vadano per farsi una mangiata, tornano qua,
si chiudano baracca e burattini e non si è combinato niente.
Sarebbe bello riuscire a concretizzare anche, ad esempio, 50 posti
di lavoratori stagionali nelle vigne, che partono da Aosta - prima
erano dei forestali - e riescono a farsi la stagione; sappiamo bene
che adesso con il Franco a quei livelli, anche se gli stipendi non
sono particolarmente alti per gli svizzeri, sono un bel gruzzolo e
riusciamo a risolvere il problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK