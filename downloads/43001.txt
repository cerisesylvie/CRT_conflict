Consiglio Regionale della Valle d'Aosta - Oggetto del Consiglio n. 469 del 25 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
MINORANZE ETNICHE E MOVIMENTI MIGRATORI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 469 del 25 marzo 2021 - Resoconto
OGGETTO N. 469/XVI - Approvazione di mozione: "Impegno della
Giunta a prevedere un monte ore adeguato alla tutela delle
minoranze linguistiche nel suo più ampio significato".
Bertin (Presidente) -
Passiamo al punto seguente, il
punto n. 55 dell'ordine del giorno.
Illustrerò a nome dell'Ufficio di Presidenza in modo
estremamente sintetico, considerata anche l'ora, questa mozione che
ha come oggetto l'informazione e la programmazione radiotelevisiva
che costituiscono oggettivamente un elemento molto importante nel
nostro mondo e tanto più con le nuove tecnologie, le nuove
piattaforme, che aumentano ancora la diffusione della comunicazione
in termini generali, tanto più per una Regione e per le Regioni che
hanno delle minoranze linguistiche e che a queste... ovviamente a
questo tipo di comunicazione viene anche attribuita la possibilità
di promuovere e di tutelare queste minoranze linguistiche sia da
questo punto di vista in termini generali, ci sono molti strumenti
e molti riconoscimenti sia dal punto di vista costituzionale che
dal punto di vista legislativo, ricordiamo la legge del 1999, che a
livello regionale vi è un apparato giuridico a questo fine di
tutelare le minoranze.
Da questo punto di vista, è proprio per l'importanza che ha
anche l'aspetto comunicativo e radiotelevisivo in particolare,
visto che è anche parte di un servizio pubblico, vi è un contratto
nazionale di servizio pubblico appunto, stipulato tra il Ministero
dello sviluppo economico e la RAI, che prevede proprio a questo
fine di tutela delle minoranze, la diffusione di trasmissioni
radiotelevisive in lingua tedesca e ladina per la provincia di
Bolzano e per quella di Trento, come per quanto riguarda la lingua
sarda in Sardegna, stesso discorso per quanto riguarda lo sloveno e
il friulano nella regione autonoma Friuli-Venezia-Giulia e, nel
nostro caso, del francese in Valle d'Aosta, presente nel contratto
che rende poi la RAI un servizio pubblico. All'interno, per dare
seguito a questo contratto, vi è una convenzione tra il Consiglio
dei ministri Dipartimento per l'informazione e l'editoria in
particolare, e la RAI, in questo caso la RAI S.p.A., che prevede
appunto le trasmissioni radiofoniche in lingua francese per la
Valle d'Aosta, questa convenzione è in proroga e la proroga termina
il 29 aprile prossimo, cioè sta scadendo.
A questo proposito e in generale abbiamo ritenuto questo, come
Ufficio di Presidenza, un argomento importante per gli sviluppi che
può avere, sia da un punto di vista tecnologico che in generale,
per dare una copertura maggiore a tutto il territorio della nostra
regione e quindi di approfondire le opportunità che vi sono da
questo punto di vista. Come Ufficio di Presidenza, abbiamo
costituito un gruppo di lavoro del quale ha fatto parte l'assessore
Caveri in quanto rappresentante del Governo regionale con il
supporto del Co.Re.Com., che si occupa di questi aspetti anche per
il Consiglio, in generale per la nostra Regione.
Proprio in ragione della scadenza prossima di questa convenzione
tra il Consiglio dei ministri e la RAI, che è quella che traduce
poi in termini pratici soprattutto per quello che riguarda gli
aspetti delle lingue minoritarie, abbiamo ritenuto necessario che
si attivasse un'interlocuzione a livello governativo, in
particolare con il Presidente del Consiglio, il Dipartimento in
questione, per inserirsi e riuscire ad ampliare e a sfruttare le
opportunità che ci possono essere proprio in questa fase di
rinnovo, come peraltro fatto anche dalla Regione
Friuli-Venezia-Giulia... come detto, sta scadendo a breve.
Pertanto questa mozione impegna, per essere il più sintetico
possibile, il Governo regionale ad attivare le opportune
interlocuzioni istituzionali, come detto in precedenza, proprio al
fine di prevedere una ridefinizione di questa convenzione e di
avere maggiori possibilità per un utilizzo di nuove tecnologie,
nonché di autoproduzione per quello che riguarda la sede regionale
della RAI e in generale per utilizzare al meglio questo strumento
per dare nuove opportunità e maggiore qualità al servizio
radiotelevisivo. Ovviamente su questa interlocuzione di tenere
informato il Consiglio, di continuare un rapporto con questo gruppo
di lavoro che si è costituito in modo informale in questo periodo,
al fine appunto di valutare tutte le opportunità che possano
nascere in questo settore comunque importante nella nostra
regione.
Vi sono interventi? La parola all'assessore Caveri.
Caveri (VdA Unie) -
Apprezzate le circostanze, sarò molto
breve nel dire semplicemente che ci sarà la possibilità nelle
settimane a venire di poter interloquire con il nuovo responsabile
del Dipartimento per l'editoria, il senatore Giuseppe Moles e con
il funzionario che conosce già storicamente la vicenda della
convenzione il dottor Ferruccio Sepe.
Ringrazio il Presidente di questa iniziativa, nell'Ufficio di
Presidenza abbiamo dibattuto in maniera un po' più approfondita di
quanto potremmo fare quest'oggi in aula. Io mi limito appunto a
ricordare che questa convenzione sul francese in scadenza in realtà
è già stata prorogata molte volte. Quando si dice: "convenzione sul
francese", bisogna ricordare che ovviamente il francese non è solo
un obbligo convenzionale per la RAI, perché è ovvio che il
bilinguismo fa parte di una previsione statutaria che è legge di
rango costituzionale, quindi non esiste solo... come dire? un
prezzo che deve essere pagato dallo Stato perché si adoperi il
francese ma dovrebbe essere già qualche cosa di ordinario.
Oggi inspiegabilmente, oramai da qualche anno, questa
convenzione è in coppia con il Friuli-Venezia-Giulia e in sostanza
trascina quanto ormai c'è al proprio interno da molti anni.
Peraltro va detto che nell'attuale formulazione non c'è più nessuna
formula di concertazione con la Regione e soprattutto non si tiene
conto delle nuove forme di trasmissione
podcast, streaming
,
un sito della sede che consenta, ad esempio, di rivedere la
programmazione regionale, oggi è solo possibile riascoltare i
telegiornali e i notiziari radiofonici. Va anche rimarcato che nel
canale HD della televisione non ci sono le trasmissioni regionali e
lo stesso avviene per il nuovo standard radiofonico, la radio DAB
di Radio 1, dove non è possibile ascoltare né le trasmissioni, né
la storica "Voix de la Vallée".
Un altro aspetto che dovrebbe essere rimarcato a nome del
Consiglio Valle nella discussione con le autorità governative è la
mancanza di un obbligo di autoproduzione o di riproduzione interna
anche con la valorizzazione nella sede valdostana di
professionalità locali, è molto importante il concorso per i
giornalisti in atto che potrebbe aprire le porte della sede a nuove
energie valdostane anche con la conoscenza delle lingue della
nostra Valle, un medesimo sforzo deve essere fatto per la struttura
di programmazione, che ormai è ridotta al lumicino.
Risulta ambigua la stipula della convenzione con RAI Com che
prendeva una parte dei soldi della convenzione per propri costi,
bisogna ricordare che una legge del 2005, la n. 177, prevede che
Aosta come Trieste, come Bolzano sia classificata come centro di
produzione e, purtroppo, questa caratteristica non è mai stata
riconosciuta dalla RAI.
Infine la questione linguistica che riguarda il
francoprovenzale. Oggi nelle trasmissioni viene spesso adoperato il
francoprovenzale, però va detto, per onestà, che il
francoprovenzale non ha ancora ricevuto un riconoscimento pieno, a
differenza, per esempio, del friulano per le trasmissioni
televisive... proprio di recente la Gazzetta Ufficiale ha
pubblicato un addendo per il Friuli-Venezia-Giulia che prevede,
oltre allo sloveno, delle trasmissioni in lingua friulana. Credo
sia legittimo che medesimo trattamento debba essere fatto per il
francoprovenzale immaginando anche delle finestre per le parlate
germanofone dei Comuni walser in appositi spazi.
Avremo modo sicuramente di tornare su questa vicenda, chi ha
vissuto da ragazzo l'avventura della nascita della terza rete
televisiva, anche la grande emozione di parlare dai microfoni della
"Voix de la Vallée", questa trasmissione che per chi è un po' più
vecchio qui dentro era qualcosa di mitico, alle ore 12:10 ci si
sedeva a tavola e si sentiva la "Voix de la Vallée"... è importante
ricordare, non solo per queste ragioni sentimentali ed emotive il
fatto che oggi attivamente questo è diventato, anche per la crisi
della carta stampata, uno strumento informativo e divulgativo
assolutamente essenziale sia per quel che riguarda la radio che per
quel che riguarda la televisione. È dunque legittimo e giusto che
il Consiglio Valle, con questa mozione, impegni il Governo
regionale a fare in modo che le convenzioni e forse non solo le
convenzioni, ma l'insieme della programmazione e dell'informazione
tenga conto di questo ruolo così capitale, che, a mio avviso, è uno
degli elementi più importanti anche a giustificazione del canone
radiotelevisivo, ci si deve occupare di piccole realtà alpine con
specificità linguistica come la nostra.
Presidente -
La parola al consigliere Rollandin, ne ha
facoltà.
Rollandin (PA) -
Je ne peux que partager ce qui a été dit
de la part du collègue Caveri, qui en étant une personne qui
connaît ce qui signifie être dans la RAI et surtout soutenir
l'exigence de temps à autre de parler en français. Bien sûr, il y a
eu dans le temps une série d'interventions à ce sujet et le fait
même qui soulignait le fait d'avoir la possibilité de donner un
essor à des Valdôtains qui connaissent le français et qui
pourraient être bien sûr engagés dans la RAI pour soutenir à juste
titre ce qui nous retenons depuis toujours: le fait de pouvoir
avoir une ligne française.
Je crois que dans cette motion on rappelle ce qui a été fait
dans les autres régions autonomes et dans les régions là où le
problème de la langue est soutenu à juste titre et avec une force
différente de la nôtre. J'espère que dans ce sens cette motion
qu'on ira approuver pourra donner un élan nouveau pour essayer de
trouver un système qui puisse mieux faire comprendre les raisons
qui sont à la base d'avoir une ligne et des éditions en français,
autrement on risque d'avoir quelqu'un qui ne comprend pas la raison
pour laquelle...
Je crois qu'on a rappelé dans cette motion toutes les
différentes questions qui se passent dans les autres régions qui
sont intéressées et je crois, en effet, qu'on est un peu les
derniers dans ce système. J'espère qu'on puisse récupérer le temps
perdu, qu'on puisse aller dans la direction de soutenir, bien sûr,
avec le français, le franco-provençal, il existe déjà, je dois
avouer que dans la RAI régionale il y a des émissions là où
justement on utilise le franco-provençal. Le français évidemment a
une dignité statutaire qu'on connaît et que je crois pourra depuis
cette motion avoir un équilibre que jusqu'à présent nous n'avions
pas. Je remercie les proposants de cette motion et j'espère qu'on
puisse par la suite trouver un système qui puisse donner tout de
suite des résultats qu'on attend depuis toujours.
Presidente -
Siamo in discussione generale. Vi sono altri
interventi? Non vedo altre prenotazioni. Passiamo alla votazione
della mozione se non vi sono altre richieste di interventi. La
votazione è aperta. La votazione è chiusa.
Presenti, votanti e favorevoli: 35
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK