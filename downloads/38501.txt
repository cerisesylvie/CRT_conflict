Consiglio Regionale della Valle d'Aosta - Oggetto del Consiglio n. 2023 del 20 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2023 del 20 aprile 2016 - Resoconto
OGGETTO N. 2023/XIV - Interrogazione: "Processo di
armonizzazione di tutte le misure rivolte ai cittadini in
condizioni di difficoltà".
Rosset (Presidente) -
Punto n. 20 dell'ordine del giorno.
Per la risposta chiede la parola l'Assessore Fosson; ne ha
facoltà.
Fosson (UV) -
La prima domanda chiede: "a quanto ammonta
il totale delle risorse disponibili a bilancio regionale 2016 per
tutte le misure rivolte ai cittadini valdostani in difficoltà": il
nostro Assessorato, per interventi di inclusione sociale e di
contrasto alla povertà, ha stanziato per l'anno in corso 150 mila
euro per progetti volti alla prevenzione delle situazioni di
rischio povertà, in particolare il servizio di mensa e accoglienza
notturna, 300 mila euro a favore di persone indigenti non
autosufficienti per il pagamento di rette in strutture
socioassistenziali, sociosanitarie e riabilitative convenzionate,
600 mila euro per contributi a persone indigenti non
autosufficienti per degenze presso strutture socioassistenziali,
sociosanitarie e riabilitative pubbliche, 10 mila euro di
contributi a organizzazioni di volontariato, 150 mila euro per
famiglie in situazioni di grave difficoltà, 95 mila euro per
l'attuazione di iniziative di microcredito, 430 mila per finanziare
le strutture di primo intervento e accoglienza per soggetti con
problemi abitativi, 493 mila per contributi a famiglie in
situazioni di difficoltà socioeconomica. Il totale è di 2,218
milioni di euro. L'Assessorato delle attività produttive ha
stanziato 1,4 milioni di euro per misure di inclusione attiva per
il sostegno al reddito nella legge n. 18, più 1 milione di euro
attualmente a bilancio per l'anno 2016 per progetti di Lus (Lavori
di utilità sociale) presentati dalle
Unités des Communes
,
per un totale di 2,4 milioni di euro. L'Assessorato competente in
materia di edilizia residenziale ha stanziato euro 4,76 milioni nel
fondo unico per le politiche abitative per l'anno 2016, destinati
principalmente al sostegno alla locazione. Il totale complessivo
delle misure sopraelencate è di 9,378 milioni di euro, cui bisogna
aggiungere, anche se è una provvidenza un po' differenziata, il
bon de chauffage
per 5 milioni di euro.
La considerazione politica che viene richiesta: "come sta
procedendo il processo di armonizzazione di questi aiuti a livello
regionale e con che tempi". Noi pensiamo che il processo di
armonizzazione sia necessario da percorrere in breve tempo e per
questo è in via di stesura un testo unico condiviso. C'è già un
testo in materia di contrasto alla povertà e inclusione sociale che
permetta un riordino della normativa vigente, istituisca un fondo
unico, possa intercettare - e questa è una dimensione certo
importante - fondi nazionali ed europei che permetta la
flessibilità delle misure, l'adattabilità ai bisogni di ciascun
nucleo vulnerabile, che preveda omogenei criteri di profilatura e
di valutazione secondo un approccio multidimensionale e adotti
misure trasversali di attivazione e resilienza, anche con il
concorso di reti solidali tra enti pubblici e terzo settore.
È intenzione del nostro Assessorato - che ha già lavorato su
questo con gli altri Assessorati e con la Presidenza - portare
all'attenzione di questo Consiglio, e in particolare della
commissione consiliare competente, una bozza di testo nel più breve
tempo possibile prima dell'estate.
Presidente
- Chiede la parola il Consigliere Gerandin; ne
ha facoltà.
Gerandin (UVP) -
La nostra interpellanza nasceva
dall'esigenza che era stata già manifestata nel gruppo di lavoro in
cui si si è discusso delle misure di inclusione attiva. Già in
quella sede veniva chiesto a più voci che ci fosse questo
raggruppamento, questa armonizzazione per quello che riguarda le
misure rivolte ai cittadini valdostani in difficoltà. C'era una
sovrapposizione di leggi che di fatto complicavano e non riuscivano
a fare chiarezza sui soggetti che ne facevano uso, qualcuno anche
in più settori, di quello che voleva essere un aiuto alle famiglie
e ai cittadini in difficoltà.
Parto dalla prima considerazione. Noi abbiamo qualche rammarico,
perché alcuni provvedimenti attuativi di tutte queste leggi di
fatto non passano neanche in commissione. La prima considerazione
che faccio non è rivolta a lei, Assessore, ma all'Assessore Donzel.
A noi sarebbe piaciuto che la delibera attuativa del reddito di
inclusione fosse stata magari illustrata in commissione, anche per
dire che a nostro parere a volte con le delibere di Giunta si va
oltre, o comunque si interpretano le volontà legislative in maniera
non così corretta. Noi abbiamo saputo ieri, in commissione, che la
soglia di accesso dell'Isee per quel che riguarda il reddito di
inclusione sarà ben sotto i 3 mila euro. Con le fasce che avete di
fatto stabilito significa che chi avesse 3 mila euro di Isee
percepirebbe in effetti 4.400 euro ad integrazione e supererebbe i
6 mila euro di Isee, che erano il limite. Noi gradiremmo pertanto
che percepissero tutti 6 mila euro e non 7.400 come alcuni che
supererebbero così il limite di legge, però su questo noi possiamo
solo ed esclusivamente leggere i provvedimenti. Io penso che
qualcuno che verrà scartato andrà dal Difensore civico o da altri a
dire che in effetti con la delibera di Giunta si sono superate
quelle che erano le volontà.
Arrivo a un concetto che per noi è fondamentale. Noi siamo una
Regione che ha fatto dell'autonomia il pezzo forte, ha sempre detto
che era la base del nostro sistema sociale, del nostro aiuto alle
persone. Ci siamo più volte riempiti la bocca con il discorso
dell'autonomia, ma a volte abbiamo volutamente fatto finta di non
vedere esempi di autonomia che, pur non avendola scritta nello
Statuto, costituivano una parte fondamentale dell'azione
politico-amministrativa.
Le cito quello che sta succedendo in Lombardia. A noi, che
veniamo da quel mondo, fa un po' specie leggere che la Lombardia,
già l'8 ottobre 2015, ha istituito il reddito di autonomia. È
passata dalle dichiarazioni di principio alle dichiarazioni di
fatto: nel 2015 ha messo 50 milioni - chiaramente sono altri numeri
rispetto alla Valle d'Aosta - e nel 2016 ne metterà 200, e gli
obiettivi sono quelli di sostenere le famiglie vulnerabili. Le
famiglie vulnerabili per noi sono un concetto che a volte
dimentichiamo, è la povertà, e vale esattamente quello che dicevo
prima sul mutuo prima casa. Noi ci siamo dimenticati di quelle
famiglie vulnerabili. Lo stesso discorso è per i destinatari: sono
bambini, famiglie, il futuro della nostra comunità. Dico questo
perché con questo reddito di autonomia è intervenuta sul
bonus
bebè, è intervenuta sul
bonus
affitti, è
intervenuta sul nuovo assegno di autonomia degli anziani, ha
introdotto il progetto di inserimento lavorativo, ha introdotto un
nuovo assegno di autonomia dei disabili. Noi i disabili li vediamo
a volte come un problema, loro hanno introdotto un assegno di
autonomia per i disabili. Hanno azzerato il
ticket
sanitario. Ne parleremo poi quando c'è l'interpellanza sull'Isee,
ma questa è una novità fondamentale. Noi siamo ancora all'anno zero
su questo, stiamo pescando a piene mani dai cittadini in
difficoltà. Loro hanno introdotto due novità fondamentali: il
bonus
famiglia e i nidi
gratis
. E su questo
concluderò l'intervento quando affronteremo il discorso dell'Isee,
perché veramente siamo su un altro pianeta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK