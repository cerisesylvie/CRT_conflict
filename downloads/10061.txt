Consiglio Regionale della Valle d'Aosta - Oggetto del Consiglio n. 1054 del 28 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1054 del 28 febbraio 1990 - Resoconto
OGGETTO N. 1054/IX - Rinvio oggetti.
Presidente - E’ stata presentata una petizione
dalla Sig.ra Anna Adorni Balla, residente in Aosta, nella sua
qualità di Presidentessa della Sezione valdostana
dell’ULCES, e ai sensi dell’art. 36
del Regolamento interno del Consiglio l’istruttoria
ha valutato i requisiti dei sottoscrittori, in modo particolare
della sig.ra Adorni.
Visto e dimostrato il requisito principale, che è quello della
residenza in Valle d’Aosta, è stata chiesta una
controdeduzione alla petizione agli Assessorati di competenza. La
controdeduzione è allegata agli atti, si tratta solo di prenderne
atto o di dare delle valutazioni in merito. Ha chiesto di parlare
il Consigliere Marcoz, ne ha facoltà.
Marcoz (UV)
- La V Commissione, sia per il punto 16 che
per il punto 17, è in attesa dell’audizione di
alcuni membri firmatari delle petizioni, quindi chiederemmo il
rinvio al prossimo Consiglio delle due petizioni. Questo è quanto
abbiamo deciso in Commissione, d’accordo con
l’Assessore alla Sanità per la risposta.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Faccio parte della V Commissione e voglio
fare due osservazioni, confermando quanto ha detto il Presidente
della Commissione.
La prima è sul modo con cui vengono portate in Consiglio queste
petizioni. La gente che si mette con un tavolino a raccogliere
delle firme non si accontenta che poi il Consiglio prenda atto di
quanto vuole rappresentare alla massima assemblea di questa
Regione; intende anche essere sentita, e in questo senso credo
abbia fatto bene la V Commissione a chiedere un rinvio per sentire
cosa il Consiglio intende dire in risposta alle richieste
presentate.
La seconda osservazione è rispetto agli assessori che
predispongono le risposte. Queste risposte non possono essere fatte
con linguaggio "burocratichese", cioè gli assessori o il Consiglio
a queste petizioni devono dare delle risposte politiche, devono
capire cosa si chiede e dire cosa si può fare. Invece ho
l’impressione che a volte le petizioni siano accolte
come un oggetto del quale liberarsi il più presto possibile. Questo
non mi sembra giusto e quindi faccio l’invito a chi
istruisce le petizioni perchè sia dato spazio per le audizioni
necessarie, e a chi risponde perchè non si dia una risposta fatta
attraverso i funzionari, ma si dia una risposta effettivamente
politica.
Bich (Presidente
del Consiglio)
- La presentazione
delle petizioni è regolata dall’art. 36, il quale
eventualmente va modificato. Chiaramente
l’iniziativa politica va presa poi dai Gruppi,
quindi l’art. 36 prevede non tanto la discussione in
Consiglio, quanto la valutazione, nell’ordine del
giorno, se queste argomentazioni debbano essere suffragate
successivamente da interventi politici, su proposta dei vari gruppi
consiliari.
Comunque valutiamo tutte le implicazioni di queste petizioni,
che saranno inviate alla V Commissione perchè in una audizione
possa sentire i risvolti di quanto risposto
dall’Assessore e quanto stabilito dalle petizioni
stesse.
Pertanto vengono rinviati a successivi ordini del giorno del
Consiglio i seguenti punti n. 16 e 17:
16) Petizione per il miglioramento dei servizi sanitari a
favore delle persone anziane croniche non autosufficienti.
17) Petizione per il miglioramento dei servizi sociali rivolti
ai tossicodipendenti, per la realizzazione di un piano regionale
per le politiche giovanili e per interventi adeguati contro
l’alcolismo.
Il Consiglio prende atto concordando
sulla richiesta di rinvio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK