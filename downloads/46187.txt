Consiglio Regionale della Valle d'Aosta - Oggetto del Consiglio n. 2653 del 13 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2653 del 13 luglio 2023 - Resoconto
OGGETTO N. 2653/XVI - Interrogazione: "Regime Iva applicato
ai rapporti intercorrenti tra Azienda USL e Azienda pubblica di
servizi alla persona J.B. Festaz".
Marguerettaz (Presidente) -
Punto n. 45 all'ordine del
giorno. Per l'ultima risposta, la parola all'assessore Marzi.
Marzi (SA) -
Venendo alla prima e alla seconda domanda,
preciso che i rapporti intercorrenti tra l'Azienda USL e la
struttura J.B. Festaz riguardano i seguenti convenzionati a seguito
di accreditamento per la gestione dei nuclei: RSA, cioè la
residenza sanitaria assistenziale, l'UAP, l'unità di assistenza
prolungata, e l'NARTD, cioè il nucleo Alzheimer residenziale e
trattamento demenze.
Si tratta di prestazioni sanitarie soggette ad esenzione Iva ai
sensi dell'articolo 10 del DPR 633/72.
Riguardo alle contestazioni formulate dall'organo preposto nel
2016, relative ad una presunta evasione fiscale sull'Iva da parte
della Casa di riposo J.B. Festaz, le stesse sono state interamente
annullate. Per tali contestazioni, tra l'altro, l'Agenzia delle
Entrate è stata condannata dagli organi giurisdizionali aditi
dall'Azienda J.B. Festaz, al pagamento delle relative spese
processuali.
Presidente -
Per replica, la parola al collega
Aggravi.
Aggravi (LEGA VDA) -
Ringrazio l'Assessore per la
risposta anche alla seconda domanda che, in realtà, era più di
contorno.
Sulla prima domanda mi viene da pensare che, o c'è stata una
volontà di rispondere in maniera precisa e asettica alla domanda,
oppure ci si è dimenticati qualcosa. Glielo dico anche in termini
informativi, perché magari non gliel'hanno comunicato, nel senso
che, visto che parliamo comunque di un'Azienda che ha sua
autonomia, non dico che da parte sua ci sia un
relata
refero,
ma lei ovviamente prima di tutto sente l'Azienda.
Sembra che l'Azienda
-
e sto parlando del J.B. Festaz
-
si sia nuovamente interrogata su quella che può essere la
gestione Iva e abbia chiesto un parere ad uno dei più importanti
studi nazionali in ambito tributario che, se non erro, si era già
occupato dei noti contenziosi del 2016. Questo perché tra i
rapporti che lei ha elencato c'è un ulteriore rapporto che nasce,
ovvero quello sulla gestione dell'ospedale di comunità. Si tratta
di tutta una serie di questioni che io
-
non solo con lei ma
anche con chi aveva occupato il suo "bollente scranno", potremmo
dire, considerata la delega che ha
-
avevo sempre detto,
quando in risposta o in replica mi fu detto: "Ma qual è il problema
sulla gestione dell'ospedale di comunità?". Ebbene, i problemi sono
questi; non sono spesso dei grandi problemi ma sono nei piccoli
rapporti che si generano i grandi problemi.
Qual è il regime Iva applicato ai rapporti relativi alla
convenzione/l'accordo tra l'Azienda USL e l'azienda J.B. Festaz per
la gestione di tutti i servizi e di tutti i rapporti soggetti a
regime Iva in questione? Perché altrimenti si potrebbero generare
degli ulteriori problemi, soprattutto quando ci sono delle gestioni
di servizi, in questo caso, tra realtà autonome. Anche se fa un po'
specie il fatto che l'Azienda USL sia sostanzialmente un braccio
dell'Amministrazione e l'Azienda J.B. Festaz stia in piedi con i
finanziamenti dell'Amministrazione; ma questo è un po' il grande
mistero del grande bilancio consolidato della Regione, che non so
quando mai verrà risolto. Questo è un problema che non riguarda
noi, riguarda la contabilità pubblica. Però, detto questo, su
questa questione o non le hanno detto niente oppure
-
ripeto
-
chi ha letto la domanda, l'ha letta in maniera comodamente
molto asettica.
Poco importa, perché questa non è l'ultima iniziativa che il
sottoscritto o altri colleghi faranno sul J.B. Festaz, però io la
invito a fare un approfondimento, come l'avevo già invitato a fare
un approfondimento anche sul numero dei dipendenti...
Le chiedo ancora un secondo di attenzione; non si faccia
distrarre dal collega Chatrian che è causa di distrazione in questo
momento. Io le avevo anche chiesto un approfondimento sul numero
dei dipendenti dell'Azienda quando avevamo discusso del bilancio e
quindi magari su quello le faccio un piccolo
rappel
: se si
può anche fare una verifica su quel passaggio. Ma magari le scrivo
due righe così almeno rimane nota, perché so che è oggetto di tanta
attenzione da parte nostra e quindi non si può ricordare tutto,
Però sul discorso dell'Iva, visto che lei domani va lì, la
inviterei a chiedere magari dei lumi perché è un problema che
potrebbe essere un po' più complicato di quello che sembra.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK