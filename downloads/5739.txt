Consiglio Regionale della Valle d'Aosta - Oggetto del Consiglio n. 162 del 24 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 162 del 24 novembre 1983 - Resoconto
OGGETTO N. 162/VIII - DECISIONI CONSEGUENTI ALLA SITUAZIONE
VENUTASI A CREARE PRESSO LA CASA DA GIOCO DI SAINT-VINCENT.
(Reiezione di ordine del giorno)
PRESIDENTE:
Do lettura dell'ordine del giorno presentato
in sede di discussione generale dai Consiglieri del Gruppo
Comunista.
ORDINE DEL GIORNO
Constatato come le recenti indagini sulle infiltrazioni
mafiose nei Casinò italiani abbiano portato all'arresto di
dirigenti delle società che gestiscono la Casa da Gioco di
Saint-Vincent e dell'ex Presidente della Finanziaria Regionale, con
imputazioni gravissime;
Preoccupato per i rischi che l'infiltrazione mafiosa potrebbe
rappresentare per la civile convivenza e per la stessa sicurezza
dei cittadini valdostani;
Constatato come il Presidente della Giunta abbia sempre
rifiutato di prendere misure di pulizia e di controllo contro
fenomeni di degenerazione delle attività della Casa da Gioco,
denunciati da diversi Gruppi consiliari;
Al fine di fare chiarezza nell'attuale intricata vicenda per
poter meglio contrastare l'aggressione mafiosa e per riportare le
attività della Casa da Gioco alla più totale trasparenza e sotto il
completo controllo regionale;
Il Consiglio regionale della Valle d'Aosta
INVITA
il Presidente della Giunta regionale a rassegnare le proprie
dimissioni
DELIBERA
1)
di porre all'ordine del giorno della prossima
seduta consiliare la sostituzione del Commissario regionale presso
la Casa da Gioco, per la palese inadeguatezza della sua opera di
controllo;
2)
di istituire una Commissione regionale di
inchiesta, composta da un rappresentante per ogni Gruppo consiliare
e allargata ad esperte, incaricata di acquisire ogni elemento utile
ed
in
particolare di:
a)
verificare l'assetto societario e l'andamento degli
in coiti delle società di gestione;
b)
accertare se esistono le condizioni per una
proposta di revoca delle convenzioni con la SITA 7 e con la SAISET
e per discutere eventuali forme diverse di gestione delle attività
della Casa da Gioco;
c)
proporre forme nuove e più adeguate di controllo
sull'intero svolgimento delle attività presso la Casa da Gioco di
Saint-Vincent.
PRESIDENTE:
Metto in votazione l'ordine del giorno testè
letto.
ESITO DELLA VOTAZIONE
Presenti: 33
Votanti: 27
Astenuti: 6 (Aloisi, Baldassarre, Berti, Breuvé, Pascale,
Torrione)
Favorevoli: 7
Contrari: 20
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK