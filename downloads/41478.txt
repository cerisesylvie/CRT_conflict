Consiglio Regionale della Valle d'Aosta - Oggetto del Consiglio n. 600 del 17 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 600 del 17 aprile 2019 - Resoconto
OGGETTO N. 600/XV - Interrogazione: "Notizie in merito al
parco auto in carico all'Amministrazione regionale".
Rini (Presidente) -
Punto n. 12 all'ordine del giorno. La
parola al Presidente Fosson per la risposta.
Fosson (GM) -
Ringrazio i Consiglieri - non lo faccio
spesso - per aver presentato questa iniziativa di cui condivido
chiaramente le premesse. L'inquinamento è un problema, le
autovetture sono fonti di inquinamento, per cui è sicuramente
compito dell'Amministrazione regionale intervenire su questo come
sensibilizzazione.
Inverto l'ordine nel risponderle e parto dalla terza domanda.
Lei mi chiede "
se esiste un censimento
": sì, l'articolo 4
del decreto del Presidente del Consiglio dei Ministri del 25
settembre 2014 ha stabilito che "
le pubbliche amministrazioni
comunichino annualmente al Dipartimento della funzione pubblica
della Presidenza del Consiglio i dati relativi alle autovetture di
servizio utilizzate a qualsiasi titolo
". Annualmente, o
comunque ad ogni variazione del parco auto, il Segretario generale
della Regione invia al Dipartimento della funzione pubblica i
nostri dati che confluiscono nel censimento generale le auto di
servizio delle amministrazioni pubbliche. I dati di sintesi sono
pubblicati anche nella sezione "Amministrazione trasparente" del
sito Internet della nostra Amministrazione. Il censimento riguarda
le autovetture per il trasporto di persone, quindi non i mezzi
destinati ad usi particolari come i mezzi d'opera del Corpo
forestale, della Protezione civile, dei Vigili del fuoco. C'è
quindi un censimento e questo censimento è addirittura obbligato da
un decreto della Presidenza del Consiglio.
La seconda domanda è sul "
numero di contratti
": al 31
dicembre 2018 le autovetture utilizzate dall'Amministrazione
regionale sono complessivamente 100, di cui 10 a uso non esclusivo
con autista (per capirci le cosiddette "vetture di rappresentanza")
e 90 utilizzate da tutta l'Amministrazione e dagli uffici, senza
autista.
Per quanto riguarda la prima domanda, "
la classificazione di
omologazione
", ci sono una ventina di autovetture di classe 1 e
2 immatricolate dal 1993 al 2000 (sono le vecchie Panda
dell'Assessorato dell'agricoltura); 22 veicoli appartengono alla
classificazione euro 3; 43 alla classificazione euro 4; 11 alla
classificazione euro 5; uno alla classificazione euro 6B. Non ci
sono autovetture in
leasing.
Delle 10 autovetture cosiddette
"di rappresentanza", sette sono oggetto di contratto di noleggio
senza conducente, compresa quindi l'assistenza completa, con
scadenza al 4 luglio 2019, due con scadenza a febbraio 2020 e una
con scadenza ad ottobre 2021.
Sarà attenzione - per questo l'ho detto ringraziata all'inizio -
che i nuovi contratti di noleggio vadano incontro a questa esigenza
da lei ben espressa. Le sottolineo, per confermare quello che sto
dicendo e come lei ha visto in questa variazione di bilancio, che
la legge sulla mobilità sostenibile (le auto elettriche e le bici
elettriche) ha avuto un finanziamento importante, un aumento di
quasi 3 milioni di euro. Pertanto lei voterà sicuramente questa
variazione di bilancio.
La ringrazio, comunque, e chiaramente c'è un impegno nostro ad
andare verso questa indicazione che condividiamo.
Présidente -
La parole au collègue Mossa pour la
réplique.
Mossa (M5S) -
Grazie per le informazioni, Presidente
Fosson. Ha descritto un quadro un po' triste, nel senso che
comunque di euro 6 in tutto il parco auto ce n'è solo uno, quindi
provvedimenti da adottare ce ne sono.
Per quanto riguarda il votare la variazione di bilancio, come si
dice "si può dare di più", molto di più, visto che stiamo andando
nella direzione del
carbon free
e del
fossil free,
come dite voi. L'intenzione palesata più volte da questa Giunta,
tra l'altro più che condivisibile dal nostro gruppo consiliare, è
voler diventare a tutti gli effetti una regione
carbon free
e
fossil fuel free
, affinché non rimangano solo parole, ma
diventino fatti, questi, che richiedono azioni significative da
parte di questo Governo.
In primis
, se si vuole avere una società più virtuosa,
bisogna cominciare col dare l'esempio. Se io da cittadino dichiaro
di volere un ambiente più sano, un'aria più pulita, meno emissioni
di CO2, meno rifiuti, voglio partecipare alla lotta contro i
cambiamenti climatici, per prima cosa comincio io stesso a condurre
una vita più virtuosa, altrimenti perdo di credibilità: uso mezzi
di trasporto meno inquinanti, prediligo l'acquisto di mezzi
elettrici o ibridi anziché a motore totalmente endotermico, riduco
il più possibile i consumi energetici, perché ricordo che meno
consumiamo energia nella nostra vita quotidiana e meno energia
viene prodotta. Visto che purtroppo ancora l'80 percento della
produzione mondiale di energia deriva da fonti non rinnovabili -
quelle inquinanti, per intenderci -, riducendo i consumi domestici
riduciamo anche l'inquinamento e le emissioni di CO2.
Anche la Regione quindi, per dare l'esempio ai cittadini,
dovrebbe per prima adottare un sistema più virtuoso legato ai
propri consumi durante l'attività amministrativa, come ad esempio
sostituire via via il parco auto regionale con mezzi meno
inquinanti. Spero che i contratti che scadranno nel 2019, 2020 e
2021 vengano sostituiti con contratti più virtuosi in tal
senso.
Nel nostro ruolo ispettivo di minoranza sarà comunque nostro
impegno monitorare che, oltre alle affermazioni di questo Governo,
ci siano anche fatti, e fatti concreti, perché non basta predicare
bene.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK