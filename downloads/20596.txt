Consiglio Regionale della Valle d'Aosta - Oggetto del Consiglio n. 606 del 12 maggio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Pubblica sicurezza
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 606 del 12 maggio 2004 - Resoconto
OGGETTO N. 606/XII - Ritiro di mozione: "Impegno per sopperire
alle carenze di organico della polizia stradale in Valle
d'Aosta".
Mozione
Evidenziato che, negli ultimi anni, in conseguenza
dell'entrata in funzione dell'Autostrada del Monte Bianco, della
riapertura del Tunnel del Monte Bianco con il nuovo Regolamento di
circolazione, e dell'attivazione dell'area di regolazione dei
camion a Quart, sono notevolmente cresciuti gli impegni della
polizia stradale in Valle d'Aosta;
Rilevato che a tale crescita degli impegni non è corrisposto
un adeguato aumento dell'organico, dei mezzi e delle sedi;
Rilevato altresì che numerosi valdostani prestano servizio
come agenti di polizia stradale fuori dal territorio regionale e da
tempo chiedono di poter essere utilizzati in valle;
Sottolineata la necessità di trovare soluzioni urgenti
temporanee e nello stesso tempo di affrontare il problema delle
caserme per gli agenti della polizia stradale al fine di poter
rafforzare stabilmente l'organizzazione ed il servizio di
vigilanza;
il Consiglio regionale
Impegna
La Giunta regionale e l'Assessore competente:
a) ad assumere le opportune iniziative al fine di poter
utilizzare in Valle d'Aosta, come "personale aggregato", gli agenti
di polizia stradale valdostani che attualmente prestano servizio
fuori dalla Regione;
b) a ricercare le opportune intese al fine di dare una
soluzione soddisfacente al problema della sede della polizia
stradale di Aosta;
c) a sollecitare la RAV s.p.a. ad adempiere ai suoi obblighi,
mettendo a disposizione, come previsto dalla Concessione, una
caserma per gli agenti della polizia stradale che devono svolgere
il servizio di controllo sull'Autostrada del Monte Bianco.
F.to: Riccarand - Curtaz -  Squarzino Secondina
Presidente - La parola al Consigliere Riccarand.
Riccarand (Arc-VA) - Abbiamo avuto recentemente un incontro con
le rappresentanze sindacali della polizia stradale, scaturito
soprattutto dalle preoccupazioni che abbiamo e dalle iniziative che
facciamo rispetto alla questione del controllo del traffico
pesante, ma che ci ha permesso di avere un quadro generale della
situazione per quanto riguarda il lavoro della polizia stradale in
Valle. I rappresentanti sindacali ci hanno evidenziato un elemento
di difficoltà ossia che negli ultimi anni gli impegni della polizia
stradale in Valle sono cresciuti soprattutto per tre motivi: perché
è entrato in funzione il tronco della nuova autostrada da
Aymavilles a Courmayeur - cosa che comporta un impegno ulteriore e
particolare che deve essere affrontato da parte dell'organico della
polizia stradale -; perché è stato riaperto il Traforo del Monte
Bianco, ma non solo, è stato riaperto sulla base di un nuovo
regolamento di circolazione che assegna alla polizia stradale un
compito molto importante e, del resto, basta guardare i dati sulle
contravvenzioni per eccesso di velocità all'interno della galleria
per rendersi conto della mole di lavoro che è intervenuta sulla
polizia stradale, la sezione di Entrèves e di Courmayeur; perché è
entrata in funzione, sempre con la riapertura del tunnel, una nuova
struttura: l'area di regolazione del traffico pesante a Quart,
quella che la polizia stradale chiama "area tecnica", dove la
polizia dovrebbe essere presente in principio 24ore su 24 per
sottoporre a controllo i documenti, il peso dei camion e vi è una
struttura ben attrezzata per fare questo. Tutto questo ha
comportato una crescita notevole dell'attività e del lavoro a cui
non è corrisposto un aumento dell'organico, quindi vi è un problema
anzitutto di organico e di personale; è un problema che va risolto
attraverso gli organi competenti, il Ministero...
La polizia stradale e i rappresentanti sindacali hanno indicato
una strada che, quanto meno in via temporanea, potrebbe permettere
la soluzione del problema, fra l'altro con una soluzione che a noi
sembra particolarmente interessante, che è quella indicata nel
punto n. 1 della mozione: il cosiddetto "personale aggregato". La
realtà è che, mentre qui vi è una carenza di personale, vi sono
parecchi Valdostani che sono stati assunti e lavorano per la
polizia stradale, ma lavorano fuori dalla Valle d'Aosta; però è
possibile, sulla base delle regole che presiedono l'attività della
polizia stradale, richiedere il ritorno in Valle di questo
personale attraverso una finalità ben precisa, che non sarà
evidentemente di carattere definitivo, ma che può essere una
soluzione molto interessante per avere personale maggiore, facendo
allo stesso tempo rientrare dei lavoratori che sono fuori Valle e
che vorrebbero rientrare in Valle. Quello che vorremmo è che
venisse perseguita questa strada, cioè cercare di andare in quella
direzione per vedere se è possibile ottenere un risultato e quindi
risolvere due problemi: l'esigenza di avere più persone soprattutto
per certi controlli e l'esigenza di far rientrare dei lavoratori
valdostani che operano fuori Valle.
Gli altri due aspetti che ci sono stati indicati e che ci
sembrano risolvibili, uno a tempi forse più brevi, l'altro a tempi
più lunghi, riguardano gli aspetti logistici, perché vi è intanto
un'omissione da parte di un dovere istituzionale riguardante la
polizia stradale che fa servizio sulla tratta autostradale del
Monte Bianco, perché nella convenzione sulla cui base la RAV
gestisce il tronco autostradale è previsto obbligatoriamente che
siano messi a servizio del nucleo di polizia stradale che fa il
servizio gli alloggiamenti, cosa che non è stata fatta. Questo
determina una difficoltà da parte di chi deve operare su quella
tratta e su quella funzione, quindi la RAV va richiamata perché dia
corso a questo impegno.
Vi è poi un problema rispetto alle caserme di Aosta in cui vi
sono delle soluzioni praticabili in tempi ragionevolmente brevi;
per cui a noi sembra che queste richieste, che sono ragionevoli e
praticabili, siano da prendere a cuore da parte di tutto il
Consiglio. Questo è il motivo per cui abbiamo presentato questa
mozione, cercando di ottenere un risultato concreto in tempi brevi,
che a noi sembra estremamente utile affinché vi sia un maggiore
controllo su tutto il traffico e, in particolare, a noi interessa
che questo consenta di intensificare il controllo sul traffico
pesante, che è un punto sempre dolente nella nostra regione.
Presidente - È aperta la discussione generale. Se nessuno chiede
la parola, dichiaro chiusa la discussione generale.
La parola al Presidente della Regione, Perrin.
Perrin (UV) - J'ai écouté l'illustration du Conseiller
Riccarand, je dois avouer que le Gouvernement de la Vallée d'Aoste
a toujours attaché une grande importance aux ressources humaines
dont disposent les forces de police qui opèrent dans notre région
et ce déjà bien avant la réouverture du Tunnel du Mont-Blanc et
dans un contexte plus large que l'axe routier franco-italien. En
2001 déjà la Présidence de la Région était intervenue auprès du
Ministre de l'intérieur italien et, dans l'optique de la
réouverture du Tunnel du Mont-Blanc, avait demandé que les deux
corps susceptibles d'être les plus sollicités à ce moment-là,
c'est-à-dire la police de la route et la police des frontières,
soient dotés des moyens nécessaires en hommes et en équipements
pour faire face à la reprise prévisible de leur activité.
La Présidence de la Région a toujours accueilli les demandes des
forces de l'ordre en les examinant dans le cadre du Comité de
l'ordre et de la sécurité publique et en relançant le Ministère de
l'intérieur, afin que celles-ci disposent sur le territoire
valdôtain des ressources indispensables pour exécuter les nouvelles
tâches complexes et onéreuses qui leur ont été confiées, cela je
vous l'assure qu'arrive aussi maintenant, c'est-à-dire dans chaque
réunion du Comité pour la sécurité publique le problème est
toujours d'actualité; cela même en tenant compte dans nos démarches
des autres missions attribuées à ces deux corps de police qui sont
également chargés de contrôler l'ensemble du réseau routier de la
Vallée d'Aoste ou encore, pour ce qui est de la police de
frontière, des nouvelles procédures introduites par la "loi
Bossi-Fini" en matière de reconduite à la frontière, de réadmission
d'étrangers en situation irrégulière et intentés d'entrer en
France, ou encore des contrôles des aéroports après les attentats
du 11 septembre, donc des compétences alourdies.
De nombreuses questions ont été abordées dans nos échanges avec
le Ministère de l'intérieur; nous avons notamment demandé qu'une
attention particulière soit accordée aux demandes de mutation en
Vallée d'Aoste émanant des policiers qui sont originaires de notre
Région, mais employés ailleurs sur le territoire italien, car ces
derniers ont un avantage sur d'autres personnels étant donné qu'ils
connaissent mieux et le territoire, et les spécificités locales;
une initiative a été faite aussi tout dernièrement dans ce sens.
Nous avons aussi été toujours très sensibles pour ce qui est le
problème des locaux de la police de la route, pour la question que
M. Riccarand citait, en 1999 la Région s'était déjà employée, en
accord avec les sociétés concessionnaires des autoroutes de la
Vallée d'Aoste, à rechercher une solution possible. A l'époque il
avait semblé que cela pouvait consister dans la construction d'une
caserne à Aoste, c'est-à-dire un endroit stratégiquement situé au
centre du réseau autoroutier et le corps de la police aurait ainsi
pu gérer efficacement les services institutionnels dont il est
responsable et les concessionnaires des autoroutes auraient
respecté les obligations que le contrat de concession leur impose.
A ce sujet je tiens à souligner que sur ce problème - qui concerne
notamment la RAV et le Ministère de l'intérieur - l'Administration
régionale n'a été intéressée par la question que pour la mesure où
elle est propriétaire du terrain choisi pour ladite construction.
Nous avons enfin appris des sources officieuses que des
négociations sont actuellement en cours entre l'Association
italienne des exploitants d'autoroutes et de tunnels et le
Ministère de l'intérieur, en vue du renouvellement de toutes les
conventions relatives à l'octroi de moyens et de locaux à la police
de la route. Dès que les parties seront parvenues à un accord, nous
pourrons là aussi nous pencher à nouveau sur la question de la
caserne et de sa réalisation. Voilà pourquoi je peux affirmer en
synthèse, ayant énoncé très brièvement les principales initiatives
que le Gouvernement a toujours menées dans ce sens, que le
Gouvernement s'est engagé et est encore engagé dans cette
direction, surtout à travers le Président qui exerce aussi ses
fonctions de préfecture; cela pour dire que nous sommes d'accord
qu'il y ait une attention particulière à la disponibilité de ces
personnels, qui est nécessaire, utile au bon déroulement surtout du
trafic dans notre Région, et sur les différents secteurs, que soit
police des frontières, que soit police routière.
Presidente - La parola al Consigliere Borre.
Borre (UV) - Penso che la risposta del Presidente possa già
trovare in parte la soddisfazione dei Consiglieri
"dell'Arcobaleno", che invito a ritirare la mozione per poterla
approfondire in commissione, proprio perché anch'io ho avuto la
richiesta di interessarci, come gruppo "dell'Union Valdôtaine", da
parte di un sindacato, il COISP, che dice che avrebbe voluto
approfondire la loro problematica riguardante il rientro di
poliziotti valdostani che lavorano all'esterno e il problema delle
strutture che ha detto il Presidente.
Vi è poi un mio desiderio: quello che, visto che la polizia
stradale in Valle d'Aosta oggi di statale ha ben poco, perché ha
l'autostrada e due strade statali, non sarebbe male che potesse
diventare un corpo regionale, perché si occupano di tutte le altre
strade della nostra Regione, quindi fanno un servizio non
indifferente.
Chiedo quindi il ritiro della mozione per andarla ad
approfondire in commissione.
Presidente - La parola al Consigliere Riccarand.
Riccarand (Arc-VA) - Prendiamo atto che vi è su questo tema una
disponibilità. Il Presidente ha elencato le azioni che già sono
state fatte, vi è la disponibilità ad insistere in questa
direzione. Crediamo vi sia stata già una disponibilità, ma che si
tratta di vedere come si riesce tutti insieme ad ottenere dei
risultati concreti, perché è importante. Siamo d'accordo sulla
proposta fatta dal Capogruppo "dell'Union" di un approfondimento in
sede di commissione, perché bisogna badare ad ottenere un
risultato. Se riusciamo attraverso un confronto serrato con le
varie sigle sindacali ad individuare le strategie migliori per
ottenere un risultato, siamo contenti e soddisfatti. Ritiriamo la
mozione sulla base di questi impegni.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK