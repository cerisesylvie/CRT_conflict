Consiglio Regionale della Valle d'Aosta - Oggetto del Consiglio n. 55 del 25 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 55 del 25 luglio 2018 - Resoconto
OGGETTO N. 55/XV - Interpellanza: "Adesione della Regione
alla campagna "Plastic Free Challenge" del Ministero
dell'ambiente".
Fosson (Presidente) -
Punto 18. La parola alla
consigliera Russo per l'illustrazione.
Russo (M5S) -
Prima d'illustrare la presente
interpellanza, che tratterà la questione della possibilità di
ridurre la quantità di plastica utilizzata nelle varie sedi della
Regione Valle d'Aosta, vorrei ricordare che il Ministro
dell'ambiente Sergio Costa tra i sui primi annunci ha espresso
l'intenzione di bandire l'utilizzo delle confezioni di plastica
negli edifici pubblici e di attuare norme generali di legge con il
fine di prevenire e ridurre il loro impatto sulla salute umana e
sugli ecosistemi. Inoltre il 16 luglio di quest'anno la
parlamentare del Movimento 5 Stelle Vilma Moronese ha proposto un
disegno di legge - che ora è pronto per l'esame in aula - dal
titolo "Disposizioni per il divieto di utilizzo di stoviglie e
contenitori di plastica destinati alla ristorazione collettiva",
che ha come obiettivo l'eliminazione di piatti, posate, bicchieri
monouso in mense di enti pubblici e privati, ospedali e anche in
uffici pubblici e privati, aziende e istituzioni scolastiche.
L'oggetto della presente interpellanza è trattato in contemporanea
anche dai colleghi del Movimento 5 Stelle nel Consiglio comunale
che c'è in questi due giorni, per cui anche il Movimento 5 Stelle
comunale sta chiedendo che negli uffici della loro sede venga
eliminata gradualmente la plastica monouso.
Vengo ora al contenuto della presente interpellanza:
Richiamato il Ministro dell'ambiente generale Sergio Costa che
ha lanciato la sfida "
Plastic Free Challenge
", ponendo come
primo obiettivo liberare dalla plastica il Ministero dell'ambiente
e della tutela del territorio e del mare entro il 4 ottobre 2018, a
partire dagli articoli monouso, che è quello che chiediamo nella
presente interpellanza; che il messaggio lanciato dal Ministro è
che ognuno di noi deve fare qualcosa in questo Paese: le
istituzioni devono dare il buon esempio, ma ogni individuo deve
fare la propria parte.
Ricordato che secondo l'ultimo rapporto redatto dall'OCSE solo
il 15 percento della plastica viene raccolto e riciclato, il 25
percento viene avviato al recupero energetico, mentre il 60
percento finisce in discarica, abbandonato o bruciato all'aperto;
che, come sappiamo tutti, perché i telegiornali e le fonti di
informazione ce lo ricordano in tutti i modi, tutti i tipi di
materie plastiche contengono sostanze tossiche che non sono
problematiche soltanto per la loro produzione, ma anche per il loro
utilizzo, in quanto la plastica interagisce con le altre sostanze
chimiche con cui viene in contatto; che una gran parte
dell'incredibile quantità di milioni di tonnellate di plastica
prodotto nel mondo viene rielaborata in prodotti monouso che, dopo
un breve utilizzo (pensiamo ai bicchierini per il caffè o le
bottigliette d'acqua), finiscono nelle discariche.
Vi volevo ricordare solo due dati che saprete tutti, ma ogni
volta che li leggo rimango sempre scioccata: i rifiuti plastici si
decompongono molto lentamente: a seconda della loro natura e delle
condizioni ambientali questo processo può richiedere secoli! Quindi
ricordiamo alcuni tempi, l'aveva detto forse anche la collega Pulz
nella precedente Assemblea: i sacchetti di plastica ci mettono
vent'anni, per fortuna adesso sono stati banditi dalla nuova
direttiva; i bicchieri di plastica cinquant'anni; le bottiglie di
plastica quattrocentocinquant'anni; le reti di plastica seicento
anni. Inoltre, come segnalato nel rapporto sulla gestione dei
rifiuti 2016 della Valle d'Aosta, su 321 chili di rifiuti
differenziati prodotti per abitante ognuno di noi produce 43,3
chili di plastica.
Appurato che la Commissione europea ha recentemente emanato una
serie di disposizioni per mettere al bando la plastica monouso,
chiediamo all'Assessore competente tre intenzioni:
1. se c'è l'intenzione di aderire alla campagna "
Plastic Free
Challenge
" lanciata dal Ministro dell'ambiente, di cui ho
parlato prima;
2. se c'è l'intenzione di predisporre ogni azione necessaria
affinché nelle varie sedi della Regione Valle d'Aosta vengano
eliminati gradualmente tutti gli articoli in plastica monouso con
particolare riguardo a quelli legati alla vendita per mezzo di
distributori automatici. Anche oggi, se avete visto, abbiamo bevuto
il caffè, ci sono dei sacchetti di queste dimensioni solo della
piccola produzione che abbiamo fatto noi in queste quasi dodici
ore.
La terza intenzione è di eliminare la plastica monouso anche dai
catering
legati agli eventi e ai convegni organizzati dalla
Regione, anche fuori dai propri uffici.
Presidente -
La parola all'assessore Gerandin per la
risposta.
Gerandin (MOUV') -
È indubbio che la sfida lanciata dal
neoministro all'ambiente Sergio Costa è incentivante, anche perché
vengono coinvolte in questa sfida le Regioni, le Province, le Città
metropolitane, i Comuni e tutti gli enti pubblici. Devo dire che,
per quanto riguarda la Valle d'Aosta, già il Piano regionale di
gestione dei rifiuti, approvato a dicembre 2015, riporta in
allegato il programma regionale di prevenzione del rifiuto che
individua - in coerenza con le politiche comunitarie e nazionali -
tutte le azioni da porre in atto per il raggiungimento di obiettivi
fissati; in particolare al punto 7.2 del programma regionale indica
azioni diverse che dovranno essere avviate per conseguire i livelli
di riduzione dei rifiuti plastici soddisfacenti in relazione anche
alle nuove politiche, a cui la campagna "
Plastic Free
Challenge
" fa riferimento.
A fianco delle diverse azioni che hanno portato la Regione Valle
d'Aosta a essere fra le più virtuose nella raccolta differenziata
della plastica con quantitativi
pro capite
raccolti doppi
rispetto alla media nazionale, superiore alla maggior parte delle
Regioni del Nord Italia, è nelle intenzioni dell'Amministrazione
adottare le necessarie misure di prevenzione.
Cito alcuni degli interventi fatti. A partire dal 2013 sono
state avviate in tal senso diverse attività, che sono riportate nel
programma regionale. Come già evidenziato in una precedente
interrogazione nel corso dell'ultimo Consiglio regionale, alcune
indicazioni specifiche hanno riguardato la possibilità di
utilizzare piatti, bicchieri e stoviglie lavabili o in mater-bi
nell'ambito delle diverse fiere e feste che si organizzano nel
corso dell'estate in Valle d'Aosta, evitando l'utilizzo di oggetti
monouso in plastica. Anche a livello di mense scolastiche,
contestualmente alla promozione della riduzione dello spreco
alimentare e del compostaggio domestico, sono state fornite
indicazioni volte all'uso di oggetti lavabili anziché monouso. Il
programma regionale individua azioni che sensibilizzano e
coinvolgono tutti gli attori interessati. Queste azioni sono in
particolare: favorire la vendita e l'utilizzo di prodotti sfusi
mediante
dispenser
; favorire la vendita e l'utilizzo di
bevande alla spina; favorire vendita e utilizzo di prodotti
ricaricabili (detergenti, detersivi); promuovere l'utilizzo di
bevande con vuoto a rendere; promuovere la vendita e l'utilizzo di
prodotti riutilizzabili biodegradabili e riciclabili; promozione
della vendita e dell'utilizzo di prodotti alimentari non
preconfezionati.
Nell'ambito di queste attività direttamente svolte
dall'Assessorato si precisa inoltre che, ogni volta che risulti
necessario un servizio di
catering
, nel disciplinare di gara
viene espressamente indicato che devono essere assicurate stoviglie
e piatti non monouso ma lavabili; l'acqua deve essere servita in
caraffe e non in confezioni di plastica; i piatti proposti devono
essere in una percentuale minima - di volta in volta fissata - a
chilometri zero.
C'è poi un progetto molto interessante che l'Amministrazione
regionale ha approvato, avviato e finanziato assieme con la
Cofruits di Saint-Pierre nel 2017, in collaborazione con la
struttura delle Attività estrattive, rifiuti e tutela delle acque,
a seguito delle quali sono state avviate le seguenti attività nel
rispetto delle norme vigenti in materia di igiene degli alimenti:
la riconsegna obbligatoria alla cooperativa delle cassette in
plastica o in legno da parte degli associati, ai fini del riuso; la
riconsegna facoltativa da parte dei clienti delle cassette, nonché
dei contenitori trasparenti in plastica al fine del loro riutilizzo
per la pulizia; l'avvio del servizio di erogazione di diverse
tipologie di pasta attraverso
dispenser
.
Al fine di premiare gli utenti che aderiscono all'iniziativa è
stato rivisto il rilascio di tessere fedeltà che consentono agli
utenti di usufruire di sconti sugli acquisti. La maggior parte dei
soci ha aderito all'iniziativa e oggi i clienti a cui è stata
rilasciata la tessera sono superiori a mille.
In merito a quanto è stato chiesto, la Regione è già in linea
con gli obiettivi di "
Plastic Free Challenge
", ciò non
esclude l'impegno di migliorare e di potenziare quanto fatto e
quanto previsto, all'interno sia delle sedi regionali sia degli
altri enti pubblici, in via generale e anche attraverso l'invio di
apposita informativa sulla prevenzione nella produzione dei rifiuti
e sulla corretta differenziazione, iniziativa che può essere estesa
anche a società controllate e partecipate, rinnovando un'iniziativa
già svolta alcuni anni fa. Questo in linea con gli appalti in
essere, con le forniture in essere; tutto andrà fatto modulando nel
tempo e soprattutto tenendone conto in prospettiva dei futuri
affidamenti.
In questo momento la campagna "
Plastic Free Challenge
"
lanciata dal Ministro dell'ambiente rimane un obiettivo da
perseguire.
Presidente -
La parola alla consigliera Russo per la
replica.
Russo (M5S) -
Grazie Assessore per la sua risposta.
Riguardo al punto 3 della nostra interpellanza sono soddisfatta di
apprendere una cosa di cui non ero a conoscenza, che nei
catering
l'Amministrazione già chieda che il tutto venga
somministrato con materiale che non sia in plastica.
Rispetto invece all'intenzione futura di aderire a questa
iniziativa proposta dal ministro Costa io ho in mente una cosa,
credo che non possa essere rimandata: tutta la plastica che noi
continuiamo a produrre, certo nel rispetto di tutti i contratti in
essere, è un qualcosa che deve essere interrotto immediatamente.
Sono sempre di più dell'idea -probabilmente perché sono madre,
probabilmente perché lavoro nella prevenzione - che i Governi
passano, continuano a passare e continuano a cambiare, ma
l'ambiente resta come lo lasciamo, quindi, se noi come
Amministrazione non lasciamo un'impronta e non decidiamo che la
plastica da questi uffici debba essere bandita... questa è l'unica
cosa che possiamo fare, a mio avviso.
Io ho sempre più l'idea - e forse ce l'ho molto chiara perché
sono appena entrata in questa assemblea - che la tutela e il
rispetto dell'ambiente non abbia colori e non abbia connotazione
politica, quindi tutte le scelte che dobbiamo fare in questo ambito
devono servire al benessere dei cittadini e delle future
generazioni, quindi spero vivamente, e lo farò sicuramente nei
prossimi Consigli, che questa possibilità di eliminare tutta la
plastica monouso dagli uffici venga portata a termine.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK