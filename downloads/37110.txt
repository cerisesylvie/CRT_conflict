Consiglio Regionale della Valle d'Aosta - Oggetto del Consiglio n. 981 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 981 del 27 gennaio 2015 - Resoconto
OGGETTO N. 981/XIV - Interrogazione: "Notizie in merito alla
consulenza di radioterapia oncologica presso l'Ospedale Parini di
Aosta".
Presidente
- La parola all'Assessore Fosson.
Fosson (UV)
- Sì, grazie Presidente, buongiorno a
tutti.
A quest'interrogazione rispondo con una precisazione iniziale: è
vero c'è stata un'inesattezza in una mia risposta precedente,
un'inesattezza non certo voluta, ma per un cambio di programma
dovuto ad una procedura, che si è definita poi in modo più
complesso di quanto pensassi, e che sposta, in realtà, di due mesi
la conclusione della consulenza in oggetto. Confermo comunque
l'impianto generale su quanto ebbi modo di dire, nel senso che
l'azienda sta chiudendo tutte le consulenze che aveva in atto, in
particolare nel Dipartimento radiologico, abbiamo chiuso la
consulenza di fisica sanitaria per 150 mila euro dovuta al
professor Tofani di Ivrea, con effetto dal 1° gennaio. Con le altre
consulenze, come ad esempio quella di radioterapia, assegnata al
professor Riccardi, si doveva interrompere il 1° gennaio. Ne avevo
parlato con il professore...ma poi per un fatto che giudico
positivo, perché nel frattempo l'Unità complessa di Radioterapia è
stata trasformata in Unità semplice e nell'organico era vacante un
posto, quello del dottor Franco, che è tornato in altra sede e noi
abbiamo trovato uno specialista di nome Munoz, che lavora a Torino,
il quale con un trasferimento verrà in organico da noi avendo i
titoli per gestire una struttura semplice; quindi il dottor Munoz
viene al posto del dottor Franco e il professor Riccardi cesserà la
collaborazione con Aosta. Questo trasferimento doveva essere fatto
dal 1° di gennaio, invece, per problemi legati alla Regione
Piemonte, il trasferimento interregionale sarà effettivo dal 1°
marzo. L'imprecisione a cui mi riferivo è per due mesi: invece di
terminare la consulenza il 1° gennaio, terminerà il 28 di febbraio
e dal 1° di marzo avremo stabilmente all'interno del nostro
organico uno specialista in radioterapia.
Presidente -
Grazie. La parola alla collega Fontana.
Fontana (PD-SIN.VDA)
- Grazie Presidente.
Volevo ringraziare l'Assessore per la sua precisazione, non
avrei fatto quest'interrogazione, ma effettivamente lei nell'altro
Consiglio mi aveva detto che si andava nella direzione di meno
consulenze a costo zero proprio per la discussione che stiamo
facendo sui tagli. Sono poi andata a vedere la delibera e ho visto
che era stata rinnovata, ma non solo quella, ho visto anche la
delibera n. 1310...che si rinnovano 33 contratti di precari, una
serie di collaborazioni e qualche consulenza ancora fino a giugno.
Allora non riuscivo a capire...c'è veramente confusione, anche
perché, quando avevamo fatto l'interrogazione, se si ricorda, nel
2013, io non è che contestai la questione della collaborazione,
perché so che sono quelle collaborazioni molto importanti, perché
avevamo fatto delle spese anche per dei macchinari e lei mi aveva
spiegato che servivano persone specializzate.
Il mio intervento era quello che era sui costi, perché alla
dottoressa di prima si davano 100 euro l'ora, a questo dottor
Riccardi 500 euro l'ora, mi sembrava una sproporzione, proprio nei
momenti di crisi che andiamo ad applicare ticket, andiamo a
tagliare dei servizi non mi sembrava giusto. Lei mi ha dato una
spiegazione che condivido, perché penso che, invece di fare
consulenze, ci vada una persona che ci sia sempre e sicuramente
costa molto meno, ma più che altro sono molto soddisfatta perché si
va nella direzione di dare dei servizi a quegli ammalati che sono
meno fortunati di noi e, quando si tocca la salute, non bisogna
guardare le piccolezze.
Volevo precisare che non era contro le consulenze, che non mi
permetto di giudicare, perché non sono medico e non vado...ma era
sulla questione delle spese. La ringrazio visto che si risolve
questa problematica e mi auguro che poi magari mi darà una
spiegazione anche per l'altra delibera per capire un pochino come
mai ci sono questi rinnovi. Grazie.
Presidente -
Grazie collega. Punto 12 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK