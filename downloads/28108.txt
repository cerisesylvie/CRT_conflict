Consiglio Regionale della Valle d'Aosta - Oggetto del Consiglio n. 154 del 30 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 154 del 30 luglio 1970 - Resoconto
OGGETTO N. 154/70 - Nomina, su proposta del Presidente della
Giunta, del Consigliere Dr. Enrico Chantel alla carica di Assessore
regionale alle Finanze, in sostituzione del Consigliere Signor
Mario Colombo, dimissionario.
Pollicini (
D.P.)
- Propongo, alla carica di
Assessore alle Finanze, il Dottor Chantel.
Montesano (
P.S.D.I.)
- Io preferirei che questa
proposta fosse fatta dal Presidente della Giunta, perché non è di
competenza della maggioranza ma è di competenza del Presidente
della Giunta. Gli Assessori vengono dal Consiglio su proposta del
Presidente della Giunta.
Allora inviterei il Presidente della Giunta...
Dujany
(
D.P.)
- Il Dottor Chantel è
proposto quale Assessore alle Finanze.
Montesano (
P.S.D.I.)
- Chi chiede la parola?
Consigliere Germano.
Germano (
P.C.I.)
- Noi consideriamo l'elezione del
nuovo Assessore un fatto interno per la maggioranza. Certo, avremmo
votato volentieri per il compagno Chantel che è stato in Giunta
comunale e in Giunta regionale come i nostri rappresentanti, e che
ha sempre dimostrato una grande passione, soprattutto una grande
onestà nella sua attività, però, coerenti con le posizioni assunte
nei confronti della nuova Giunta, che abbiamo già illustrato in
sede di votazione della nuova Giunta, noi voteremo in bianco.
Montesano (
P.S.D.I.)
- Altre dichiarazioni?
Io, a nome del mio partito, dichiaro l'astensione.
Allora, la votazione viene fatta per schede, scrivendo il
nominativo del Consigliere proposto da Presidente della Giunta.
Risultato della votazione: presenti ventiquattro, votanti
ventitré. Ha riportato voti il Consigliere Chantel: sedici.
Siccome la maggioranza per l'elezione di un Assessore è una
maggioranza qualificata, la quale va presa in maggioranza assoluta
sul numero dei Consiglieri in carica, il Dottor Chantel non ha
raggiunto la maggioranza di diciotto e quindi la votazione si
ripete.
Per le prime due votazioni il Consiglio deve eleggere
l'Assessore con la maggioranza assoluta dei Consiglieri in carica:
diciotto.
In terza votazione ci può essere la maggioranza semplice sui
Consiglieri presenti.
Risultato della votazione: presenti ventiquattro, votanti
ventitré, astenuti uno.
Ha ottenuto voti il Dottor Chantel: sedici. Schede bianche:
otto.
Anche questa seconda votazione non ha eletto il Dottor
Chantel.
Si passa alla terza votazione, la quale è fatta a maggioranza
semplice sui presenti.
Germano (
P.C.I.)
- ...Lei si astiene; ventiquattro
i votanti; sedici e otto ventiquattro; lei dice sempre:
ventiquattro presenti, ventitré votanti; ventiquattro
votanti...
Montesano (
P.S.D.I.)
- L'astensione...
(Germano: ...
fa venticinque) ...no, ma siccome è scritto
qui, allora, chiedo scusa...
Risultato della votazione: presenti venticinque, votanti
ventiquattro, astenuti uno.
Ha riportato voti il Consigliere Chantel: sedici. Schede
bianche: otto.
Il Consiglio ha eletto al posto di Assessore Regionale alle
Finanze il Consigliere Chantel; prego di prendere posto al banco di
Governo.
Si passa al punto 1/f.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK