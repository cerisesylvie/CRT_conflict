Consiglio Regionale della Valle d'Aosta - Oggetto del Consiglio n. 1822 del 24 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
COOPERAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1822 del 24 febbraio 2016 - Resoconto
OGGETTO N. 1822/XIV - Interpellanza: "Verifica del rispetto
delle condizioni previste dal capitolato e disciplinare di gara da
parte delle cooperative sociali aggiudicatarie del servizio
regionale di accoglienza e assistenza a persone con disabilità
psicofisiche".
Viérin M. (Presidente) -
Punto 27 dell'ordine del giorno.
La parola al collega Gerandin.
Gerandin (UVP) -
Merci Président.
Quest'interpellanza riguarda ancora una volta il mondo della
disabilità. Dopo aver visto e aver parlato in quest'aula di tutta
una serie di problematiche legate all'aumento delle tariffe per i
disabili, dopo aver toccato un argomento molto delicato quale
l'impossibilità di un alunno a partecipare alla gita scolastica,
questo, a nostro parere, è il prosieguo di quella scarsa attenzione
che abbiamo per il mondo della disabilità.
Quest'iniziativa concerne l'affidamento del servizio regionale
residenziale di accoglienza e assistenza continuativa a persone con
disabilità psicofisiche prive di adeguato sostegno familiare
denominato "Comunità protetta". Faccio un breve riepilogo. Questo è
un servizio che dal 2009 è stato aggiudicato all'ASA con sede a
Montjovet, che è una struttura che opera nel centro di Montjovet e
che è stata per anni il centro di accoglienza di un congruo numero
di queste persone. Tra l'altro, è una struttura che ho avuto il
piacere di visitare proprio perché, prima di parlare di questo, ho
voluto visitarne l'interno per capire un po' quali erano le
problematiche. È inutile andare a ripercorrere quello che è stato,
nel senso che a margine di quest'aggiudicazione c'è stato da parte
della cooperativa che gestiva il servizio aggiudicato nel 2009 un
ricorso e c'è una sentenza definitiva del Consiglio di Stato in
data 14 gennaio 2016 che chiude quella partita riferita ad una
serie di curiosità già all'atto dell'aggiudicazione, io le chiamo
curiosità, ne dico una tanto per capire: questa società che ha
gestito dal 2009 ed è stata prorogata anche a partire dal 2013, in
attesa della sentenza definitiva per quel che riguardava il
ricorso, questa cooperativa che gestiva questo tipo di servizio
all'atto della gara d'appalto è stata esclusa dalla gara per
inidoneità dell'offerta tecnica. Non è stata neanche valutata nel
prezzo, è stato detto che l'offerta tecnica di chi ha gestito dal
2009 e si è riproposto nell'offerta per la proroga della gestione
era inadeguato dal punto di vista tecnico. Ora, le sentenze si
rispettano e nessuno vuole entrare nel merito della sentenza, ma un
passaggio magari, Assessore, spiegandoci come mai nessuno si è
intervenuto dal 2009 in avanti in questa struttura se tecnicamente
non erano in grado di gestire questo servizio per disabili o,
peggio ancora, perché avete rinnovato (dal 2013) sapendo all'atto
dell'offerta ancora a questa stessa cooperativa un servizio così
delicato come quello per la disabilità psicofisica.
C'è stata poi una serie di curiosità riferite a quest'appalto,
perché l'appalto è stato bandito, poi è stato revocato, nel senso
che ci si era dimenticati di mettere sul bando che la sede doveva
essere nel distretto 2 o 4. A noi comunque interessa poco capire
quest'iter quanto meno curioso, però alcune domande ce le poniamo
perché, e entro nel merito, il bando di gara dice che possono
presentare delle offerte cooperative che hanno già delle strutture
autorizzate per strutture per comunità protetta ai sensi del
decreto ministeriale n. 308/2001 e delle delibere regionali n.
2213/2006 e n. 2191/2009. Qualora chi partecipa non avesse queste
disponibilità di immobili, qua c'è scritto che, nel caso in cui il
luogo dell'espletamento del servizio sia sprovvisto di
autorizzazione, redige "una dichiarazione sostitutiva da cui emerga
che è garantito il rispetto dei requisiti del decreto
ministeriale...", che ho detto prima. Il bando dice anche che
quest'autorizzazione definitiva deve essere acquisita entro il
termine minimo di 180 giorni dalla data di aggiudicazione
definitiva. Chi ha presentato questo tipo di offerta ha indicato
una sede nel comune di Arnad. Chi ha presentato questo tipo di
offerta è stato oggetto di aggiudicazione definitiva in data -
glielo ricordo, Assessore - 21 gennaio 2014, per cui a gennaio 2014
c'è stata l'aggiudicazione definitiva mediante il provvedimento
dirigenziale n. 114. Sei mesi dopo chi ha vinto questa gara doveva
avere la disponibilità dei locali autorizzati così come previsto
sul bando, non è successo questo perché nel frattempo, seguendo
quello che era l'iter dell'appalto, è stato detto alla cooperativa
che gestiva il servizio fino al 15 gennaio 2016 che lo stesso
veniva aggiudicato alla nuova cooperativa. Sono partite una serie
di comunicazioni in cui si è detto: "entro e non oltre venerdì 18
dicembre 2015 quale struttura voi individuate come sede provvisoria
del servizio?". Già si scrive: "quale sede provvisoria", se
l'aggiudicazione c'è stata nel gennaio 2014, si doveva dire qual
era la sede definitiva di questo servizio. La società cooperativa
che si è aggiudicata il servizio ha risposto: "la struttura
individuata come sede provvisoria del servizio è l'ostello Ou
Crierel, situato a Lillianes; la suddetta struttura, a seguito di
sopralluogo in data 3 dicembre 2015 da parte dei vostri uffici, è
stata sommariamente in via preliminare ritenuta idonea previa
esecuzione dei lavori", invece di dichiarare che è una struttura
idonea a quei requisiti che vi ho citato prima, vale a dire il
decreto ministeriale n. 308, dice che ha il certificato di
agibilità, l'autorizzazione sanitaria, l'autorizzazione
all'esercizio di attività ricettiva, l'autorizzazione sommaria per
alimenti e bevande. Ora, ci mancherebbe che un ostello non abbia
questo, ma non è quello che prevede il decreto ministeriale n. 308,
perché quel decreto prevede: camere da letto: singole o doppie,
servizi igienici attrezzati per la non autosufficienza collegati
alle camere in numero di uno ogni camera a due posti e uno ogni
camera ad un posto di dimensioni tali da permettere l'ingresso e la
rotazione delle carrozzine; nelle strutture per disabili gli
ascensori di dimensioni tali da permettere l'ingresso delle
carrozzine, campanelli di chiamata in ogni posto letto, locale per
ambulatorio con servizio igienico, palestre, devono essere dotate
di attrezzature idonee alla tipologia degli ospiti e in particolare
devono essere garantiti a tutti gli ospiti che ne necessitassero:
letti articolati regolabili in altezza, materassini e cuscini.
Quello che le chiedo - e le domande sono molto precise in questo
senso - è di capire come mai con l'aggiudicazione definitiva del
2014 viene chiesto dagli uffici, dal provvedimento dirigenziale
qual è la sede provvisoria. All'atto di quanto previsto nel
capitolato - perché quanto vi ho citato è previsto nel capitolato
come prestazioni d'oneri -, come mai non vengono fatte queste
dichiarazioni che sono previste nello stesso, vale a dire il
rispetto del decreto ministeriale n. 308. Non solo, come mai in
nessuna parte del capitolato è previsto un sopralluogo da parte
delle strutture per dare un assenso di massima. Io le chiedo
veramente di rispondere punto per punto alle richieste, perché, a
nostro parere - e lo spiegherò nella replica dopo la sua risposta
anche il perché -, ci sono e ci devono essere gli estremi della
revoca. Grazie.
Presidente -
La parola all'Assessore Fosson.
Fosson (UV) -
Io avrei voluto rispondere alle due
interpellanze insieme, poi non è stato possibile. La mia replica è
semplicissima, nel senso che lei parla di percorso curioso. Questo
è avvenuto nel 2013, ma in tutto questo percorso, che è un percorso
spiacevole vista la categoria degli utenti, ci sono stati due
pronunciamenti di diversi livelli amministrativi della
Magistratura: uno del TAR e uno addirittura del Consiglio di Stato
che leggo e a cui io mi adeguo. In particolare, l'ultima sentenza -
perché poi la sentenza era del settembre 2015, ma poi è stata fatta
dalla stessa struttura un ricorso di revocazione, il Consiglio di
Stato in data 14 gennaio, quindi poco tempo fa, ha sentenziato:
"Ritenuto che il ricorso - dell'associazione ASA- non pare
presentare sufficienti elementi di
fumus boni iuris
, atteso
che la sezione si è già pronunciata escludendone il fondamento su
entrambi i profili dedotti nel ricorso per la revocazione, non
solo, ma il Consiglio di Stato respinge l'istanza cautelare e
condanna la ricorrente ASA al pagamento delle spese relative".
Io non ho le capacità per entrare dentro un dibattito che è
iniziato a giugno 2013 e che ci ha visti in un caso molto
spiacevole come questo passare da un ricorso all'altro e le
risposte che le darò sono state concordate con il nostro Ufficio
legale, non sono state fatte da me e parlano proprio di
aggiudicazione definitiva non nel 2014, ma dopo l'ultima sentenza
che le ho appena letto.
Per quanto riguarda le domande che lei ha fatto, terminato
quest'iter processuale - a cui abbiamo cercato di porre rimedio con
delle proroghe affinché la categoria speciale dei ragazzi non
rimanesse senza un servizio, e infatti ha continuato ad averlo ma
dopo il 14 gennaio non era più possibile utilizzare quella
struttura; abbiamo cercato comunque un accordo tra le due parti, ma
ovviamente non è stato possibile. Comunque, per ritornare a queste
risposte che si rifanno a un "116" che lei mi ha chiesto e di cui
le abbiamo dato la documentazione che mi sembrava precisa, si può
sempre fare ricorso, e la Magistratura in due gradi di giudizio più
la sentenza di revocazione è stata molto precisa.
Primo quesito: "la data di rilascio della concessione edilizia
con data di inizio e fine lavori della sede individuata come
definitiva dal raggruppamento in frazione di Arnad...":
l'Amministrazione regionale con delibera della Giunta del 22
gennaio ha deliberato il rilascio di autorizzazione alla società
cooperativa sociale Indaco, in qualità di capogruppo del
raggruppamento temporaneo di Sagliano, alla realizzazione di una
struttura socio-assistenziale da adibire a comunità protetta per
disabili per 15 posti in comune di Arnad. Mi permetto anche di
ricordare, siccome le autorizzazioni vanno a seconda dei bisogni di
un certo distretto, che non poteva essere autorizzata prima una
sede di 15 posti ad Arnad, quando era ancora in funzione
analogamente una stessa struttura, per cui l'autorizzazione,
proprio per la delibera e la legge della domanda, doveva essere
riservata ad una sola struttura in quella sede.
"Quando e in che data è stata presentata la dichiarazione
sostitutiva...": le dichiarazioni di cui sopra sono state
presentate in sede di gara, su cui la Magistratura si è appunto
pronunciata. Ora, si sta procedendo di nuovo, ai fini
dell'efficacia dell'aggiudicazione definitiva, ai controlli delle
dichiarazioni prodotte. Come già affermato poc'anzi, tali
accertamenti sono soggetti a scadenza e, a causa dei continui
rinvii dovuti al susseguirsi dei ricorsi, gli uffici stanno
ripetendo per la terza volta i medesimi.
"Da chi è stato effettuato per conto dell'Amministrazione il
sopralluogo in data 3 dicembre presso la struttura provvisoria...":
al sopralluogo in questione hanno partecipato il Dirigente della
struttura Disabilità e invalidità civile con un funzionario della
struttura e un geometra della struttura organizzativa Finanziamento
del servizio sanitario, investimenti e qualità nei servizi in
qualità di supporto tecnico, oltre al responsabile della
cooperativa, al fine di visionare l'ostello Ou Crierel sito nel
comune di Lillianes, struttura individuata dal responsabile della
cooperativa per poter ospitare provvisoriamente i disabili e il
personale addetto alla cooperativa. Faccio presente che in questo
passaggio è stato utilizzato quasi il 70 percento del personale che
era prima occupato nella vecchia cooperativa; mi sembra per i
ragazzi che cambiano sede una garanzia avere una buona percentuale
dei vecchi operatori. Lo scopo del sopralluogo effettuato è stato
quello di accertare in via preliminare la rispondenza agli
standard
minima tenendo conto della provvisorietà della
sistemazione. La struttura in questione è ad esclusivo utilizzo
degli ospiti. La struttura in generale è ritenuta unanimemente
idonea allo scopo a condizione che le docce e i bagni siano portati
al livello dei pavimenti, e il Sindaco di Lillianes l'altro giorno
mi ha confermato che questo lavoro è stato fatto. Alla fine del
sopralluogo è stato dato mandato orale all'Amministrazione della
cooperativa di procedere all'indicazione formale degli uffici della
struttura rispetto anche alla responsabilità di porre in atto tutto
quanto è necessario per soddisfare le specifiche indicazioni nel
rispetto della legge.
"Considerato che si tratta di persone con disabilità, se è
intenzione dell'Amministrazione procedere immediatamente alla
verifica del rispetto delle condizioni previste...": queste
verifiche del rispetto delle condizioni previste sono state
affermate, dichiarate e sostenute dal Consiglio di Stato
nell'ultima sentenza di gennaio. Gli uffici comunque stanno
procedendo, come chiarito in risposta, agli adempimenti di
legge.
In conclusione noi siamo stati a guardare questo spiacevole
rimpallo di cause tra questa cooperativa e un'altra cooperativa,
attendendo un pronunciamento definitivo della Magistratura che ha
analizzato in modo competente tutto questo contendere. A questo
punto eravamo di fronte all'eventualità di sospendere: visto che la
nuova cooperativa ha del tempo per attrezzare una nuova residenza
in modo non provvisorio, potevamo sospendere un servizio. Mi sembra
che, di fronte alla sospensione di un servizio, il trovare una
risposta, anche provvisoria, sia stato sicuramente un punto di
vantaggio; questo comunque è stato visionato dall'Ufficio legale e,
a nostro parere, non ci sembra che ci siano delle anomalie. Devo
dire che c'è stato un contatto continuo con le famiglie, i
dirigenti hanno visto le famiglie negli ultimi giorni di dicembre e
io ne ho ricevuto alcune preoccupate di questo passaggio. Quello
che mi risulta e quella che è la mia responsabilità di adesso è
verificare le condizioni pur provvisorie in cui queste categorie di
disabili - che sono particolari ma che le assicuro ci stanno
particolarmente a cuore - stanno vivendo. Sospendere il servizio
alla fine di un lungo e penoso contenzioso come questo non ci
sembrava sicuramente utile per loro e nello stesso tempo siamo
supportati da due sentenze del Consiglio di Stato viste anche dagli
uffici legali che ci danno ragione. Per un percorso di questo tipo
è chiaro che è una situazione provvisoria, ed è chiaro che
verificheremo le condizioni, ed è chiaro che questa provvisorietà
non potrà durare per molto tempo. Grazie.
Presidente -
La parola al Consigliere Gerandin.
Gerandin (UVP) -
Merci Président.
Assessore, la risposta che ha dato - parto dalla sentenza del
Consiglio di Stato che ho in copia - entra nel merito
dell'aggiudicazione dell'idoneità dell'offerta tecnica, ma basta
che la legga. Io sono analfabeta quanto lei, o forse peggio, ma
basta che si legga, è scritto qua che è stata esclusa dalla gara
per inidoneità dell'offerta tecnica. Un discorso è riferito
all'offerta tecnica e io ho detto che le sentenze non ho intenzione
di commentarle in nessuna maniera, ma vanno rispettate, per cui non
entro nel merito, a me non importa chi, ma se sono state rispettate
le regole. Tenuto conto che il Consiglio di Stato non entra nel
merito se chi ha presentato l'offerta poi ha rispettato quanto era
previsto in capitolato. La cooperativa ha fatto ricorso fino al
Consiglio di Stato perché ha ritenuto illegittimo il provvedimento
di esclusione dalla gara, dall'apertura delle buste, in quanto non
idonea come offerta tecnica. Finita lì la storia. Io le sto dicendo
altre cose, Assessore. Sto dicendo che nel capitolato era prevista
tutta una serie di accorgimenti che chi avrebbe vinto avrebbe
dovuto rispettare. Io metto in dubbio questo, per cui prima cosa:
lei non può dirmi che l'aggiudicazione definitiva è avvenuta dopo,
perché ho copia del provvedimento dirigenziale in data 21 gennaio
2014 e c'è scritto: "di approvare ai sensi dell'articolo 11 del
decreto legislativo n. 163/2006 l'aggiudicazione definitiva al
raggruppamento temporaneo di imprese composto dalle seguenti
cooperative sociali...", e c'è l'elenco, per cui l'aggiudicazione
definitiva è in data 21 gennaio 2014. Da questo, se lei legge il
capitolato, scattano i sei mesi, per cui lei non può venirmi a dire
che nell'offerta tecnica c'era scritto la dichiarazione che io le
chiedevo al punto n. 2, vale a dire il rispetto del decreto
ministeriale n. 308/2001, perché questa avrebbe dovuto essere
presentata all'atto in cui la cooperativa ha vinto, che avrebbe
dovuto dire: "non sono in grado di avere l'autorizzazione
definitiva indicata nella gara d'appalto, però nel frattempo indico
questa struttura, una struttura che deve rispettare questi
requisiti". Non è così, per cui io le leggo anche l'ultimo
passaggio che riguarda il discorso sempre previsto nel capitolato
prestazionale d'oneri, vale a dire l'articolo 2, comma 12, c'è
scritto: "fatte salve le conseguenze di ordine penale in caso di
carente, irregolare o intempestiva presentazione di documenti
prescritti ovvero di non veridicità delle dichiarazioni rilasciate,
i mancati adempimenti connessi e conseguenti all'aggiudicazione
della medesima, verrà annullata e il servizio sarà affidato ai
sensi dell'articolo 140 decreto legislativo n. 163, fatti salvi i
diritti di risarcimento danni e quant'altro...".
Nessuno le viene a dire che in questo momento è utile sospendere
un servizio, ma io le contesto l'iter, perché se avete prorogato
fino a gennaio 2016, andate a bandire un'altra gara, ma non potete
aggiudicare su un atto che è palesemente illegittimo, perché hanno
indicato una struttura che non ha neanche la concessione edilizia,
per cui mi spieghi lei dov'è il discorso di temporaneità. Non hanno
neanche la concessione edilizia per spostarsi ad Arnad e non solo,
essi hanno dichiarato di avere un'autorizzazione, quella che hanno
i comuni ostelli, ma vogliamo mettere i ragazzi con disabilità lì
dentro? Ma non c'è un po' di rispetto alla persona? Non li lasciamo
a casa. Io le torno a dire che se chi ha gestito fino ad oggi era
palesemente, com'è scritto qua, tecnicamente non idoneo, come viene
scritto qua, dovevate revocarli prima questi qua, non tenerli lì
nove anni, li avete tenuti nove anni lì dentro e non potevate
aspettare sei mesi per avere una struttura fatta a norma? Io le
dico questo perché se lei, Assessore, non ha intenzione di
procedere, la porto io in Procura questa pratica e lei ne sarà
responsabile, perché glielo ho detto, io non voglio queste cose
qua, non mi interessano, però rispettate le regole! Non è corretto
questo perché non si gestisce così in trasparenza! Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK