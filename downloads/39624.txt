Consiglio Regionale della Valle d'Aosta - Oggetto del Consiglio n. 2747 del 23 maggio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2747 del 23 maggio 2017 - Resoconto
OGGETTO N. 2747/XIV - Interrogazione: "Notizie sugli
adempimenti effettuati per la quotazione in Borsa della Compagnia
Valdostana delle Acque".
Rosset (Presidente) -
Punto n. 4 dell'ordine del giorno.
Per la risposta, chiede la parola il Presidente della Regione, ne
ha facoltà.
Marquis (SA) -
In merito alla prima domanda: "quali
passaggi sono già stati compiuti in vista del percorso di
quotazione in Borsa della CVA", sono stati compiuti ad oggi
passaggi propedeutici al percorso che è stato intrapreso. In
particolare, a seguito dell'approvazione della legge di stabilità
regionale per il triennio 2017-2019 (legge n. 24/2016), CVA ha
effettuato, su mandato di Finaosta, la procedura di selezione dei
Joint Global
Coordinators
e dei
Joint
Boookrunners,
cioè delle banche d'investimento incaricate di
coordinare e gestire il processo e anche l'acquisizione dei servizi
relativi alle consulenze necessarie. Successivamente poi
all'individuazione di queste consulenze, tra marzo e aprile 2017 si
sono svolti i primi incontri tra i soggetti individuati e CVA per
definire criteri, modalità e tempistiche del processo in corso.
Attualmente l'impegno di CVA è concentrato sullo sviluppo e la
redazione del piano strategico e del piano industriale, nonché
sulla redazione del prospetto informativo e sullo svolgimento della
due diligence
, ovvero la messa a disposizione ai consulenti
di tutta la documentazione necessaria per questo percorso da
predisporre.
Per quanto invece concerne la seconda domanda: "qual è il
trattamento economico previsto per il Presidente di CVA, quando
verrà nominato e con quali modalità lo stesso espleterà il suo
mandato", si riferisce che il trattamento economico che è previsto
dalla legge è pari a 26 mila euro annue lorde, oltre al rimborso
delle spese sostenute per ragioni d'ufficio. Questo ci rendiamo
conto che sicuramente è un emolumento inadeguato, ma è un paradosso
in cui ci si viene a trovare in funzione del sistema legislativo al
quale è assoggettata la società. La nomina avverrà a breve e le
modalità di espletamento del mandato saranno in ossequio a quelli
che saranno gli indirizzi forniti dall'assemblea dei soci e dal
consiglio d'amministrazione.
Presidente -
Per la replica, chiede la parola il collega
Guichardaz, ne ha facoltà.
Guichardaz (PD-SIN.VDA) -
L'interrogazione descrive
alcune situazioni in essere all'interno di alcune componenti, anche
della vostra maggioranza, che hanno in più occasioni, attraverso
anche autorevoli rappresentanti soprattutto di uno dei movimenti,
espresso in qualche modo un dubbio verso il percorso di quotazione
in Borsa. Oggi io apprendo che il percorso è
in itinere
,
quindi che non vi siano dubbi rispetto a questa indicazione:
un'indicazione quella del percorso di quotazione in Borsa che il
nostro gruppo ha sempre guardato con favore, anche in ossequio ad
un percorso intrapreso e concluso con la legge regionale n.
20/2016, che pone la trasparenza come elemento imprescindibile
nella conduzione di aziende partecipate e controllate. Il nostro
gruppo - questo lo voglio dire - si è speso anni fa nel referendum
sulla proprietà pubblica delle acque, sul mantenimento della
proprietà pubblica delle acque e noi pensiamo che la quotazione in
Borsa di CVA non vada nella direzione di svendere assolutamente un
nostro patrimonio, un nostro enorme patrimonio, ma sia una
conseguenza, anche inevitabile, di una legislazione che indica due
percorsi: uno è quello della vendita ai privati e l'altro, almeno
fino ad ora questa è la linea legislativa, è quello della
quotazione in Borsa mantenendo comunque il controllo.
Noi quindi pensiamo che questo percorso di quotazione vada nella
direzione proprio di aumentare sicuramente la trasparenza, quella
trasparenza che abbiamo tanto richiamata, perché il percorso, come
tutti sappiamo, obbliga in qualche modo nella fase preparatoria, e
poi nelle successive, la nostra controllata regionale a mettere in
chiaro strategie, modalità di
governance
, responsabilità dei
dipendenti del
management
. È il modo sicuramente più agevole
per poter accedere alla documentazione contabile di offerta, di
business
, ai contratti, alle delibere societarie e via
dicendo. Considerato che il mercato di CVA è in parte anche fuori
dalla Valle d'Aosta, credo sia interesse della comunità valdostana
avere sempre un
focus
su una società che fino ad ora ha
mantenuto un'alea di riservatezza informativa, giustificandola con
la sua particolare natura di azienda pubblica sì, ma inserita in un
contesto di mercato. Ben venga quindi l'intendimento e l'indirizzo
chiaro che oggi avete dato in quest'aula, un indirizzo che va nella
direzione da noi sempre auspicata: quella della trasparenza e
soprattutto una direzione di conservazione anche del nostro
patrimonio, di un patrimonio regionale. Qui voglio tranquillizzare
chi ci ascolta. Ripeto: il nostro gruppo si è sempre speso per
conservare la proprietà pubblica delle acque e per non svendere le
nostre acque, e il processo di quotazione in Borsa va sicuramente
in questa direzione.
Riguardo poi al Presidente di CVA, che è una vicenda piuttosto
travagliata anche questa, io spero davvero che la scelta del
Presidente, così come peraltro è stata fatta per esempio in altre
occasioni, ne cito una per tutte: per esempio, la scelta del
Presidente dell'Istituto musicale pareggiato, vada nella direzione
di scegliere persone competenti attraverso - e qui lo suggerisco -
magari processi di manifestazioni di interesse, dove
in
primis
vengano messe sul tavolo e vengano richieste competenze
specifiche nell'idroelettrico e nella conduzione di questo tipo di
aziende: aziende energetiche che abbiano una similitudine come la
nostra.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK