Consiglio Regionale della Valle d'Aosta - Oggetto del Consiglio n. 1793 del 24 gennaio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Precedente
Successivo
Resoconto integrale del dibattito dell'aula
Oggetto del Consiglio n. 1793 del 24 gennaio 2001 - Resoconto
OGGETTO N. 1793/XI Cause dei movimenti franosi registratisi
durante l’alluvione del 14 e 15 ottobre.
(Interrogazione)
Interrogazione Considerato che, rispetto
all’evento alluvionale del 14-15 ottobre scorso,
sono stati ormai rilevati i fenomeni franosi e alluvionali
verificatisi;
Ritenendo che gli uffici, analizzando i vari episodi, abbiano
individuato nel complesso le varie cause scatenanti i singoli
eventi;
Ritenendo che la conoscenza delle cause dei singoli eventi deve
essere preliminare a qualsiasi scelta progettuale;
i sottoscritti Consiglieri regionali
Interrogano
l’Assessore competente per sapere:
1) se è stata fatta un’analisi complessiva e
statistica dei tipi di causa e quali sono le varie tipologie
riscontrate e la relativa frequenza;
2) se tali dati sono stati portati a conoscenza degli enti
locali interessati alla ricostruzione, quando e con quali
strumenti.
F.to: Squarzino Secondina - Curtaz
Président
La parole à l’Assesseur au
territoire, à l’environnement et aux ouvrages
publics, Vallet.
Vallet (UV)
Il Servizio cartografia e assetto
idrogeologico ha ultimato da poco il lavoro di restituzione
cartografica del volo aerofotogrammetrico effettuato il mercoledì
successivo all’evento alluvionale.
In tale cartografia in scala 1:5.000 sono perimetrate le aree
dissestate classificate in funzione della causa scatenante il
dissesto stesso: alluvionamento dei tributari laterali della Dora
Baltea e colata di detrito e frane.
Non è stata ancora costruita in modo sistematico una banca dati
che raccoglie le informazioni caratteristiche dei dissesti fornite
dalle diverse relazioni comunali e dai sopralluoghi effettuati dai
tecnici regionali. Disponiamo in questo momento di molte
informazioni elaborate ancora in modo parziale. È nostra intenzione
catalogare le informazioni nel corso del corrente anno.
Per quanto riguarda la seconda questione, con una nota del 10
gennaio scorso le cartografie, a supporto delle istruzioni sul
comportamento da tenere dal punto di vista urbanistico, approvate
dalla Giunta con delibera n. 4.268 dell’11 dicembre,
sono state trasmesse ai Comuni sia su supporto cartaceo che
informatizzato.
Président
La parole à la Conseillère Squarzino
Secondina.
Squarzino (PVA-cU)
Rispetto alla prima domanda, prendo
atto con soddisfazione che c’è la volontà, da parte
della Regione, di effettuare una banca dati per catalogare tutti i
vari fenomeni. Credo infatti che il primo elenco sommario di cause
e di fenomeni, fatto a novembre dagli uffici, sia decisamente
insufficiente per capire come intervenire. La stessa cartografia
che è stata predisposta descrive cosa è successo, distinguendo due
grosse tipologie di fenomeni, frana o alluvione, ma non mi indica
la causa scatenante o le cause scatenanti di ogni fenomeno. Credo
pertanto che sia essenziale il lavoro che gli uffici intendono fare
e mi sembra che anche il termine che si sono dati,
l’anno 2001, sia un termine ragionevole.
Per quanto riguarda il secondo punto, da quello che è stato
detto dall’Assessore, risulta che sono stati portati
a conoscenza dei comuni gli elementi in possesso della Regione. Va
però sottolineato che la cartografia, con le indicazioni
urbanistiche inviate ai comuni, non entra direttamente nelle cause
dei singoli fenomeni e fornisce solo alcune indicazioni sommarie di
come lavorare in questo momento transitorio, in attesa che sia
definita la carta dei dissesti. Appena questa banca dati sarà
predisposta, chiedo non solo che venga comunicato ai comuni, ma che
anche i consiglieri regionali possano accedervi tramite i mezzi
informatici di cui è dotata la Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK