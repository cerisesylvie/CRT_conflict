Consiglio Regionale della Valle d'Aosta - Oggetto del Consiglio n. 137 del 29 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 137 del 29 marzo 1973 - Resoconto
OGGETTO N. 137/73 - Problemi riguardanti l'esproprio di
terreni in Comune di Pollein ad uso militare.
(Interpellanza)
Montesano (P.S.D.I.)
- Signora Tubère Lei vuole
illustrare? Prego.
Borrel-Tubère
(D.C.)
- Dunque riguarda l'esproprio
dei terreni adiacenti all'ex polveriera che saranno adibiti ad
eliporto.
I proprietari sono stati convocati dal Sindaco in data
16.10.1971 alla presenza di un incaricato del Genio Militare
Territoriale di Torino per fissare il prezzo dei terreni.
La metà dei proprietari interessati intervenuti a questa
riunione, erano 30, su un numero di 63 Ditte rappresentate, la
totalità delle Ditte espropriande, si sono pronunciati
favorevolmente all'esproprio, 25 - sempre sulla metà evidentemente
- 3 contrari e due astenuti.
L'esproprio è stato però subordinato alle seguenti
condizioni:
1) che i terreni vengano occupati fino al confine del fiume Dora
Baltea;
2) che il prezzo di acquisto resti fissato in linea di massima
trattabili in Lire 2.000 al mq;
3) che il pagamento sia immediato;
4) che vengano specificati i vincoli di rispetto tra le
proprietà espropriande e i terreni adiacenti.
Si fa presente che la valutazione fatta dall''UTE non può essere
presa in considerazione dai cedenti in quanto in regime di libera
contrattazione i terreni sulla destra orografica della Dora Baltea
vengono comunemente richiesti a lire 3.000 il mq. mentre sulla
sinistra della stessa Dora i prezzi di vendita si aggirano sulle
4-5.000 lire.
Tutto ciò trattasi in quanto di terreni cadenti sulla zona
industriale da programma di fabbricazione del Comune di
Pollein.
In data 3 agosto 1972, alla presenza di un incaricato della
Direzione Lavori del Genio Militare, si è provveduto alla
compilazione degli stati di consistenza degli immobili da occupare
per esigenze militari.
In data 8 agosto, sempre del 1972, la Direzione Lavori del Genio
Militare di Torino scrive al Comune di Pollein la seguente
lettera:
"La valutazione dei terreni da espropriare per le esigenze in
oggetto è sottoposta al parere di congruità dell'Ufficio Tecnico
Erariale di Aosta. La scrivente, anche con la massima buona
volontà, non ha la facoltà di concordare con i proprietari il
prezzo di Lire 2.000 il mq. se l'UTE è di parere discorde. Questa
Direzione ha motivo di ritenere che il prezzo richiesto non possa
essere ritenuto congruo dal predetto ufficio".
Dichiarando poi "che i vincoli di rispetto tra la proprietà
esproprianda e i terreni adiacenti è di metri 50".
Intanto bisognerebbe sapere come verrà poi pagata l'indennità
questi 50 metri per tutta una lunghezza di centinaia e centinaia di
metri, perché non sono poi gli stessi proprietari sono anche altri
proprietari, praticamente su questi 50 metri di larghezza non si
può costruire, non si può far niente, non si può neanche la minima
piccola industria.
In data poi del 20.7.1972 i proprietari non hanno acconsentito
all'occupazione volontaria dei terreni non avendo avuto nessuna
offerta di prezzo, al che è sopraggiungo in data 24.8.1972 il
decreto di occupazione d'urgenza in base alla legge 25.6.1865 n.
2359.
Ora è da notare che le Ditte intestate sono 63 per complessivi
mq. 139.407 con una media di mq. 2.212 pro capite; dunque sono
tutti piccoli proprietari e il territorio, come deliberato dal
Comune di Pollein, dal programma di fabbricazione in data 9.5.1971
n. 20, è classificata zona industriale.
Chiedo poi al Presidente della Giunta e alla Giunta se risponde
a verità che l'Amministrazione regionale è in trattative per
l'acquisto dal Genio Militare dei terreni dell'antica polveriera di
Aosta sita in Corso Battaglione Aosta a 15.000 il mq.
Tenuto conto che l'Amministrazione regionale ha comperato
terreni a Jovençan, a Lire 5.000 il mq., mi sembra che la richiesta
di lire 2.000 fatta due anni fa sia più che onesta; chiedo, in
considerazione di quanto sopra esposto, cosa intende, che
provvedimenti intende prendere il Presidente della Giunta e la
Giunta per venire in aiuto e ristabilire una certa giustizia in
favore di queste 63 famiglie di piccoli proprietari che si vedono
privati senza appello dei loro beni.
Montesano (P.S.D.I.)
- Chi risponde? La parola al
Presidente della Giunta.
Dujany (D.P.)
- Io avevo, ero stato interessato a questo
problema da parte del Sindaco di Pollein il quale nel luglio del
1972 mi comunicava che la Direzione Lavori del Genio Militare di
Torino stava provvedendo alla compilazione degli atti di
consistenza per la cessione di immobili di proprietà privata da
occuparsi per necessità militari.
Tali terreni sono situati nella zona industriale del Comune e si
ritiene che il loro prezzo sia attorno alle 2.000 lire al mq.
Il Sindaco chiedeva l'interessamento del Presidente della Giunta
affinché la valutazione si avvicinasse il più possibile a questa
presunta cifra valida.
Nell'agosto del 1972 la Giunta interessava dell'argomento la
Direzione del Genio Militare di Torino perché venisse valutato quel
terreno in rapporto alla classificazione di zona industriale.
L'UTE di Aosta veniva interessato telefonicamente e faceva
sapere di non aver ricevuto alcuna notizia circa la valutazione dei
terreni. Solo successivamente ad un sollecito del Presidente della
Giunta si richiedeva una rivalutazione da parte dell'UTE di
Aosta.
La Direzione del Genio Militare nel settembre del 1972 informava
il Presidente di aver allora interessato l'UTE e l'Intendenza di
Finanza di Aosta per rivedere queste primitive rivalutazioni che
erano state previste in un primo tempo a lire 800 al metro, elevate
in un secondo tempo a lire 1.000 al metro e, a seguito di
successivi solleciti e interventi, è stato successivamente portato
a 1.700 lire il mq. complessive del valore del soprasuolo con
l'intesa che gli alberi rimarrebbero di proprietà dei privati.
Questa nuova valutazione dell'UTE è stata trasmessa al Genio
Militare di Torino il 25 ottobre del 1972 e si è in attesa delle
decisioni del Genio Militare.
Volevo far presente circa un'affermazione fatta dalla Signora
circa i criteri di valutazione dei terreni in quella zona, credo
che sia un argomento estremamente difficile affrontare perché i
pressing di contrattazione sono estremamente diversi, però non
dimentichiamo che i nostri Comuni stanno vendendo in quella zona
1000-1500 lire al metro, diciamocelo piano.
Montesano (P.S.D.I.)
- La parola al Consigliere
Tubère.
Borrel-Tubère
(D.C.)
- Io penso che con 1.700 lire
al metro insomma si possa arrivare ad un accordo, però il Genio
Militare non ha dato nessuna risposta a questi proprietari, non ha
fatto nessun prezzo nel modo più assoluto, hanno occupato i
terreni, insomma li hanno buttati fuori direi un po' malamente
senza dire beh, insomma a me sembra che la Giunta regionale, il
Presidente in modo particolare, abbia un certo dovere di aiutare
questa gente perché, come ripeto, sono tutti piccoli proprietari e
di venire, non so dalla Giunta, un aiuto insomma mettere voi,
trovare voi la formula che volete, ma insomma dare un aiuto, un
congruo aiuto a queste persone che vengono almeno a non essere così
differenti dagli altri proprietari che possono percepire dalle
somme molto molto più alte.
Io proprio raccomanderei ancora al Presidente della Giunta di
tenere questo sotto osservazione e se il Consiglio, la Giunta può
venire in aiuto con delle compensazioni noi saremo tutti molto
grati, insomma la forma poi evidentemente la dovete vedere voi.
Io sono sì e no soddisfatta della risposta.
Montesano (P.S.D.I.)
- Oggetto n. 4.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK