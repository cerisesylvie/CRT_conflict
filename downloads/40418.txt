Consiglio Regionale della Valle d'Aosta - Oggetto del Consiglio n. 3223 del 6 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3223 del 6 febbraio 2018 - Resoconto
OGGETTO N. 3223/XIV - Approvazione di mozione: "Divieto di
concessione di suolo pubblico, spazi e sale di proprietà regionale
ad associazioni che professano comportamenti e idee
fasciste".
Farcoz (Président) -
Point n° 35 de l'ordre du jour. La
parole au collègue Padovani pour l'illustration.
Padovani (CC-MOUV) -
Questa mozione non è nient'altro che
la trasposizione della risoluzione che avevo presentato lo scorso
Consiglio, che era stata sottoscritta da tutti i gruppi consiliari,
tranne - bisogna dirlo - i colleghi del Movimento Cinque Stelle. Si
tratta di una mozione che viene presentata in un momento in cui si
stanno moltiplicando nel nostro Paese, sotto varie sigle,
organizzazioni neofasciste e neonaziste, presenti ormai sempre in
modo crescente nella realtà sociale e sul
web
,
organizzazioni che diffondono il virus della violenza, della
discriminazione, dell'odio verso chi bollano come diverso, del
razzismo e della xenofobia. Si tratta di organizzazioni che anche
nella nostra regione stanno moltiplicando le loro iniziative,
iniziative che, come ci raccontano le cronache, neanche troppo
lontane, non sono sempre del tutto pacifiche, e ricordiamo alcuni
avvenimenti ad una
veillà
[traduzione letterale dal patois:
veglia], non ricordo se dell'anno scorso o di due anni fa. Sono
iniziative che a volte in modo provocatorio vengono effettuate in
giorni cari a chi, come tutti noi presenti in questo Consiglio, si
rifà ai valori dell'antifascismo e dell'antinazismo, valori che noi
che siamo presenti in questo Consiglio riconosciamo; tra l'altro,
in un momento in cui nella sala qui sotto si sta svolgendo una
bellissima mostra, che ho visitato all'inaugurazione: "Il viaggio
della Costituzione", in occasione dell'anniversario della
promulgazione della Costituzione nella saletta... dello Statuto.
Per finire, tra le varie cose che sono successe, registriamo un
atto, permettetemi di definirlo di terrorismo di matrice fascista:
a Macerata un ragazzo, un fascista si è avvolto nel tricolore e ha
sparato ad alcuni miei coetanei, per fortuna, soltanto ferendoli e
non uccidendone neanche uno. Questa persona era stata candidata in
un movimento abbastanza conosciuto al quale però non voglio fare
pubblicità e del quale non farò il nome, tanto lo sappiamo tutti e
l'abbiamo letto tutti nelle cronache recenti. Si tratta di un atto
che non è frutto della follia di quest'uomo, non è frutto di un
raptus improvviso, ma è il frutto di anni di propaganda razzista e
fascista, xenofoba di queste organizzazioni variamente denominate,
organizzazioni alle quali, purtroppo, è stato anche ampio spazio
sugli organi di informazione.
Con questa mozione che cosa chiediamo? Non chiediamo nient'altro
che quello che chiedono alcune organizzazioni come l'ANPI nella
quale penso ci riconosciamo bene o male tutti, l'ARCI e altre
organizzazioni, sia politiche, sia sociali, sia culturali, che
chiedono: "mai più fascismi", che chiedono alle istituzioni
democratiche, nate dalla lotta antifascista, di prendere una
posizione chiara contro queste organizzazioni per limitarne
perlomeno l'attività. Con questa mozione si chiede una delle cose
che noi possiamo fare, ovvero - e leggo gli impegni -: "a non
concedere spazio o suolo pubblico a coloro i quali non garantiscano
di rispettare i valori sanciti dalla Costituzione, professando e/o
praticando comportamenti e idee fasciste; a dare mandato di
adeguare i regolamenti a quanto espresso dall'atto di indirizzo,
subordinando la concessione di suolo pubblico o spazi e sale di
proprietà regionale ad associazioni, persone, movimenti e partiti
previa dichiarazione esplicita di rispetto dei valori antifascisti
sanciti dall'ordinamento repubblicano e, infine, a inviare tale
risoluzione ai Comuni della Valle d'Aosta, invitandoli ad adeguare
i loro regolamenti in tal senso".
Président -
La
parole au collègue Cognetta.
Cognetta (M5S) -
Ringrazio i colleghi del MOUV, a
cominciare dal collega Padovani, per dare l'occasione di parlare di
una cosa veramente importante: del fatto che non bisogna in alcun
modo agevolare il fascismo. Io non è che non sono d'accordo, di
più. Sa cosa non mi va bene? Il fatto che ci concentriamo solo sul
fascismo, perché non mettiamo: "idee dittatoriali"? Che ne dice? La
modifichiamo in "idee dittatoriali"? Perché a me, per esempio, il
fatto che i cinesi abbiano occupato il Tibet, che tengono da 50
anni in ostaggio, non mi fa piacere! Capisce? Neanche mi fa piacere
il fatto che la Corea del Sud sia combinata in quel modo lì! Allora
limitarci al fascismo, per quanto non mi piaccia il fascismo, lo
trovo molto limitato come ragionamento, per me non va bene alcun
tipo di dittatura. Se poi volessimo entrare nel merito di cosa
voglia dire "dittatura", la dittatura è anche quando la maggioranza
in un Paese democratico si esprime a colpi di maggioranza, senza
discussione, quindi diventa una cosa enorme. È chiaro? E qui ne
abbiamo degli esempi lungimiranti su come funziona la dittatura
della maggioranza, ma fermandoci ai semplici dittatori, di cui è
pieno il mondo, vorrei che condannassimo tutte le dittature, tutte
quante e allora firmerei volentieri la mozione e gliela voterei
pure.
Président -
La parole au collègue Padovani.
Padovani (CC-MOUV) -
Per replicare alla richiesta di
emendamento. Vede, collega Cognetta, il suo intervento è nel solco
dell'ambiguità che il suo movimento ha verso il fascismo perché
chiedere di modificare "idee fasciste" in "idee dittatoriali" non è
nient'altro che inquinare un dibattito che oggi vede nel pericolo
delle organizzazioni fasciste il pericolo che c'è in Italia. Io
capisco la Cina e la Corea del Nord, però, vede, il pericolo, che
abbiamo oggi in Italia è il ritorno del fascismo, è il ritorno
delle idee di quel ventennio nel quale anche noi italiani abbiamo
contribuito ad uccidere 6 milioni di ebrei e milioni di
omosessuali, di handicappati, di comunisti. Io lo so che voi avete
un'idea e un'ambiguità verso quelle idee che ormai è riconosciuta
da tutti. La vicinanza ad alcune idee, soprattutto sulla questione
dei migranti con queste organizzazioni è ormai palese, io la
capisco, quindi devo dire che sinceramente non mi stupisce ma
accettare quell'emendamento sarebbe snaturare il senso di questa
mozione, quindi è inaccettabile.
Président -
La
parole au collègue Cognetta.
Cognetta (M5S) -
Collega Padovani, le vorrei soltanto
fare notare che, checché lei cerchi in qualche modo di buttarla in
politica, la questione è molto più tecnica. Io capisco che lei sia
un po' giovane di questo Consiglio e non abbia una grande
esperienza rispetto alle mozioni che vengono votate. Le vengo
incontro, le voto la mozione, poi però ne presenterò un'altra io,
dove lei mi dovrà votare il testo con le parole: "contro le
dittature" perché sennò mi sembra che sia solo contro il fascismo.
Io la presento, lei si impegna a votare la mozione?
(interruzione del Consigliere Padovani, fuori
microfono)
... glielo rispiego: io le voto questa mozione, ma ne presenterò
un'altra del tutto uguale in cui dirò che votiamo contro ogni
dittatura, lei ha intenzione di votarla?
(nuova interruzione del Consigliere Padovani, fuori
microfono)
... glielo spiego ancora meglio: gliela rifaccio uguale, ma con
le parole "contro le dittature", lei me la voterà?
(nuova interruzione del Consigliere Padovani, fuori
microfono)
... sì, allora voto questa mozione.
Président
- La parole au Président de la Région.
Viérin (UVP) -
Non vogliamo entrare nelle discussioni
nazionali, che sono troppo alte per noi, tra il Movimento Cinque
Stelle e una parte di sinistra radicale, ma crediamo che riuscire a
portare in aula una mozione che denuncia e mette in guardia,
soprattutto in giorni in cui alcuni episodi hanno sottolineato
questo tema, sia un argomento di notevole importanza. Non possiamo
non rilevare che questo documento era stato condiviso tra le varie
forze politiche. Avremmo auspicato che perlomeno ci fosse stato un
raccordo tra i gruppi, al di là di chi l'ha presentata, però si
vede che sono stati fatti altri ragionamenti.
Pensiamo anche che alcune considerazioni del collega Cognetta
non siano comunque così da banalizzare, sicuramente siamo per
condannare le manifestazioni e le organizzazioni neofasciste, come
siamo per condannare tutte le associazioni che si rifanno ai
totalitarismi e sicuramente alla degenerazione delle regole
democratiche, quindi siamo a favore di questa mozione, crediamo che
sia importante lanciare certi messaggi. Saremo a disposizione e
disponibili anche a sottoscrivere qualsiasi tipo di atto che vada a
denunciare i totalitarismi nel loro insieme, perché giustamente,
soprattutto in merito alle minoranze linguistiche e ai popoli
oppressi, crediamo che nel mondo non ci sia colore per denunciare
la degenerazione del totalitarismo e soprattutto non ci sia colore
per denunciare l'oppressione dei popoli e soprattutto delle
minoranze nel loro insieme.
Nous savons qu'il ne s'agit que d'une goutte dans l'océan, mais
le fait de réaffirmer, surtout dans un moment électoral... Il n'est
pas banal que les institutions s'expriment d'une façon ferme contre
ces tendances néofascistes. Vous avez bien fait, collègue Padovani,
de rappeler "Le voyage de la Constitution" et les 70 ans du Statut
d'autonomie. En effet, nos ancêtres et nos grands-parents ont lutté
pour la libération de la Vallée d'Aoste et ont lutté surtout contre
le fascisme e nous croyons qu'en Vallée d'Aoste le fait qu'il
puisse y avoir des manifestations de ce genre est d'autant plus
grave, surtout dans une communauté qui a dû lutter pour la
liberté.
Président -
La
parole au collègue Padovani.
Padovani (CC-MOUV) -
Io ho precisato nell'esposizione che
il testo era stato condiviso in aula nello scorso Consiglio da
tutti i gruppi. Siccome non era stato iscritta come risoluzione
nello scorso Consiglio, l'abbiamo ripresentata come mozione. Non
voleva essere uno sgarbo averla firmata soltanto noi tre, non
voleva essere uno sminuire il lavoro che avevamo fatto tutti
insieme in aula, però come risoluzione non era stata iscritta,
abbiamo deciso di presentarla come mozione. L'abbiamo firmata noi
come gruppo, ma non vuol essere uno sgarbo a nessuno.
Président -
S'il n'y a pas d'autres interventions, je
mets en votation. La votation est ouverte. La votation est
close.
Présents: 30
Votants: 30
Favorables: 30
Le Conseil approuve à l'unanimité.
La
parole au collègue Chatrian.
Chatrian (ALPE) -
Chiedo una riunione della Conferenza
dei Capigruppo per fare il punto della situazione.
Presidente -
Capigruppo concessa... c'è l'unanimità da
parte di tutto il Consiglio a fermarci qui. Il Consiglio è
convocato domani alle 9:00. Buona serata.
La seduta è tolta.
---
La seduta termina alle ore 19:44.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK