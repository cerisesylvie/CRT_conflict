Consiglio Regionale della Valle d'Aosta - Oggetto del Consiglio n. 2285 del 14 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENERGIA
Precedente
Successivo
Resoconto integrale del dibattito dell'aula
Oggetto del Consiglio n. 2285 del 14 novembre 2001 - Resoconto
OGGETTO N. 2285/XI Ambiti di intervento della società
"Eco-Green-Therm S.p.A.". (Interpellanza)
Interpellanza Visto le notizie riportate sugli organi di
informazione relativamente alla costituzione di una società a
capitale pubblico e privato, denominata "Eco-Green –
Therm S.p.A.", cui aderiscono alcuni comuni della Comunità Montana
Cervino;
Viste le delibere comunali di adesione a tale società;
Viste le osservazioni formulate dai gruppi consiliari di
opposizione dei comuni interessati, secondo cui:
- troppo vasto è il soggetto sociale della società, dato che
questa, voluta per "la realizzazione di un progetto e la gestione
di un impianto di trasformazione del legno e dei residui dello
stesso in combustibile per riscaldamento", può occuparsi di servizi
ed attività inerenti il settore idraulico, elettrico ed
elettronico, edilizio, oltre "all’amministrazione e
gestione di servizi di tesoreria, contabilità, informatica
aziendale, ricerca e sviluppo";
- alcuni settori di intervento esulano
"dall’interesse generale" che dovrebbe essere alla
base dell’istituzione di una società finalizzata al
"miglioramento paesaggistico, agricolo, economico e sociale del
territorio comunale", come indicato nell’atto di
adesione a tale società;
- è riconosciuta la possibilità per il soggetto privato di porre
il veto sulle decisioni della società, anche se il capitale è in
prevalenza pubblico;
- non vi è stata trasparenza nella ricerca del socio
privato;
Viste le competenze attribuite ai comuni dalla legge regionale,
n. 54/98 (Sistema delle autonomie in Valle
d’Aosta);
Visto che obiettivo dell’ente pubblico,
dichiarato nell’atto deliberativo, è "cercare metodi
alternativi agli idrocarburi per il riscaldamento, diminuendo
l’inquinamento derivante dalla combustione";
la sottoscritta Consigliera regionale
Interpella
la Giunta regionale per sapere:
1) se è a conoscenza dell’istituzione della
società "Eco-Green – Therm" a prevalente capitale
pubblico e quale è il suo parere;
2) se ritiene che le osservazioni critiche formulate dai
consiglieri comunali vadano prese in considerazione;
3) se a suo avviso tale progetto è aderente alle finalità della
legge 54/98 e, se così non fosse, come intende attivarsi;
4) se ritiene che un progetto di utilizzo termico di materiali
ignei, prima di essere attuato, abbisogni del parere tecnico
dell’ARPA.
F.to: Squarzino Secondina
Presidente
La parola alla Consigliera Squarzino
Secondina.
Squarzino (PVA-cU)
Vorrei fare una premessa a questa
interpellanza per ricordare che questa interpellanza è stata
predisposta prima dell’8 novembre?
(interruzione del Presidente della Regione, fuori
microfono)
? ho detto che volevo fare una premessa, allora ascolti la
premessa: questa interpellanza è stata predisposta prima
dell’8 novembre, cioè prima che diventasse operativa
la soppressione dell’articolo 130 della Costituzione
che richiede un controllo sugli atti degli enti locali, quindi
chiaramente risente della vecchia impostazione. Avrei potuto
ritirarla, però vorrei ugualmente discuterla come analisi di un
caso.
Il problema è serio, Presidente, al di là delle battute, ma se
fosse vero, come ritengo che lo sia, che in questo caso la legalità
non è stata rispettata, si pone il problema di come agire nel
momento in cui non c’è più nessun controllo sulla
legalità degli atti degli enti locali perché, al di là
dell’azione di controllo o non controllo della
Regione, credo che una comunità si debba porre il problema del
rispetto della legalità. In questo senso volevo parlare ugualmente
di questa situazione per far emergere il non rispetto di alcune
norme generali e chiederci poi come fare quando non ci sono più
strumenti di verifica e controllo della legalità. Vorrei dare due
dati su questo argomento, alcuni sono già apparsi sui giornali, ma
mi sembra utile darne di ulteriori. L’anno scorso è
"partita" una convenzione fra alcuni Comuni: Antey, Chambave,
Chamois, Saint-Denis, Saint-Marcel, Torgnon, Verrayes
– comune questo che poi si è tolto per motivi che
vedremo, se siamo interessati -, per attuare un progetto di
miglioramento paesaggistico, agricolo, economico e sociale del
proprio territorio.
C’è un problema reale che questi Comuni si
pongono ed è quello di recuperare e migliorare i boschi, curare i
boschi e dare al legname raccolto un esito produttivo, quindi
creare un sistema per realizzare materiale combustibile. Questo
progetto passa nel giugno di quest’anno attraverso
la costituzione di una società, l'Eco-Green, che è costituita con
riferimento all’articolo 113 della legge n. 54, cioè
la legge in cui si dice che gli enti locali possono, per rispondere
all’interesse pubblico, istituire delle società con
cui gestire i servizi pubblici. A settembre 2000,
c’è da parte dei comuni l’adesione a
questa società e l’approvazione dello statuto.
Il Comune di Verrayes non ci sta più: dice chiaramente che non è
più interessato perché c’è un elemento in questo
statuto che rappresenta una novità un po' strana, cioè il fatto che
questa società Eco-Green, che è a maggioranza di partecipazione
pubblica, ha anche un socio privato il quale detiene il 21 percento
del capitale.
Nello statuto è scritto che ogni decisione viene presa con
l’80 percento delle quote. Questo significa che in
questa società mista pubblica/privata, un unico socio è in grado di
prendere le decisioni e di influire sulle decisioni della società.
Ci sono a questo riguardo una serie di critiche che vengono fatte
dai gruppi consiliari di opposizione dei vari comuni
interessati.
Si verifica che l’oggetto sociale della società è
molto vasto. Questa società, che era stata pensata per realizzare
un progetto e la gestione degli impianti di trasformazione del
legno e dei residui dello stesso in combustibile da riscaldamento,
è una società che può occuparsi di tutte le attività che riguardano
il settore idraulico, quello elettrico ed elettronico, quello
edilizio, oltre a quello ecoambientale e forestale quindi, rispetto
al progetto iniziale, ci si chiede come mai sono stati inseriti
nello statuto ambiti così ampi di attività.
Secondo elemento: questi settori non sembrano rispettare quello
che è l’interesse generale che dovrebbe essere alla
base della costituzione da parte dei comuni di una società privata
o di gestione pubblica e privata a cui affidare la gestione di
servizi pubblici.
Terzo elemento: ci si chiede come, in una società in cui
c’è prevalente capitale pubblico,
l’unico privato possieda una quota tale da decidere
direttamente cosa fare di questa società. A nostro avviso, in
questa operazione c'è una serie di comportamenti che vanno contro
quelle che sono le impostazioni della legge n. 54 e contro quello
che possiamo indicare normalmente come "pubblico interesse".
Questa è una società, ripeto, in cui c’è un
prevalente capitale pubblico cioè soldi di tutti; eppure le
decisioni che questa società va a prendere saranno decise da un
unico privato. Pertanto si chiede se si è a conoscenza della
costituzione di questa società, se si ritiene che le osservazioni
che sono state formulate dai consiglieri comunali, e che qui ho
ripreso, sono critiche che possono essere prese in considerazione,
se questo progetto è aderente o meno alle finalità della legge n.
54 e poi c’è tutto un problema che riguarda
l’aspetto del teleriscaldamento su cui non mi sono
in questo momento soffermata.
Presidente
La parola al Presidente della Regione, Viérin
Dino.
Viérin D. (UV)
Nous avons beaucoup apprécié
l’exercice de style de notre collègue Squarzino pour
remplir les dix minutes qui lui sont accordées. Nous avons été
également étonnés de son concept d’autonomie et de
contrôle.
Le projet en question a été approuvé par les communes, elles se
sont regroupées et elles ont décidé en totale autonomie.
Il est vrai, la Commission régionale de contrôle devait examiner
ces actes, mais quel pouvoir a le Gouvernement vis-à-vis de
l’action de la Commission régionale de contrôle? Il
ne s’agit pas, Mme Squarzino, d’un
contrôle politique de la part du Gouvernement.
L’acte ou il est légal ou il n’est
pas légal. S’agissant d’une question
du ressort des communes, cette interpellation
n’aurait même pas dû être discutée, parce que nous
ne pouvons pas répondre pour d'autres. Je n’ai pas
compris enfin quel cas d’espèce vous avez voulu
présenter d’un point de vue général. Après le 8
novembre il n’y a aucune raison ni de vous répondre
ni de prendre en considération, en tant que Gouvernement, si ces
actes sont légaux ou pas.
Ce sera du ressort du conseil municipal, comme ce sera du
ressort de cette Assemblée, de vérifier si les lois que nous
approuverons et qui ne seront plus soumises au contrôle du
Président de la commission de la coordination sont légales ou pas
et donc nous déclarons notre incompétence à vous répondre, Mme
Squarzino.
Presidente
La parola alla Consigliera Squarzino
Secondina.
Squarzino (PVA-cU)
Avevo fatto quella premessa e avevo
anche parlato di analisi del caso non casualmente perché,
riconosciuta l’autonomia amministrativa dei comuni,
a mio avviso esiste comunque un problema di rispetto della
legalità.
La sua risposta mi fa dire che dall’8 novembre in
avanti ci sono solo due strumenti: il TAR o la Corte dei conti per
verificare se un atto è legale oppure no. Credo che sicuramente la
legge n. 54 vada rivista, ma che vada rivista tenendo conto anche
di questi elementi e perché dico così? Perché c’è
comunque un lavoro da fare, per quanto riguarda il rispetto della
legalità e il rispetto di alcuni principi fondamentali. Credo che
ci debba essere una consapevolezza delle responsabilità che sempre
più avranno gli enti locali e su questo, secondo me, il Consiglio
regionale deve intervenire con un'azione di formazione.
Capisco che se si interviene post factum, si può solo ricorrere
al TAR o alla Corte dei conti, non è questo il mio obiettivo.
Il mio obiettivo è un altro ed è la proposta che faccio al
Presidente e alla Giunta, di verificare, nel momento in cui si
andrà a modificare la legge n. 54, se non sia utile prevedere un
ufficio di monitoraggio, un ufficio di pubblicizzazione di tutti
gli atti che vengono fatti, un confronto, un'analisi, una verifica
complessiva affinché tutti gli enti locali siano aiutati a
riflettere.
È un po' come il rapporto sugli infortuni sul lavoro: quello è
un rapporto utilissimo perché descrive una situazione?
(interruzione del Presidente della Regione, fuori
microfono)
? mi sembra di avere a che fare?, avete presente quando due
pugili combattono? Ce n’è uno che cerca di aggredire
l’altro con le parole in modo da togliergli il filo
del discorso e togliergli il coraggio di combattere?
Presidente
? Consigliera Squarzino, sono obbligato, alla
luce dell’articolo 59 del nostro Regolamento, di
richiamarla all’argomento dell'interpellanza?
Squarzino (PVA-cU)
? Signor Presidente, sono
nell’argomento. Lo sono perché su questo argomento
l’articolo della legge n. 54 dovrà essere modificato
e bisognerà su argomenti come questo trovare una modalità di
monitoraggio di valutazione dell’attività
amministrativa?
Presidente
? mi permetto di segnalarle che questo è
tutt’altro argomento. Sono obbligato di dirle che
quello che lei sta ponendo è tutt’altra questione
rispetto alle domande di questa interpellanza?
Squarzino (PVA-cU)
? Signor Presidente, non è affatto vero
perché sto ponendo questa questione dopo l’8?
Presidente
? sono altresì obbligato a ricordarle che al
secondo richiamo sono costretto a toglierle la parola?
Squarzino (PVA-cU)
? faccia come vuole?
Curtaz
(fuori microfono)
? toglila, tu non stai
facendo il Presidente, ripeti quello che ti chiede il Presidente
della Regione?
Squarzino (PVA-cU)
? sto dicendo che sto affrontando
questo caso dopo l’11 novembre. Rispetto a questo
caso, mi chiedo, cosa bisogna fare e qual è la strada che può
essere intrapresa?
La strada che può essere intrapresa è questo monitoraggio,
altrimenti le altre strade sono la Corte dei Conti e il TAR. Credo
che se si presentasse il caso alla Corte dei conti, questa dovrebbe
chiedersi se il denaro pubblico può essere dato a una società
mista, in cui il solo privato decide. Come può il privato decidere
sul bene pubblico con i soldi del pubblico. Questo, secondo me, è
molto grave e non voglio che si creino le condizioni perché si
arrivi a questo! Non è questo il mio obiettivo, il mio obiettivo è
chiedere delle procedure che impediscano di arrivare a queste
situazioni abnormi?
Presidente
? lei concorderà con me che questo tipo di
argomento è completamente diverso dalla richiesta di informazioni
sull'Eco-Green?
Curtaz
(fuori microfono)
? ci devi spiegare perché
è diverso?
Presidente
? non diverso, è completamente diverso. Sono
costretto a toglierle la parola?
Curtaz
(fuori microfono)
? ma se dici quello che ti
ha detto di dire il Presidente della Regione! Ma se non hai neanche
ascoltato due minuti!
Presidente
? questa è un'interpretazione libera; concluda,
Consigliera, per cortesia!
Squarzino (PVA-cU)
? spero che dalla registrazione
risulterà chiaramente. Mi sembra di essere stata molto chiara nella
mia introduzione e di aver spiegato come l’autonomia
riconosciuta agli enti locali chieda alla Regione un ruolo nuovo,
diverso.
Questo ho chiesto e questo chiedo ancora e non è in
contraddizione o in contrasto con l’interpellanza
che faccio perché se, proprio lei vuole che sia legata a tale
contenuto, devo nel mio discorso parlare assolutamente di Eco-Green
o di queste cose. Qui il mio discorso era la procedura di
controllo, allora la procedura di controllo rispetto alla legge n.
54 non c’è più.
Non ho chiesto, Presidente Viérin, un controllo, non ho chiesto
perché la CO.RE.CO. non è intervenuta, e non ho neanche chiesto che
la CO.RE.CO. intervenisse, e non ho neanche chiesto che voi
interveniste perché l’ho detto chiaramente. Volevo
però porre il problema. Ma qui mi sembra che, quando si pone un
problema, se non è la Giunta a pensare quel problema, il problema
non esiste e guai se qualcuno osa pensare a quel problema! Lei
parli con i suoi uffici, Presidente, e vedrà che questo problema
esiste.
Stamani stesso lei lo ha detto, Presidente, quando ha parlato di
quello che sarà dopo l’8 novembre, cioè dopo: la
soppressione del controllo sugli enti locali bisognerà ripensare in
modo diverso ai rapporti tra Regione ed Enti locali. Questo volevo
sottolineare.
Ma se le cose non è la Giunta a pensarle e a deciderle, non va
bene, e neanche si ascoltano.
Presidente
La parola al Presidente della Regione, Viérin
Dino, per fatto personale.
Viérin D. (UV)
Je suis obligé d’intervenir
pour fait personnel, pour rétablir au moins la vérité des faits.
Les arguments qui ont été présentés sont importants et devront sans
doute être discutés. Mais je voudrais rappeler tout
d’abord que, quand Mme Squarzino a rédigé cette
interpellation, les contrôles n’avaient pas encore
été supprimés. De plus je voudrais simplement lire les questions
qu'elle a posées pour que ce soit l’Assemblée à
considérer le bien-fondé de certaines remarques:
"? Interpella La Giunta regionale per sapere:
1) se è a conoscenza dell’istituzione della
società "ECO-GREEN-THERM" a prevalente capitale pubblico e quale è
il suo parere;
2) se ritiene che le osservazioni critiche formulate dai
consiglieri comunali vadano prese in considerazione;
3) se a suo avviso tale progetto è aderente alle finalità della
legge n. 54/98 e, se così non fosse, come intende attivarsi;
4) se ritiene che un progetto di utilizzo termico di materiali
ignei, prima di essere attuato, abbisogni del parere tecnico
dell’ARPA."
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK