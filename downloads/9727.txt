Consiglio Regionale della Valle d'Aosta - Oggetto del Consiglio n. 848 del 22 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 848 del 22 novembre 1989 - Resoconto
OGGETTO N. 848/IX - Approvazione dello schema di convenzione
tra l'Istituto Geografico Militare Italiano e la Regione Autonoma
Valle d'Aosta per lo scambio di informazioni e prodotti di
carattere topografico.
Presidente - Do lettura del testo della delibera:
IL CONSIGLIO
- visto il parere della I Commissone consiliare permanente;
delibera
1) di approvare il sottoriportato schema di convenzione da
stipulare tra la Regione Autonoma Valle d’Aosta e
l’Istituto Geografico Militare Italiano;
2) di autorizzare il Presidente della Giunta regionale a firmare
la convenzione in oggetto.
CONVENZIONE TRA L’ISTITUTO GEOGRAFICO MILITARE
ITALIANO E LA REGIONE AUTONOMA VALLE D’AOSTA PER LO
SCAMBIO DI INFORMAZIONI E PRODOTTI DI CARATTERE TOPOGRAFICO.
Premesso:
- che l’Istituto Geografico Militare dal 1987,
nel settore delle medie scale, ha ripreso
l’aggiornamento della cartografia a scala
1:25.000;
- che la Regione Autonoma Valle d’Aosta, con i
programmi di aggiornamento della Carta Tecnica Regionale 1:5000 e
1:10.000, è in grado di garantire un coerente flusso di
informazioni quinquennali per l’aggiornamento di
dati topografici per la redazione di carte topografiche alle scale
1:25.000 e 1:50.000;
- che la Regione Autonoma Valle d’Aosta, viste le
necessità di redazione di carte tematiche per la pianificazione
territoriale ha in corso un programma di produzione della
cartografia regionale alle scale 1:5.000 e 1:10.000, nonchè alle
scale 1:20.000, 1:50.000 e 1:100.000, derivate per riduzione
fotomeccanica e ridisegno degli elaborati in scala 1:10.000;
Considerato inoltre:
- che quanto specificato in premessa evidenzia programmi di
produzione di dati e prodotti similari eseguiti disgiuntamente ed
autonomamente dai due Enti;
- che appare determinante stabilire forme di raccordo e
coordinamento operativo tra i programmi di produzione dei due Enti
al fine di un razionale impiego delle risorse pubbliche e di una
piena valorizzazione delle competenze tecnicoscientifiche in
materia a livello nazionale;
- che risulta pertanto di reciproco interesse dei due enti dare
corso ad un programma di collaborazione per lo scambio di
informazioni e di prodotti di carattere topografico;
Tra l’Istituto Geografico Militare Italiano,
nella persona del suo comandante pro-tempore e la Regione Autonoma
Valle d’Aosta, nella persona del suo Presidente
pro-tempore, a ciò autorizzato dalla deliberazione del Consiglio
regionale n. ... del ....., si conviene e stipula quanto sopra
per:"Lo scambio di informazioni e prodotti di carattere
topografico".
Articolo 1
E’ di specifico interesse
dell’Istituto Geografico Militare Italiano,
successivamente indicato come IGMI, la produzione e la divulgazione
delle carte topografiche alle scale 1:25.000 ed 1:50.000 nonchè la
disponibilità delle carte topografiche alle scale 1:5.000 e
1:10.000, prodotte dalla Regione Autonoma Valle
d’Aosta, come supporto cartografico per
l’aggiornamento dei propri sopraccitati
elaborati.
Articolo 2
E’ di specifico interesse della Regione Autonoma
Valle d’Aosta, successivamente indicata come
Regione, la produzione e la divulgazione di una carta topografica,
nell’ambito del proprio territorio, alla scala
1:5000 e 1:10.000 nonchè la disponibilità delle carte topografiche
alle scale 1:25.000 e 1:50.000 come ulteriore supporto
cartografico.
Articolo 3
Ferme restando le possibilità ulteriori di collaborazione
realizzabili in ordine a quanto indicato agli articoli 1 e 2, per
le aree regionali già rilevate topograficamente
dall’IGMI con procedimenti tofogrammetrici e
fotoplanimetrici, la Regione fornirà all'IGMI
l’aggiornamento così come disponibile, anche
parziale della Carta Tecnica Regionale (CTR); l’IGMI
ne utilizzerà le informazioni per aggiornare le carte topografiche
alle scale 1:25.000 e 1:50.000 di propria produzione, di cui darà
copia dei tipi originali alla Regione; la Regione potrà utilizzare
tali tipi per uso interno nell’ambito della stessa
giurisdizione o per le eventuali elaborazioni tematiche. Tale
scambio avverrà a titolo non oneroso.
Articolo 4
Per le aree regionali già rilevate topograficamente
dall’IGMI con il procedimento del rilievo diretto,
la Regione fornirà copia dei tipi originali della CTR
all’IGMI; l’IGMI utilizzerà tali dati
per la realizzazione della carta d’Italia alla scala
1:50.000 di propria produzione e ne darà copia dei tipi originali
alla Regione. L’IGMI e la Regione potranno
utilizzare rispettivamente i tipi sopraccitati alla scala 1:25.000
ed alla scala 1:50.000 per solo uso interno alla propria
amministrazione-giurisdizione o per le eventuali elaborazioni
tematiche. Tale scambio avverrà a titolo non oneroso.
Articolo 5
I costi per la riproduzoine dei tipi sono a carico della parte
richiedente.
Articolo 6
Dato atto degli interventi previsti, in ambito nazionale per la
realizzazione di un data base numerico cartografico esteso a tutto
il territorio nazionale fino alle grandi scale, la Regione è
impegnata a concorrere alla definizione di codifiche, struttura e
formati di scambio dei dati di riferimento a scala nazionale ed a
consentire, per la realizzazione degli interventi conseguenti,
l’utilizzo dei propri dati numerizzati e/o della
propria CTR. I dati numerici così realizzati, ordinati secondo
codifiche, struttura e formato di scambio definiti
dall’IGMI, in accordo con la Regione, saranno
forniti in copia alla Regione stessa per l’uso
interno nell’ambito della propria giurisdizione. Gli
scambi di dati numerizzati di cui al presente articolo avverranno a
titolo non oneroso. Saranno altresì oggetto di successive verifiche
le possibilità di collaborazione tra IGMI e Regione per la
realizzazione di carte topografiche alle scale 1:25.000 e 1:50.000
con processi di automazione del disegno.
Articolo 7
La Regione si impegna a fornire i prodotti e le informazioni di
cui ai precedenti articoli 3 e 4 all’IGMI entro il
1990.
L’IGMI si impegna a fornire i prodotti di cui ai
precedenti articoli 3 e 4 alla Regione entro il 1995.
Con scambio di lettere tra i contraenti viene annualmente
aggiornato il programma di lavoro relativo alla presente
convenzione con l’individuazione delle
collaborazioni connesse.
Gli eventuali impegni di spesa conseguenti a carico della
Regione saranno efficaci con l’esecutività degli
atti deliberativi relativi.
Articolo 8
Alla regolazione di eventuali obblighi economici per operazioni
derivanti dal presente accordo, si dovrà provvedere mediante la
stipula di atti amministrativi separati, secondo le procedure in
vigore.
In tale quadro l’IGMI, compatibilmente con le
proprie priorità istituzionali, provvederà, a richiesta della
parte, alla stampa dei prodotti cartografici di cui agli articoli 3
e 4 per conto della Regione, adottando tariffe agevolate.
Articolo 9
Il presente accordo entra in vigore al momento della
sottoscrizione delle parti e, salvo denuncia inoltrata da uno dei
contraenti con almeno sei mesi di anticipo, si intende confermato
fino al completamento della copertura del territorio della Regione
nei termini previsti dai precedenti articoli 3 e 4.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Il s’agit
d’une convention qui nous donne la possibilité
d’avoir le matériel que l’Institut
Géographique Militaire élabore chaque année et en même temps de
notre part nous prévoyons de rendre cette collaboration en donnant
notre disponibilité face aux matériaux que nous avons déjà et que
nous avons l’intention de prédisposer.
Comme vous savez, les Assessorats à
l’Agriculture, aux Travaux Publics et au Tourisme
sont les plus concernés pour tout le matériel qui est prévu et qui
sera indispensable pour l’élaboration des
différentes données, et d’une fac,on plus générale
je crois que c’est la base de toute élaboration, de
tout programme que l’Administration régionale voudra
présenter.
Cet échange qui a déjà été prévu dans d’autres
Régions, nous donnera la possibilité d’avoir
davantage une disponibilité de matériel sans avoir des frais
spécifiques.
Donc je crois que cette convention va dans ce sens.
Presidente
- Pongo in votazione la delibera in
oggetto:
Esito della votazione:
Presenti, votanti e favorevoli: 31
Il Consiglio approva all’unanimità.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK