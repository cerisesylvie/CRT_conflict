Consiglio Regionale della Valle d'Aosta - Oggetto del Consiglio n. 3536 del 17 aprile 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3536 del 17 aprile 2024 - Resoconto
OGGETTO N. 3536/XVI - Interrogazione: "Tempistiche per
l'approvazione del progetto esecutivo e del bando di gara per la
realizzazione dello svincolo ex Fera in Comune di
Saint-Vincent".
Marguerettaz (Presidente) -
Punto n. 19 all'ordine del
giorno. La parola all'assessore Sapinet.
Sapinet (UV) -
Grazie, collega, che ci chiede quando si
prevede l'approvazione del progetto esecutivo e l'indizione della
gara di appalto di realizzazione dello svincolo denominato ex
Fera.
Torniamo sull'argomento a distanza di tre mesi circa dall'ultima
iniziativa su questo tema, e siamo ovviamente qui per fornire tutti
gli aggiornamenti sullo stato della progettazione della nuova
rotatoria, che è sita al chilometro 73 + 200 della SS 26 nel Comune
di Saint-Vincent, all'altezza della località Fera.
Le novità rispetto a dicembre riguardano l'assegnazione ad ANAS,
da parte del Ministero delle infrastrutture e dei trasporti, del
finanziamento complessivo di 14 milioni di euro, una cifra che
comprende anche le anticipazioni già stanziate con le leggi
finanziarie del 2021 e del 2022; questo è un passaggio che
formalmente non è stato ancora comunicato, ma lo si desume dalle
tabelle che sono state postate durante la conferenza stampa del
CIPES, (il Comitato interministeriale per la programmazione
economica e lo sviluppo sostenibile) per gli interventi sulle
strade statali della nostra Regione.
Al momento si attende la delibera del CIPES per l'effettiva
formalizzazione e allocazione anche temporale degli stanziamenti ad
ANAS delle somme annunciate, sappiamo che sono 14 milioni, ma ci
mancano i tempi.
Sono già stati tuttavia programmati incontri anche ai massimi
livelli con i vertici ANAS, il primo dei quali è già calendarizzato
per il prossimo mese di maggio a Roma con l'amministratore delegato
della società, sulla base dei quali inizieremo a ragionare per
stabilire quali progetti finanziare con le somme effettivamente a
disposizione.
Ci stiamo comunque attivando con la direzione territoriale di
ANAS per il Piemonte e la Valle d'Aosta che incontriamo
regolarmente, anzi, direi più che regolarmente, proprio al fine di
sottoscrivere nei tempi più rapidi possibili un aggiornamento
dell'accordo di programma finalizzato al completamento delle
rotatorie in capo ad ANAS, comprese nei piani precedenti ma non
ancora realizzate, e all'individuazione delle nuove rotatorie da
realizzare lungo le intersezioni tra la SS 26, la viabilità
regionale e le viabilità comunali, al fine di rendere più sicura la
circolazione stradale e gli innesti con le strade di accesso a
Comuni e frazioni.
In particolare la rotatoria al km 73 + 200 in Comune di
Saint-Vincent, all'altezza della località Fera, sarà sicuramente -
e questo lo possiamo garantire - nel nuovo aggiornamento
dell'accordo a cui facevo riferimento poc'anzi; si tratta di
un'opera strategica per la sicurezza stradale, lungo il tratto
della statale 26, all'interno dell'abitato di Saint-Vincent per
l'accesso all'area artigianale e per i vari svincoli delle frazioni
limitrofe, della cui criticità abbiamo già ampiamente discusso.
Criticità, necessità ed esigenze di un territorio che abbiamo
portato e che continueremo a portare ai tavoli di ANAS e che - lo
ribadiremo, in occasione del prossimo incontro del mese di maggio -
è sicuramente strategico.
L'obiettivo comune è quello di far sì che ANAS provveda a
completare al più presto l'iter di progettazione dell'opera in modo
da compattare i tempi di realizzazione della stessa all'indomani
della sottoscrizione del nuovo accordo di programma. Al riguardo
ANAS comunica che l'intervento è in fase di aggiornamento
progettuale di riacquisizione dei pareri ed è già stato reinserito
anche nel nuovo contratto di programma 2021-2025, per coprire il
fabbisogno economico aggiuntivo rispetto a quanto previsto dal
contratto di programma 2016-2020.
Il confronto delle strutture con ANAS sul tema della messa in
sicurezza degli svincoli lungo la statale 26, come dicevo, è
continuo e lo conferma anche la lettera recente con la quale la
direzione territoriale di ANAS rende noto, in risposta a un nostro
sollecito di alcune settimane fa, l'imminente avvio del cantiere
per il completamento della rotatoria al km 89 + 100 nel Comune di
Nus, che era una questione particolarmente attesa, segnalando che
la formale consegna dei lavori - approfitto dell'occasione per
comunicarlo - all'impresa aggiudicataria è stata ratificata il 9
aprile scorso e che la durata del cantiere, per quello che riguarda
la rotonda di Nus, è prevista in 180 giorni con ultimazione
dell'opera fissata al 5 ottobre 2024.
Presidente -
Per la replica, la parola al collega
Marquis.
Marquis (FI) -
Abbiamo sottoposto nuovamente
quest'argomento all'attenzione del Consiglio a distanza di tre
mesi, perché nello scorso Consiglio ci era stato anticipato che era
in fase di lavorazione l'aggiornamento del progetto esecutivo.
Questa quindi era l'occasione per fare il punto; mi pare di aver
capito dalla sua risposta che sono stati messi a disposizione 14
milioni di euro per tipo di utilizzo e l'occasione di oggi è per
tenere caldo l'argomento perché sostanzialmente non venga
considerato una priorità, perché sono già troppi anni che
quest'intervento è in attesa di definizione, è stato già ripreso
più volte in mano a livello di progettazione e quindi riteniamo che
sia arrivato il momento di dar gambe alla realizzazione di
quest'iniziativa, anche perché - come ha detto anche lei - è una
situazione di estremo pericolo sulla SS 26 dove si sono già
verificati anche diversi incidenti.
La invitiamo quindi a monitorare quest'evoluzione del dossier,
affinché non vengano di nuovo, come in passato, applicate delle
logiche strane dove a quest'iniziativa ne sono sopravanzate
altre.
Anche da parte nostra terremo alto il livello di attenzione e
pertanto faremo nel tempo altre iniziative per verificare lo stato
d'attuazione e credo che oggi sia stato utile avere contezza della
disponibilità finanziaria che è stata resa disponibile dallo Stato
all'ANAS per questo tipo d'iniziativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK