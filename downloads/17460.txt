Consiglio Regionale della Valle d'Aosta - Oggetto del Consiglio n. 847 del 23 settembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 847 del 23 settembre 1999 - Resoconto
OGGETTO N. 847/XI Concessione di un contributo di lire
20.000.000 al Comitato "Apologie pour l'histoire" di Torino per
l'organizzazione del Convegno "Gli antichi e la montagna: ecologia,
religione, economia e politica del territorio" in programma ad
Aosta dal 21 al 23 settembre 1999, ai sensi della legge regionale
20 agosto 1993, n. 69.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che il Prof. Sergio Roda, presidente del Comitato
"Apologie pour l’Histoire" di Torino, ha presentato,
con lettera pervenuta in data 26 aprile 1999, una richiesta
tendente ad ottenere un contributo per
l’organizzazione del convegno "Gli antichi e la
montagna: ecologia, religione, economia e politica del territorio"
in programma presso la Biblioteca Regionale di Aosta dal 21 al 23
settembre 1999;
Considerato che lo scopo dell’iniziativa è quello
di sottoporre all’attenzione degli studiosi italiani
e stranieri le problematiche del rapporto fra gli antichi e la
montagna nei suoi aspetti ecologici, religioso-ideologici,
politico-istituzionali, nonché di verificare le modalità di
interrelazione causale e modificatrice tra ambiente naturale,
insediamento antropico e gestione istituzionale di un
territorio;
Rilevato che la direzione e l’indirizzo culturale
del convegno sono affidati a un comitato scientifico formato da
Emilio Gabba, professore emerito di Storia Romana presso
l’Università degli Studi di Pavia, da Andrea
Giardina, professore ordinario di Storia Romana presso
l’Università di Roma "La Sapienza", da Paola Sereno,
professore ordinario di Geografia presso
l’Università di Torino e da Paolo Desideri,
professore ordinario di Storia Romana presso
l’Università di Firenze;
Preso atto che al convegno hanno dato la loro adesione
importanti studiosi italiani e stranieri delle scienze
dell’antichità che si occuperanno con competenza dei
diversi temi in cui si articola l’iniziativa e che
qualificheranno indiscutibilmente il convegno con i crismi del più
alto rigore scientifico. Sono previsti infatti interventi dei
professori Wiblé (Martigny), Rémy (Grenoble), Bertrandy (Chambéry)
Conta (Pisa), Roth (Augsburg), Lo Cascio (Napoli), Vera (Parma),
Marcone (Parma), Foraboschi (Milano), Fraschetti (Roma), Traina
(Lecce), Letta (Pisa), Brizzi (Bologna), Firpo (Chieti), Scuderi
(Pavia), Sartori (Milano), Neri (Bologna), Migliario (Trento), Giua
(Firenze), Zaccaria (Trieste), Giorcelli (Torino), Pellizzari
(Torino);
Appurato che il convegno ha ricevuto il patrocinio e la fattiva
collaborazione di prestigiose istituzioni culturali quali la
Facoltà di Lettere e Filosofia dell’Università di
Torino, la Facoltà di Lettere e Filosofia
dell’Università del Piemonte Orientale "A.
Avogadro", il Dipartimento di Storia dell’Università
di Torino, il Dipartimento di Studi Umanistici
dell’Università del Piemonte Orientale "A.
Avogadro", il corso di Laurea in Storia della Facoltà di Lettere e
Filosofia dell’Università di Torino, nonché un
contributo di Lire 20.000.000 circa da parte del Comune di
Aosta;
Rilevato che il preventivo definitivo delle spese, presentato in
data 27 luglio 1999, ammonta a Lire 45.060.000, così ripartite:
- studio, progettazione grafica ed esecutivi di stampa,
immagine della manifestazione: foto E. Peyrot Lire 6.900.000
- stampa materiale (buste, programmi, manifesti ecc.) Lire
4.200.000
- spese vitto e alloggio per i relatori e rimborsi spese Lire
27.120.000
- spese di organizzazione Lire 6.840.000;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993, n. 69;
Tenuto conto della validità culturale e scientifica del
convegno, la Giunta, su proposta dell’Assessore
all’Istruzione e alla Cultura, ritiene pertanto
opportuno aderire alla richiesta mediante la concessione, ai sensi
dell’articolo 3 comma 1 della legge regionale 20
agosto 1993, n. 69, di un contributo di Lire 20.000.000, pari al 45
per cento circa della spesa preventivata;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 2 in data
11 gennaio 1999 concernente l’approvazione del
bilancio di gestione per l’anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data 29
gennaio 1999;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Ai sensi dell’articolo 8, comma 2 della legge
regionale n. 69/1993 e dell’articolo 3, comma 1,
lettera m) della legge regionale 7 dicembre 1979, n. 66, in ordine
alla competenza del Consiglio regionale;
Delibera
1) di approvare la concessione al Comitato "Apologie pour
l’Histoire" di Torino (C.F. 97589210018) di un
contributo di Lire 20.000.000 (ventimilioni), pari al 45 per cento
circa delle spese preventivate per l’organizzazione
del convegno "Gli antichi e la montagna: ecologia, religione,
economia e politica del territorio" in programma ad Aosta dal 21 al
23 settembre 1999, ai sensi dell’articolo 3 comma 1
della legge regionale 20 agosto 1993, n. 69;
2) di approvare ed impegnare la spesa di Lire 20.000.000
(ventimilioni) con imputazione al capitolo 57260 del bilancio di
previsione della Regione per l’anno 1999
("Contributi ad enti e ad associazioni culturali ed educativi per
manifestazioni ed iniziative culturali e scientifiche") richiesta
n. 3510, che presenta la necessaria disponibilità di fondi;
3) di disporre che alla liquidazione si provveda ai sensi
dell’articolo 58 della legge regionale 27 dicembre
1989, n. 90 e successive modificazioni in applicazione
dell’articolo 9 della legge regionale 20 agosto
1993, n. 69;
4) di stabilire che il contributo in questione non è soggetto
alla ritenuta d’acconto del 4 per cento prevista dal
D.P.R. n. 600 del 29 settembre 1973.
Président
Quelqu'un demande la parole? Si personne ne
souhaite intervenir, je soumets au vote le point n° 34:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK