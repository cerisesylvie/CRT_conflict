Consiglio Regionale della Valle d'Aosta - Oggetto del Consiglio n. 628 del 28 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FORESTE E TERRITORI MONTANI
Tutela del patrimonio boschivo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 628 del 28 luglio 2014 - Resoconto
OGGETTO N. 628/XIV - Interrogazione a risposta immediata:
"Iniziative per arginare il rischio di danni al patrimonio
forestale causati dalla processionaria del pino".
Presidente
- Chi chiede la parola? La parola al collega
Nogara.
Nogara (UVP) -
Merci Président.
Come penso si ricorderà, Assessore, circa 6 mesi fa le avevo
fatto un po' le previsioni di quello che sarebbe successo - e che è
successo - in questi mesi, cioè siamo di fronte a degli attacchi
parassitari sia di
ips typographus
che di processionaria del
pino.
Probabilmente molta gente sottovaluta queste cose...io spero che
voi non lo facciate, perché soprattutto gli attacchi di
ips
typographus
, se non presi nella dovuta considerazione, possono
provocare...non ingenti, ma ingentissimi danni al patrimonio
forestale. Quello che volevo dirle è appunto il fatto che non è che
ci si limita solo a queste zone...non so, penso che lei me ne parli
adesso, sono due zone su cui sono già incentrati degli interventi
appunto per cercare di limitare questi attacchi...questo per quanto
riguarda
l'
ips typographus.
Per quello che riguarda la processionaria del pino, si torna a
parlare dei cantieri forestali: la processionaria del pino si
faceva sempre nei mesi invernali, proprio per non arrivare ai punti
in cui siamo arrivati quest'anno. Già nella relazione del
Comandante del Corpo forestale valdostano, quando eravamo tutti
presenti, in quell'occasione, proprio il dottor Vertui, ha puntato
il dito su questo, nel senso che ci sono stati dei casi di morte di
animali, di cani soprattutto, perché venivano a contatto con i nidi
di questo parassita e, in più, dei danni ingenti soprattutto per i
bambini o per le persone anche adulte, che, non conoscendo il
problema, toccavano i nidi o toccavano queste larve. Grazie.
Presidente -
La parola all'Assessore Testolin.
Testolin (UV) -
Grazie Presidente.
Questioni non sicuramente sottovalutate... Per quanto riguarda
l'attacco - così come sottolineato - di
ips typographus
in
località Les Combes del comune di Introd e di Arvier e in località
Pétosan di La Thuile, si rende noto che la pullulazione degli
insetti riguarda principalmente le piante ovviamente abbattute,
mentre sono al momento trascurabili i danni provocati alle piante
in piedi. Il Corpo forestale della Valle d'Aosta ha provveduto in
entrambe le zone ad installare apposite trappole a feromoni e
continua a monitorare costantemente l'evoluzione degli attacchi
dello scolitide. La Struttura forestazione e sentieristica
dell'Assessorato sta invece provvedendo, tramite proprie squadre e
ditte affidatarie, alla scortecciatura e all'esbosco del legname
infestato. Inoltre sono state coinvolte le Amministrazioni comunali
al fine di accelerare le procedure di allontanamento del legname
dal bosco.
Per quanto attiene invece alla problematica della
processionaria, si segnala come al momento non è più possibile
intervenire, in quanto, come lei mi insegna, l'attacco sui pini è
terminato poiché le larve che provocano i danni alle piante hanno
completato il loro ciclo evolutivo. Al momento le pinete
interessate dagli attacchi hanno quindi superato il periodo di
criticità e stanno recuperando il loro normale stato vegetativo. A
seguito dell'attività di collaborazione, che era già iniziata negli
scorsi mesi, le competenti Strutture dell'Assessorato nel prossimo
mese di settembre incontreranno nuovamente i Sindaci delle località
che sono state più interessate da questa problematica, al fine di
concordare un piano di interventi da attuarsi tra l'autunno e la
primavera prossimi, unitamente al proseguimento, ovviamente,
dell'attività di monitoraggio da parte del Corpo forestale della
Valle d'Aosta. Merci.
Président -
Pour la réponse, la parole au Conseiller
Nogara.
Nogara (UVP) -
Merci Président. Cerco di essere il più
veloce possibile.
Per quello che è il discorso dell'
ips typographus
, volevo
ricordarle che i problemi che ci sono a Les Combes di Introd sono
per un puro fatto di organizzazione, perché è rimasta ferma una
teleferica, è stata piazzata a Saint-Pierre, è rimasta ferma 8
mesi, e quando sono stati fatti i lavori di taglio, lì, a Les
Combes, per un'organizzazione...non so come chiamarla, questa
teleferica è rimasta bloccata lì senza fare nessun tipo di lavoro e
adesso, a Les Combes, siamo lì che stiamo correndo. Io le voglio
ricordare che adesso ci sono i danni alle piante a terra, ma per le
piante che sono rimaste in piedi i danni partono da ora in avanti,
perché tra 15 giorni c'è lo sfarfallamento e tutti questi scolitidi
si vanno a inserire sulle piante in piedi, perciò vedremo un
altr'anno, in primavera, che lavoro è stato fatto in quella
situazione. Quello che volevo dirle è che un grosso problema è
proprio quello dell'organizzazione, anche in questo momento dei
lavori, perché una teleferica non può stare 8 mesi a Saint-Pierre
senza fare assolutamente niente.
Per quello che concerne la processionaria del pino, erano state
fatte delle segnalazioni per 3 rimboschimenti e per 18 aree urbane
critiche, situazioni critiche. Gli interventi che sono stati fatti
sono: 2 aree urbane su 18 e 2 rimboschimenti su 3; ciò vuol dire
che è per questo motivo che abbiamo avuto anche grandi problemi e
vedremo di nuovo un altr'anno i problemi che ci saranno appunto per
quello che riguarda la processionaria del pino. Le voglio ancora
lasciare...guardi, mi ero fatto un giro...le lascerò delle foto che
ho fatto in una zona che da Champorcher va a Issogne, dove hanno
fatto una linea elettrica nuova. È un lavoro che doveva essere
fatto per poter collegare...che non ci siano dei problemi, non si
può portare solo una linea diretta, ma bisogna fare la cintura,
ecco...sono stati fatti dei lavori e ci sono tutte le piante a
terra! Questi sono lavori che deve fare la ditta appaltatrice, sono
delle prescrizioni che le Stazioni forestali, che l'Assessorato
devono dare, perché altrimenti un altr'anno ci ritroviamo di nuovo
in queste situazioni con condizioni critiche. Grazie.
Presidente -
Grazie collega. Punto 3.03.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK