Consiglio Regionale della Valle d'Aosta - Oggetto del Consiglio n. 433 del 13 febbraio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
CONSIGLIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 433 del 13 febbraio 2014 - Resoconto
OGGETTO N. 433/XIV - Reiezione di mozione: "Conferimento di
mandato alla V Commissione consiliare permanente per la valutazione
della fattibilità e sostenibilità del progetto di realizzazione del
nuovo Presidio ospedaliero regionale".
Président -
Pour l'illustration, la parole au collègue
Cognetta.
Cognetta (M5S)
- Grazie Presidente.
Questa mozione parte da ciò che è accaduto in V Commissione l'8
gennaio: l'8 gennaio di quest'anno sono stati appunto auditi, nella
commissione, sostanzialmente i vertici di COUP ed è stato
illustrato il progetto, diciamo così, di rifacimento dell'ospedale.
Ora, è stata un'audizione piuttosto interessante, perché per la
prima volta abbiamo visto nel dettaglio ciò che è stato sviluppato
dai vertici della COUP e, soprattutto, abbiamo avuto modo di
parlare e di valutare con il progettista tutta quanta una serie di
aspetti che non conoscevamo e che sono stati portati all'attenzione
della commissione, una commissione tra l'altro molto più ampia,
perché erano presenti sostanzialmente quasi tutti i Consiglieri.
Dicevo, durante questa presentazione sono emerse tutta quanta una
serie...diciamo così, di necessità piuttosto che valutazioni
rispetto a ciò che si stava facendo. A questo punto sono scattati
nella mente di diversi di noi alcuni dubbi, diciamo anche diverse
perplessità, perché non si è capito fino in fondo; il progetto è un
progetto molto grande, è un progetto molto impattante, è un
progetto che ha delle caratteristiche anche positive da certi punti
di vista, non si può dire in maniera diversa, però solleva,
comunque sia, una serie di altri dubbi rispetto ai costi, rispetto
alla gestione successiva, soprattutto, rispetto anche a ciò che
effettivamente è utile per la nostra Regione.
Allora noi, con uno spirito direi piuttosto collaborativo,
piuttosto efficace...perché il problema dell'ospedale è un problema
che riguarda tutti, non è un problema politico, è un problema
sociale, quindi un ospedale efficiente, un ospedale che funziona,
un ospedale che risponde ai requisiti è a beneficio di tutta quanta
la nostra comunità...ci siamo posti, diciamo così, nell'ottica di
trovare delle soluzioni. In quella seduta era presente anche
l'Assessore alla sanità, l'Assessore Fosson, con il quale c'è stato
uno scambio rispetto a ciò che c'è stato presentato e, diciamo
così, si è capito che c'erano delle questioni che, ripeto, pur
nelle differenze politiche che ci contraddistinguono, avevano dei
punti in comune. A questo punto è stato deciso di preparare questa
mozione.
Questa mozione, in sostanza, cosa chiede? Questa mozione chiede
che, prima di procedere con l'effettiva costruzione di tutto quanto
ciò che è il complesso ospedaliero nuovo, e di tutto quello che
dev'essere messo in atto...è un lavoro che durerà circa una decina
d'anni, quindi insomma non è un lavoro da poco, è già cominciato in
parte, siamo arrivati in questo momento alla fase degli scavi
archeologici che, nonostante la questione burocratica - adesso si è
risolta - pare che cominci ad essere fatta...dicevo, nonostante
questo, noi volevamo un attimino fermare l'iter che si sta
svolgendo e andare a valutare, nel dettaglio, ciò che
effettivamente è importante, interessante e utile per la nostra
Regione. Alla luce di quali aspetti? Beh, il primo è un aspetto
chiaramente delle necessità, cioè noi pensiamo che innanzitutto
bisogna valutare, in maniera precisa e puntuale, ciò che ci serve
nel pieno dettaglio. E questa è una cosa che dobbiamo fare in
maniera certa, perché non è che gli ospedali si fanno tutti i
giorni, questa è una cosa che poi ci porteremo nelle prossime
decine di anni, un po' com'è successo per l'ospedale attuale,
quindi non possiamo evitare...diciamo così, di decidere in maniera
precisa e corretta. E poi c'è una questione economica, una
questione economica che, come vedete, in questi giorni sta
diventando via via più pressante, ed è una cosa sulla quale
dobbiamo assolutamente porre un accento e porre un freno, perché se
poi l'ospedale non può essere gestito nella sua interezza, nella
sua completezza, questo diventa un problema talmente grande
successivamente che rende inutile anche l'opera stessa!
Quindi noi, ripeto, con spirito di responsabilità e, diciamo
così, di servizio sociale rispetto a ciò che facciamo, ci poniamo
degli interrogativi. Questi interrogativi vogliono essere in questa
mozione sviluppati all'interno della V Commissione, quindi vuole
essere fatto un lavoro all'interno della V Commissione che è
semplicemente quello di valutare nella sua interezza, nella sua
pienezza, nella sua completezza questa proposta e, eventualmente,
porre dei correttivi, dei correttivi alla luce delle valutazioni
che vengono fatte dagli organi competenti quali l'USL, piuttosto
che l'Assessorato della sanità, piuttosto che tutte quante le
altre...diciamo così, parti che intervengono rispetto a questa
cosa. Quindi a questo punto abbiamo presentato, come dicevo, questa
mozione. È una mozione direi piuttosto semplice, scritta magari
anche in maniera poco tecnica, cioè nel senso che potrebbe essere
che non ha recepito in pieno...l'ho scritta io, non ho una
grandissima esperienza, quindi magari ho fatto qualche errore...ma
su questo si possono fare in questo momento le opportune correzioni
e cercare di arrivare a questa risoluzione, cioè al fatto di
interrompere momentaneamente la situazione e valutarla con estrema
calma...ripeto: al di là del gioco delle parti, al di là del gioco
politico che facciamo normalmente in quest'aula. Questo è lo
spirito con il quale è stata presentata questa mozione e con la
quale vorremmo discutere. Se ci sono proposte da parte della
maggioranza, siamo pronti ad accoglierle.
Président
- On peut ouvrir la discussion générale. Il y a
quelqu'un qui souhaite intervenir? Pas de requêtes d'intervention?
S'il n'y a pas de requêtes, on va fermer la discussion
générale...avant de fermer, la parole à l'Assesseur Fosson.
Fosson (UV)
- Sì, grazie Presidente.
Questo è un argomento centrale nel futuro della Valle d'Aosta e
voglio accogliere lo spirito positivo di discussione di chi ha
proposto questa mozione, anche se mi permetto di dire che il
percorso in V Commissione era già stato segnato, proprio in tutte
le sue articolazioni, in questo senso.
Io penso che siamo tutti d'accordo che non è più tempo di
contendere - lo si è fatto per 20 anni - su dove fare, se sia
necessario o no, eccetera, ma tutti, con diverse sfumature - e lei
l'ha detto bene - siamo tutti d'accordo che il progetto vada
realizzato. E questo non per un desiderio di fare qualche cosa di
straordinario, ma di fare qualche cosa di utile, perché alla base
del concetto del Presidio unico, c'era proprio il discorso di
riportare in un'unica sede addirittura tre Presidi ospedalieri,
cioè quello centrale di viale Ginevra, il Beauregard, dove ricordo
che ci sono delle unità ad alta specializzazione come quella della
Pediatria, della Ginecologia, con delle sale operatorie che
funzionano senza rianimazione, e ormai anche qualsiasi intervento
sia ginecologico che altro ha bisogno di una sinergia di esperti, e
poi anche la psichiatria di via Saint-Martin-de-Corléans.
Quindi l'esigenza di un Presidio unico, di concentrare tutti i
servizi in un unico Presidio significava dare maggiore qualità alla
nostra sanità. In questi giorni stiamo lavorando con l'ASL di
Ivrea...vi assicuro che loro hanno tagliato tanti di quei servizi
di eccellenza che noi stiamo ancora dando, loro rimandano sempre
tutto a un centro specializzato, l'infartuato lo caricano su
un'ambulanza e lo mandano al centro di Torino, mentre noi possiamo
fare sia la coronarografia sia l'angioplastica in sede per 120 mila
abitanti. C'era dunque una possibilità di dare più qualità e anche
con minori costi. Il problema è che in un Presidio unico si potesse
togliere la guardia medica anestesiologica che c'è al Beauregard e
migliorare la funzionalità infermieristica.
Il progetto che è stato presentato - ed è stato detto anche
nelle premesse - è un progetto bello, cioè un progetto
avveniristico, sicuramente che risolve poi anche i problemi
strutturali della sanità del futuro. Io non ho partecipato al
progetto; quindi, allo studio, ma posso dire con obiettività che
sicuramente è un grande progetto, fatto - come avete visto - da
architetti di grande fama, che sono dedicati per questo nella loro
attività. La V Commissione, l'altra volta, ha voluto affrontare con
questi principi la discussione in modo ampio: ha convocato gli
architetti, ma non è stata conclusiva perché l'architetto stesso ci
ha detto che non era preparato a indicarci e a farci vedere che
cosa sarebbe rimasto della vecchia struttura e come sarebbe stata
utilizzata, soprattutto non erano ancora preparati i costi di
gestione, che, in un momento economicamente difficile come questo,
sono determinanti per la scelta, costi di gestione che devono
essere validati dall'USL. Ecco, quindi noi non abbiamo ancora
riconvocato la V Commissione proprio perché non abbiamo ancora
questi costi validati, e la nostra intenzione era proprio di
riportare in commissione questa problematica, non appena ci fossero
stati i costi.
Sul fatto che intanto il COUP non procedesse a un appalto,
quello era stato correttamente registrato dal Presidente della V
Commissione e poi inviato alle strutture regionali dicendo che, in
attesa di questa discussione in V Commissione, il COUP non avrebbe
proceduto all'appalto definitivo, quindi era già implicito in
quello che era stato detto.
Chiederei quindi un momento di sospensione per decidere con la
maggioranza. Sul testo lei ha detto "non l'ho scritto"...no,
secondo me è stato anche scritto correttamente, però siccome le
indicazioni sono diverse e c'è chi vorrebbe, prima di sentire i
costi, già rivedere tutto il progetto, secondo me in primo luogo è
corretto e giusto rivederci in commissione non appena tutti i dati
di sostenibilità economica in questo periodo siano stati validati
dall'USL e c'è un mio impegno su questo. Nel frattempo, bisogna
anche specificare, perché lei ha accennato, per esempio, che i
lavori dell'appalto degli scavi archeologici vadano avanti...a
parte il fatto che sono già stati appaltati e quindi ritornare
indietro è difficile, e poi era una delle discussioni che si sono
sempre fatte proprio sul fatto che gli scavi archeologici avessero
o non avessero la possibilità di identificare dei resti. Io
chiederei quindi una sospensione per riformulare il testo, in modo
che possa essere accolto da tutti. Grazie.
Presidente
- Il Consiglio è sospeso.
Si dà atto che la seduta è sospesa dalle ore 9,44 alle ore
10,27 e che dalle ore 10,27 assume la presidenza il Vicepresidente
André Lanièce.
Lanièce (Presidente)
- Riprendiamo i lavori. Ha chiesto
la parola il collega Donzel; ne ha facoltà.
Donzel (PD-SIN.VDA)
- Grazie Presidente.
Una comunicazione a nome dei gruppi della minoranza: sulla
mozione testé presentata, noi riteniamo di condurre il dibattito
sul testo della nostra mozione e con l'impegnativa presente nel
testo della mozione.
Presidente
- Okay. Allora siamo sempre in discussione
generale. Si mantiene ovviamente la mozione presentata col testo
rappresentato. C'è qualcun altro che intende intervenire? Se non vi
sono richieste, dichiaro chiusa la discussione generale. Qualcuno
intende parlare dopo la chiusura? Ha chiesto la parola l'Assessore
Fosson; ne ha facoltà.
Fosson (UV)
- Sì, grazie Presidente.
Mi dispiace, perché avevamo colto lo spirito di collaborazione;
tra l'altro, noi avevamo scritto un emendamento che ci impegnavamo
nelle cose che vi ho detto. Mi sembra che i testi nei principi
siano uguali, ma nella forma siano diversi, e quindi il nostro voto
sarà di astensione.
Presidente
- Ha chiesto la parola il collega Guichardaz;
ne ha facoltà.
Guichardaz (PD-SIN.VDA)
- Assessore, aspettavo che lei
esponesse un po' il vostro testo alternativo, visto che il nostro è
pubblico, quindi...sì, l'abbiamo visto, però magari nell'ambito del
dibattito è corretto che anche chi ci ascolta abbia
cognizione...siccome quello sull'ospedale è un argomento che
riguarda credo non solo il Consiglio regionale, ma l'intera
collettività...
Io devo dire che sono un po' stupito, nel senso che pensavo che
la nostra mozione sarebbe passata senza nessun problema. Era una
mozione scritta praticamente dall'Assessore, nel senso che noi
abbiamo ripreso quanto è stato dichiarato direttamente
dall'Assessore Fosson, in commissione consiliare, e sulle
dichiarazioni dell'Assessore abbiamo costruito una mozione, una
mozione che va nella direzione:
"in attesa di un confronto, di
fare arrestare a COUP l'iter di avanzamento del progetto e di dare
mandato alla V Commissione di valutare, con l'Assessore competente,
fattibilità, sostenibilità ed eventuali soluzioni alternative,
prima di procedere al bando di gara di inizio lavori"
.
Adesso vi leggo alcuni stralci dell'audizione e poi capirete il
perché di questo mio stupore, di questo nostro stupore
. "Intanto
grazie a tutti per il confronto che c'è stato...
- dice
l'Assessore Fosson - ...
qualcuno lo aveva già visto quel
progetto, io l'avevo visto una sera con il Ministro Balduzzi,
quando era stato illustrato a lui e diciamo le cose come sono. Io
non avevo mai incontrato gli architetti prima di ora, neppure il
dottor Giunti. I miei colleghi sono qui, Follien e il Presidente
non avevano mai visto il progetto, per cui anche noi abbiamo
bisogno di un momento di elaborazione che vogliamo fare insieme,
non ho assolutamente niente al contrario. Mi spiace che non abbiate
fatto questa domanda dei costi e della sostenibilità agli
architetti, perché oggi sono venuti, e non è solo una questione di
sostenibilità di manutenzione...
- quindi gestionale,
sostanzialmente, diciamo quel riferimento che voi mettete nel
vostro impegno - ...
ma anche una sostenibilità di personale. Noi
abbiamo sempre detto che, portando giù il Beauregard, avremmo
risparmiato. Oggi abbiamo chiesto questi dati e non li hanno ancora
dati. Sono d'accordo con Guichardaz, non è che si possa vedere la
globalità della cosa tra 4 o 5 anni... Quello che tu mi dici del
Beauregard e sulla Maternità sono domande corrette, lui non le ha
portate...
- con riferimento al progettista - ...
penso che
questo sia tutto un altro progetto rispetto a quello che avevamo
visto. La mia proposta è di farli ritornare sicuramente con la
globalità (che voglio vedere anch'io) e anche con dei costi di
sostenibilità, perché è vero che è cambiato il mondo, ma è anche
vero che noi abbiamo bisogno di un Presidio unico... Non voglio
sottrarmi alla discussione, ma con i miei colleghi non ci siamo
confrontati, perché non avevamo mai visto il programma. Le sue
risposte si sono limitate ai 100 milioni e anch'io voglio sapere
degli altri...
- anche noi, se permettete, abbiamo qualche
curiosità! -
...è stato detto anche chiaramente che 150 milioni
è il budget iniziale, però su questi 135 milioni non so rispondere
con precisione, anche perché, come vi dico, è la prima volta che
affrontiamo questo progetto tutti insieme. La proposta che faccio
alla commissione è: prima di portare l'esecutivo in Giunta, di
ritornare qui, in commissione, dove penso che l'argomento sia stato
trattato, ma la nostra idea è di affrontarla nel modo corretto. La
mia proposta sarebbe di lasciarci discutere. È chiaro che è
cambiato il mondo. Voglio vedere, gliel'ho chiesto oggi, la
sostenibilità di questo progetto, la manutenzione, il personale.
Anche l'USL è preoccupata per i costi di gestione, anche Follien mi
ha detto che non ha mai visto il progetto prima..."
- questo è
quanto è stato detto e, in più, poi ribadisce:
"questo progetto
è un'altra cosa, effettivamente lo diceva giustamente
Guichardaz...
-
vabbè -
...rispetto a quanto avevamo
discusso è un bel progetto, non si può dire, è un progetto
ambizioso...secondo me, in corretta onestà, che si abbia la
possibilità di verificare la sua sostenibilità".
E poi
conclude:
"se voi mi date mandato, io chiedo al nuovo
progettista di venire con questi dati che mancano, con una
globalità, e poi ne discuteremo insieme e chiederemo anche al
Presidente di esserci".
Allora, noi, sulla base di queste dichiarazioni, non abbiamo
scritto nient'altro di ciò che è emerso...diciamo da questa
audizione; pensavamo di fare una cosa assolutamente bipartisan. Il
problema non sono i costi di gestione, il problema - come ha
ribadito l'Assessore in V Commissione - è un problema di
sostenibilità complessiva del progetto dell'ospedale. Ci è stato
detto in commissione che si farà un'ala nuova, addirittura i
progettisti l'hanno definito un ospedale nuovo e un ospedale
vecchio, sdoganando, diciamo, quel velo che rappresentava anche il
vecchio come l'ospedale nuovo, tutti insieme, come un ospedale
ristrutturato e ampliato...sono due ospedali: uno vecchio e uno
nuovo.
I progettisti ci hanno detto che cosa intendono fare dell'ala
nuova, non ci hanno detto - e lo rileva l'Assessore Fosson - che
cosa intendono fare dell'ala vecchia! I progettisti parlano
addirittura di svuotare l'ala su via Saint-Martin-de-Corléans
dicendo: "si libereranno 8 mila metri quadrati, vedremo tra 4, 5,
6, 7 anni che cosa farne, per il momento non sappiamo come usarli,
demoliremo la palazzina dell'ex Infetti"! Ci è stata data una
rappresentazione di un ospedale nuovo che è l'unica cosa che, al
momento, evidentemente, interessa fare, senza dire come questo
ospedale si collegherà in maniera funzionale con il vecchio, senza
fare un discorso di insieme!
L'Assessore Fosson ha rilevato la mancanza di questo discorso
d'insieme: un ospedale non può funzionare se non è integrato, e la
parte nuova deve necessariamente essere integrata con la parte
vecchia! Se non c'è un progetto d'insieme, se non si capisce qual è
il destino del vecchio, a noi, della minoranza - ma io credo
all'intera popolazione valdostana - non interessa fare un buco e
metterci dentro una struttura nuova, se non si sa come funzionerà
in sinergia con la vecchia!
Allora, lo continuiamo a ripetere: questo è un altro progetto,
l'ha detto l'Assessore Fosson, non è il progetto sul quale si è
discusso nel 2007, non è il progetto su cui si è discusso nel 2011
in sede di Collegio dei sanitari, è un'altra cosa, ed è soprattutto
un progetto che ha una sostenibilità praticamente inesistente! Noi
siamo convinti - e questo discorso dovrebbe essere ripreso in sede
di commissione - che con 100 milioni di euro non si è in grado né
di fare una struttura nuova, né integrandola eventualmente con
altri 15-20 milioni di euro di poter fare una struttura efficiente
e, diciamo, riunificata in modo tale da poter portare giù - come
diceva giustamente l'Assessore - il Beauregard e l'ex
Maternità.
Cosa faremo del Beauregard? Qualcuno ci ha detto qualcosa? Non
si sa nulla! Cosa faremo dell'ex Maternità? Qualcuno ci ha detto
qualcosa? Non si sa nulla! Questo progetto manca dei fondamentali,
non si può incominciare l'unica grande opera che la Valle d'Aosta
probabilmente implementerà da qua al 2020 senza sapere che cosa si
intende fare di ciò che rimane, di ciò che verrà svuotato! È
veramente un modo di procedere che non ha nessun senso.
Noi, con la nostra mozione, chiediamo di interrompere, di
sospendere, noi non chiediamo di arrestare del tutto e di
riformulare completamente una progettazione, oggi non siamo qua a
dire: "vogliamo l'ospedale nuovo, vogliamo un ospedale vecchio". Il
gruppo PD-Sinistra VdA ha espresso in più di una sede la sua idea,
ma il problema, oggi, è di capire se la città di Aosta, se la Valle
d'Aosta potrà avere un ospedale...non un ospedale nuovo, un
ospedale vecchio, un ospedale ampliato, un ospedale vecchio
ampliato e ristrutturato...noi vogliamo capire se è possibile avere
un ospedale valdostano, un ospedale efficiente, un ospedale
integrato. Ed è questo il motivo per cui noi riteniamo che la
vostra mozione non sia accoglibile perché fa riferimento solo ed
esclusivamente ai costi di gestione.
Riteniamo che la mozione che abbiamo scritto è una mozione che
va assolutamente nella direzione che avete delineato voi, che ha
delineato lei, Assessore, in sede di V Commissione, e non vediamo
il motivo per cui questa mozione non possa essere tranquillamente
votata in maniera bipartisan, l'avete scritta anche voi!
Presidente
- Grazie. Ci sono altre richieste d'intervento
per dichiarazione di voto? Ha chiesto la parola il collega
Fabbri.
Fabbri (UVP)
- Grazie Signor Presidente. Grazie colleghi
dell'attenzione.
Allora, mi sembra che il collega Guichardaz abbia già
puntualizzato molto bene quella che è la nostra posizione,
posizione che intendiamo mantenere. Questa posizione è naturalmente
il frutto di un qualcosa che è stato ponderato tra tutti noi del
gruppo UVP e del gruppo dell'opposizione. Nasce dal fatto che
questa opera ci è sembrata un'opera che vada al di là di quelle che
possono essere le possibilità della nostra Regione nel
futuro...adesso e nel futuro.
La COUP, che ha seguito questi lavori e che è una società non a
zero costi per la nostra Regione, ha già presentato un
cronoprogetto che lascia adito a qualche dubbio, soprattutto
nell'ultima fase, quella dove il collega diceva: "si vedrà la
ristrutturazione del vecchio ospedale e la sua funzionalità
futura". La logica del fare tutto in fretta, del pensare in poche
persone di fare tutto il tutto in quattro e quattr'otto, in questo
caso non può e non deve funzionare, proprio perché si tratta di una
struttura di estrema importanza per tutta la popolazione
valdostana.
L'aver pensato a un progetto che stravolgeva quello che
era...diciamo l'inizio dell'idea del nuovo ospedale e cioè quello
della ristrutturazione dell'ospedale e non della costruzione
ex
novo
di una mega struttura, se poteva aver avuto una sua
giustificazione in un'epoca di
grandeur
, oggi, nell'attuale
difficile condizione economica è, a nostro avviso, improponibile.
Troppi sono i dubbi circa la sostenibilità economica dell'opera e
del suo utilizzo. Qui si tratta - come si diceva prima - non solo
della sostenibilità gestionale, ma anche della sostenibilità
economica
in toto
dell'opera. Questo ricorso al debito di
135 milioni - o 150 se si riescono a trovare gli altri 15 - quanto
ci costerà, alla fine dell'operazione, tra interessi e capitali da
restituire? Per quanti anni bloccherà delle preziose risorse per
intervenire sull'economia nostra che, ormai, è boccheggiante? Io
non sono un esperto di economia, né di finanza; chiedo a chi è più
esperto di me di rispondere con sincerità a queste domande. Mi
sembra che andiamo a bloccare con quest'ultima grande opera quelle
risorse che sono indispensabili per il rilancio della nostra
economia. Chiedo che mi si risponda sinceramente. Bisognerebbe
avere contezza, bisognerebbe avere delle precise informazioni su
quello che è il piano di rientro dal debito, avere informazioni
sulle previsioni di spesa per la gestione del nuovo ospedale e
insisto nel dire "nuovo ospedale"...non è sufficiente, è invece
necessario avere un quadro totale d'insieme delle spese economiche
che sono da sostenere dalla Regione. Troppi dubbi poi, come ha
detto chi mi ha preceduto, aleggiano sulla possibilità della
ristrutturazione del vecchio ospedale e sul suo utilizzo.
Mi sembra, dunque, cari colleghi, che vi siano tanti, numerosi
motivi per fare una profonda riflessione prima di procedere nella
realizzazione del progetto, ed è per questo che ci sembra che,
tutti insieme, possiamo affrontare questo problema e, tutti
insieme, possiamo accettare la proposta che noi vi facciamo di una
meditazione sul nostro futuro. Grazie.
Presidente
- Ha chiesto la parola la collega Morelli
Patrizia; ne ha facoltà.
Morelli (ALPE)
- Merci Président.
La vicenda dell'ospedale - sappiamo tutti - è una vicenda lunga
decenni, che ha visto il succedersi di progetti diversi, idee
diverse, visioni diverse...dai progetti Limacher, a quello di
Finaosta, a questo progetto; un progetto nel merito del quale poco
si può dire, perché in realtà, dall'esposizione fatta in
commissione, è indubbiamente un bel progetto dal punto di vista
architettonico, dal punto di vista tecnologico, è un progetto che
propone soluzioni sicuramente al passo con i tempi e anche una
concezione dell'ospedale moderna, una concezione di un ospedale
dove si vuole dividere in modo netto quello che è il flusso dei
pazienti dal flusso dei visitatori, dove si vuole evitare la
commistione che c'è attualmente nel nostro ospedale e che è fonte
di infezioni. È un progetto che, inserito in quel contesto, è
sicuramente un progetto all'altezza della necessità, ma è un
progetto di cui si ignorano troppe cose, si ignora la
sostenibilità, si ignora qual è la visione di insieme, quale sarà
l'integrazione tra questo ospedale nuovo, che è un ospedale nuovo,
con la parte vecchia. Qui non si tratta più di una ristrutturazione
con un ampliamento come si trattava nel 2007 quando si è tenuto il
referendum, qui è proprio un'altra storia.
Io ho apprezzato l'illustrazione del collega Cognetta, perché il
collega Cognetta non ha dei retro-pensieri, non ha un retroscena,
un retroterra come posso averlo io, che c'ero già nella scorsa
legislatura, e che ho maturato un certo tipo di pensiero
condizionato da tanti fattori. Il collega Cognetta ha fatto
un'illustrazione laica, oggettiva. Ha detto: "abbiamo audito in V
Commissione i progettisti; abbiamo quindi preso coscienza di quello
che è la proposta della Giunta per l'ospedale regionale; abbiamo
avanzato delle perplessità condivise da tutti, anche dalla
maggioranza. Quindi la nostra proposta è: fermiamo la macchina,
arrestiamo questo iter, diamoci il tempo di riflettere, di prendere
decisioni che siano il più possibile con cognizione di causa, il
più possibile rispondenti alla necessità di fornire, di dare alla
Valle d'Aosta un ospedale adeguato, ma compatibilmente con la
situazione attuale, con le profondamente mutate condizioni
finanziarie".
Questo proponeva la nostra mozione, in modo molto chiaro e molto
semplice: di far arrestare alla COUP l'iter di avanzamento del
progetto e di dare mandato alla V Commissione di valutare con
l'Assessore competente fattibilità, sostenibilità ed eventuali
soluzioni alternative, perché è di questo che bisogna parlare, in
questo momento: arrivare a definire qual è la scelta migliore, la
decisione migliore per questa realtà e per la nostra Regione. Cosa
diversa è quanto ci è stato proposto, invece, dalla maggioranza,
perché la maggioranza invece vuole proseguire nell'iter, vuole
andare a procedere con lo scavo archeologico. Ci chiediamo
veramente che senso abbia procedere con uno scavo archeologico
prima di fare una riflessione e dirci quale possa essere la
soluzione più adeguata. Non vorremmo pensar male, non vorremmo
pensare che, ancora una volta, debba prevalere la filosofia del
mattone, la filosofia del cantiere a tutti i costi.
Noi propendiamo per una soluzione più prudente, in questo
momento, e rinnoviamo alla maggioranza il nostro invito ad
arrestare l'iter e a fare una riflessione comune e laica come
quella che ha fatto il collega Cognetta nella sua
illustrazione.
Presidente
- Grazie. Ha chiesto la parola il collega
Ferrero, per dichiarazione di voto.
Ferrero (M5S)
- Grazie Presidente.
Mi rivolgo all'Assessore Fosson non come politico, ma come
medico, come medico che ha raccolto anche il suo consenso in base
alla stima, a quasi un rapporto emozionale che ha con i suoi
elettori, e mi rivolgo all'Assessore Fosson anche come cattolico,
come lo sono io...è stato cattolico, lo siamo stati in anni in cui
essere cattolici non era così comodo, non era di moda.
Io vedo, per ora...ma adesso vedremo poi dalla votazione...vedo,
da una parte, tre persone che hanno sponsorizzato il progetto
dell'ospedale, che sono: il Presidente Rollandin, l'Amministratore
delegato della COUP, Paolo Giunti, e il responsabile del
procedimento, vedo tre indagati per un'inchiesta giudiziaria...c'è
una richiesta di rinvio a giudizio pendente. Questo è il loro
progetto, loro sono gli sponsor di questo progetto! Vedo,
dall'altra parte, un Assessore che prima di tutto è un medico, che
conosce bene qual è la realtà dell'ospedale, che ci ha vissuto, che
ha operato bene e che, sinceramente, messo lì, in quell'angolo
rispetto alla Giunta, mi sembra quasi volersi staccare da un certo
tipo di comportamento. Abbiamo visto nelle sue parole, ma
soprattutto nei suoi occhi, in commissione, che lei non è convinto
di questo progetto...questo progetto non è il progetto
dell'Assessore Fosson!
Allora noi vogliamo riuscire a capire se effettivamente viene
privilegiata la disciplina di partito, se anche lei diventa un
semplice soldatino obbediente o se pure...in certi momenti, al di
là della competenza, al di là della professionalità, quello che
distingue un uomo e che distingue anche un uomo di Governo è il
carattere, il carattere di saper andare anche contro quelli che
sono...diciamo gli orientamenti del partito per affermare un
qualcosa di cui, secondo noi, lei stesso è convinto. Vale veramente
la spesa di dare per scontato che questo progetto deve andare
avanti, con tutti i rischi che comporta e con tutti i personaggi
coinvolti in inchieste giudiziarie che stanno gestendo questa
operazione in cui si parla di oltre 4 milioni di euro per una
piattaforma sulla quale dovrebbe atterrare un elicottero?
...sappiamo bene che i pazienti possono essere stabilizzati
all'aeroporto di Aosta e trasportati con l'ambulanza...in cui
vediamo delle superfici vetrate che sono sconfinate, in cui vediamo
una difficoltà di integrazione tra la struttura vecchia e quella
nuova, che è stata evidenziata dagli stessi vertici dell'USL...
E allora noi ci chiediamo veramente, Assessore, e questo è il
momento della verità: lei, o diventa complice di questa operazione,
che è un'operazione veramente vergognosa e che sinceramente non si
merita la comunità valdostana, oppure punta i piedi agli argomenti,
alla professionalità, alla competenza. Noi vogliamo vedere se
questa volta ha anche il coraggio - perché questa sarà la linea di
demarcazione - di prendere una posizione che non sarà solo una
posizione sull'ospedale, ma sarà una posizione di sudditanza a
quello che è l'ordine del partito. Quindi noi la invitiamo, ancora
una volta...io penso che anche per lei sia un momento travagliato,
ma è venuto il momento veramente di far vedere dove sta la
differenza. Noi, da questo comportamento, valuteremo sicuramente la
sua posizione e sarà una valutazione che varrà anche per il
futuro.
Presidente
- Grazie. Ci sono altre richieste d'intervento
per dichiarazione di voto? Non vi sono altre richieste
d'intervento? Allora procediamo alla votazione della mozione.
Procediamo al voto? Non ho capito...
Scusi...ha chiesto la parola il collega Guichardaz; ne ha
facoltà.
Guichardaz (PD-SIN.VDA) -
È solo per chiedere il voto
segreto. Grazie.
Presidente
- La mozione si voterà con voto segreto.
Dichiaro aperta la votazione. Tutti quanti avete votato? Dichiaro
chiusa la votazione.
Presenti: 33
Votanti: 16
Favorevoli: 16
Astenuti: 17
Il Consiglio non approva.
Passiamo al punto 39...poi ci sono da iscrivere tre risoluzioni;
sono pervenute tre risoluzioni che iscriveremo dopo la discussione
del punto 39. Punto 39 all'ordine del giorno. No, un attimo, ha
chiesto la parola l'Assessore Fosson.
Fosson (UV) -
Per mozione d'ordine. Grazie.
La ringrazio, Consigliere Ferrero...proprio perché non si pensi
male, e perché siamo delle persone serie, nel rispetto dei due
principi che voi avete richiesto, il confronto in V Commissione,
che non era terminato, Consigliera Morelli...ma soprattutto per
arrestare le cose, noi abbiamo presentato una risoluzione proprio
riportando questi due progetti e queste nostre due intenzioni e le
presentiamo come risoluzione. Grazie.
Presidente
- Grazie. Siamo al punto 39 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK