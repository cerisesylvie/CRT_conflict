Consiglio Regionale della Valle d'Aosta - Oggetto del Consiglio n. 488 del 17 settembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 488 del 17 settembre 1982 - Resoconto
OGGETTO N. 488/VII - RINVIO ESAME PROPOSTA DI LEGGE STATALE
CONCERNENTE: "MODIFICHE ALLA LEGGE COSTITUZIONALE 26.2.1948 N.
4".
PRESIDENTE:
Ha chiesto di parlare il Consigliere Nebbia.
Ne ha facoltà.
NEBBIA - (P.S.I.):
E' la seconda volta che questo disegno
di legge viene posto all'attenzione del Consiglio, ma finora non si
è potuto, in sede di Commissione Affari Generali, farne un esame
approfondito.
Il nostro Partito, come avevo già detto la volta scorsa, ha
presentato questa proposta di legge con l'intento costruttivo di
farne la base di una discussione ampia ed approfondita tra tutte le
forze politiche.
Noi riteniamo che questa proposta sia di importanza
fondamentale, pensiamo che l'esame debba essere fatto con tutta
l'attenzione necessaria.
Non crediamo che in questo momento questa attenzione possa
svilupparsi nell'ambito dell'Assemblea plenaria del Consiglio,
perché probabilmente si parlerebbe più di aspetti generali e di
principio che di questioni particolari e specifiche.
Per questi motivi noi chiediamo che la proposta di legge venga
discussa in Commissione Affari Generali nei tempi necessari, ma
sempre più brevi possibile, e che alla fine di questo esame venga
portata in Consiglio.
Evidentemente, se la discussione dovesse essere eccessivamente
lunga e complessa e noi ritenessimo necessario un chiarimento
generale, richiederemo il dibattito in questa sede.
Propongo perciò che la proposta di legge venga rinviata alla
Commissione; mi risulta che possa già essere inserita all'ordine
del giorno della prima seduta che questa Commissione potrà
svolgere.
PRESIDENTE:
Colleghi Consiglieri, qualcuno intende
prendere la parola sulla proposta di rinvio del Consigliere
Nebbia?
Al Presidente della I^ Commissione qui presente, va l'invito di
prendere in considerazione fra gli argomenti da discutere la
proposta di legge costituzionale n. 19.
Il Consiglio è d'accordo sul rinvio alla Commissione Affari
Generali della proposta di legge costituzionale n. 19, che sarà
iscritta all'ordine del giorno del Consiglio solamente dopo il
parere della Commissione e su richiesta dei presentatori o della
Commissione dopo che questa avrà esaminato il documento.
Passiamo alla trattazione degli oggetti iscritti all'ordine del
giorno ai nn. 6, 14 e 45 che verranno esaminati congiuntamente in
quanto attinenti al medesimo argomento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK