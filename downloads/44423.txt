Consiglio Regionale della Valle d'Aosta - Oggetto del Consiglio n. 1435 del 6 aprile 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
TURISMO E INDUSTRIA ALBERGHIERA
Contributi, incentivi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1435 del 6 aprile 2022 - Resoconto
OGGETTO N. 1435/XVI - Interrogazione a risposta immediata:
"Notizie in merito alla valorizzazione del patrimonio ferroviario e
minerario di Cogne".
Bertin (Presidente)
-
Possiamo adesso passare al
punto n. 5.03. Per l'illustrazione del
question time
si è
prenotata la consigliera Erika Guichardaz, ne ha facoltà.
Guichardaz E. (PCP) -
Una petizione sottoscritta da 683
cittadini, fra cui lo storico sindaco di Cogne Osvaldo Ruffier,
chiedeva di mantenere in vita la ferrovia del Drinc delle miniere
di Cogne, inaugurata il 18 ottobre del 1922 per collegare Cogne con
le acciaierie di Aosta, con un tracciato ferroviario di 12 km.
Anche se la ferrovia non era abilitata al trasporto dei passeggeri,
accadeva spesso che, in caso di forti nevicate, frane o eventi
particolari, il trenino fosse l'unica via di collegamento per
trasportare persone e generi di primo soccorso, utilizzata anche
non molti anni fa. Nel 1979 le miniere vennero chiuse e la proposta
di riconvertire in linea di trasporto turistico non si è mai
concretizzata.
Adesso un altro pezzo di questo patrimonio è stato svenduto
dalla Regione: per 31.150 euro il materiale rotabile, con un valore
di acquisto che si aggira tra i 3 e i 6 milioni di euro; questo lo
appureremo con future richieste di accesso agli atti.
Si parla poi da tempo di tagliare la tratta nella zona di Plan
Praz, spendendo anche lì 400 mila euro come da studio del 2009, e
anche qui sicuramente i costi saranno maggiori, e poi di una pista
ciclabile lato Cogne, come se non vi fossero già delle piste
ciclabili in quel lato.
Alla luce di tutto questo, vorremmo capire quali riflessioni
siano state fatte per evitare la dispersione di beni e opere e
arrivare a un progetto di valorizzazione di quel patrimonio
ferroviario e minerario di cui Cogne è portatrice.
Presidente -
Risponde il presidente Lavevaz, ne ha
facoltà.
Lavevaz (UV) -
Io credo che questo
question time
sia abbastanza esemplificativo del vostro modo di fare politica e
amministrazione, perché avete citato una petizione popolare del
2012, senza citare tutti gli atti successivi e precedenti. Tra
l'altro c'è una risoluzione votata in Consiglio regionale, non in
consiglio della Pro loco, che ha dato delle indicazioni molto
chiare su cosa dovesse essere fatto, sia del tratto ferroviario,
chiamiamolo così, sia di tutto quello che era legato al suo
utilizzo. C'è stata una delibera di Giunta dell'agosto 2012 che ha
specificato in maniera molto chiara quali fossero le iniziative in
tal senso da intraprendere, questo in conseguenza della risoluzione
approvata il 13 luglio del 2011 dal Consiglio regionale, ma voi
citate soltanto una petizione popolare; questo è il vostro modo di
approcciarvi. Questo dimostra anche, secondo me, la vostra totale
incompatibilità con qualsiasi ruolo di seria amministrazione e
tantomeno di governo; penso che sia abbastanza evidente, al di là
di tutte le vostre pagelle date e non date, ma questo credo che sia
un dato di fatto.
Per entrare nel merito, la delibera di Giunta, che peraltro,
anche quando siete stati al Governo, non avete mai proposto in
nessun modo di modificare, prevedeva appunto la chiusura delle
gallerie del Drinc in modo da inibire l'accesso, la conversione del
tratto di sedime ferroviario in comune di Gressan in un nuovo
collegamento stradale con il villaggio di Plan Praz, di cui avevamo
già anche parlato qui, la conversione del tratto di sedime
ferroviario tra Cogne ed Epinel in una nuova pista ciclabile e
pedonale, con un successivo trasferimento al Comune, la conversione
della stazione ferroviaria di Cogne in stazione dell'Arma dei
Carabinieri e ad alloggi del personale dell'arma, l'alienazione
degli altri beni immobili, la dismissione e alienazione dei beni
mobili, compreso il materiale rotabile e le apparecchiature
tecnologiche. Questo è quanto era stato deciso e mai modificato nel
2012 dall'Amministrazione regionale.
Per quanto riguarda invece tutta la questione del sito
minerario, credo che sia tutto un altro capitolo. Credo che lei
sappia anche che è stato inaugurato appena prima di Natale un
importantissimo sito museale dedicato all'attività mineraria
regionale, in particolare alla storia della miniera di Cogne.
Peraltro vi invito a visitarlo, perché è di altissimo livello con
qualità anche del materiale storico molto interessante. Tutti i
siti minerari di Cogne di proprietà del Comune rientrano nel parco
minerario, eccetera, ma questa è tutta un'altra storia che credo
abbia poco a che vedere con l'iniziativa; tra l'altro, mi chiedo
anche quale sia l'urgenza, visto che i question time devono avere
anche carattere di urgenza.
Presidente -
Per la replica consigliera Erika
Guichardaz.
Guichardaz E. (PCP) -
Naturalmente sono i cittadini che
hanno detto che ho governato bene, evidentemente se sono qui e ho
fatto l'assessore per cinque anni. Mi prendo la sua pagella, ma
evidentemente qualcun altro mi ha dato delle pagelle diverse.
Rispetto a quello che riguarda il trenino, so e conosco
benissimo il sito minerario che è stato appena inaugurato, ma lo
smantellamento a cui stiamo assistendo, e questo pezzo era una
parte della storia di quel percorso, non ha nessuna attinenza con
la volontà di valorizzare quell'aspetto, perché non si può pensare
che con l'apertura parziale del sito si ottenga la valorizzazione
dell'intero patrimonio minerario. Comunque, su questo tema ci
torneremo sicuramente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK