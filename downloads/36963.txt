Consiglio Regionale della Valle d'Aosta - Oggetto del Consiglio n. 848 del 5 novembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DIRITTO ALLO STUDIO
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 848 del 5 novembre 2014 - Resoconto
OGGETTO N. 848/XIV - Interpellanza: "Liquidazione agli
studenti universitari valdostani frequentanti sedi fuori Valle dei
contributi per l'utilizzo dei mezzi di trasporto".
Président
- La parole au collègue Laurent Viérin.
Viérin L. (UVP)
Merci monsieur le Président.
Nous parlons là d'une question qui regarde les jeunes étudiants
valdôtains, une péculiarité que la Vallée d'Aoste a toujours
soutenue, c'est à dire la possibilité de soutenir le droit à
l'étude aussi et surtout à travers le soutien aux moyens de
transport pour ceux qui étudient hors de la Vallée d'Aoste.
Assessore, la questione in oggetto dei buoni per gli studenti è
una questione che cerchiamo di proporre semplicemente per porre
l'attenzione di questo Consiglio dei fatti, che da mesi, potremmo
dire, assillano alcune famiglie e soprattutto gli studenti che
studiano fuori Valle. Il sistema lo conosciamo bene, per gli
studenti che studiano e che non hanno scelto la facoltà o le
facoltà valdostane esiste un rimborso e per le sedi di Torino e
Milano si acquistavano e si acquistano direttamente i biglietti già
scontati, 5 euro e 60 invece di 16, ci pare, o il blocchetto
direttamente all'Assessorato e si accede, quindi, direttamente agli
sconti, senza i tempi di attesa che invece la seconda formula
prevede.
Per chi invece ha delle formule diverse e delle sedi
maggiormente distanti, quindi per tutti gli altri casi che non
siano compresi in Torino o Milano, esiste questa procedura di
raccolta dei biglietti, che vengono poi consegnati direttamente
all'Amministrazione e di solito, almeno fino al 2013 funzionava
così, entro gennaio, il 31 gennaio, si presentavano questi
biglietti direttamente all'Amministrazione e poi in primavera, dopo
qualche mese, arrivavano questi rimborsi. Allora, la questione oggi
è questa. Ci riferiamo ai rimborsi del 2013, nel senso che al 31
gennaio 2014 è arrivata la data canonica entro la quale gli
studenti, le famiglie, presentavano questi buoni. Allora, oggi
siamo nel mese di novembre e ancora non sono arrivate comunicazioni
o di rimborso o di ritardo o di cancellazioni. L'Amministrazione,
insomma, non si è manifestata nei confronti di questi studenti.
Allora, la nostra richiesta va nella direzione di fare luce su
questa vicenda per capire che cosa sia successo e se ci sono
effettivamente dei ritardi o se l'Amministrazione ha degli altri
intendimenti, anche perché l'informazione a queste famiglie e a
questi giovani forse è, se perentorio, potrebbe, anche dare delle
risposte che poi vanno a giustificare eventuali ritardi.
Grazie.
Presidente -
La parola all'Assessore Marguerettaz.
Marguerettaz (UV)
- Sì, grazie.
Da quando abbiamo ricevuto l'interpellanza ho chiesto agli
uffici di fare un approfondimento rispetto a questo tema. Ora, la
risposta è stata la seguente, quindi immagino che se voi avete
fatto questa interpellanza qualche cosa può in teoria non aver
funzionato, ma gli uffici mi dicono che per le domande che sono
state presentate entro il 31 gennaio 2014, per le spese relative al
2013, a decorrere dal 14 aprile 2014 sono stati emessi tutti i
relativi mandati di rimborso. Anche per quanto attiene alle
successive richieste di rimborso in entrate, entro 31 maggio 2014
(sempre riferite al 2013), gli uffici mi dicono che sono state
liquidate con i mandati a decorrere dal 14 luglio. Se lei pone,
quindi, il problema, probabilmente qualcuno non ha ricevuto il
rimborso e credo che queste situazioni possano costituire
un'eccezione. Inviterei quindi a rivolgersi agli uffici per
verificare, perché tutti i mandati sembrerebbero emessi.
Si dà atto che dalle ore 16,34 assume la presidenza il
Vicepresidente Follien.
Follien (Président)
- Pour la réplique, la parole au
Conseiller Viérin Laurent.
Viérin L. (UVP)
- Merci Président.
Ringraziamo l'Assessore per la risposta e, come ha anticipato,
qualcosa nelle informazioni non deve essere, diciamo, fino in fondo
veritiero, nel senso che noi abbiamo la segnalazione di casi, da
cui spesso traiamo spunto per le nostre iniziative, nel senso che
siamo all'ascolto della comunità e senza fare polemiche, ma spesso
per sollecitare l'Amministrazione si cerca di essere puntuali. Le
chiederei magari, Assessore, di avere il resoconto, se vuole le
facciamo anche una richiesta scritta sulle due tranche puntuali,
quella di gennaio e quella di maggio per verificare se
effettivamente sono tutte state evase o, come invece a noi risulta,
ci sono stati non solo dei ritardi, non ci sono stati i rimborsi,
ma quello che è peggio, diciamo, da un punto di vista della
comunicazione dell'Amministrazione, è che non è arrivata alcuna
comunicazione.
Allora, la questione, al di là del ritardo che ci può anche
stare, se l'Amministrazione ha un modus operandi che si è ritarato,
poteva essere anche un ritardo, perché la prima domanda era: è un
ritardo o meno? L'altra questione, invece, è nei confronti di
questi ragazzi nel non avere alcuna risposta, e allora qualcosa non
deve aver funzionato nella comunicazione e per questo che noi, se
possiamo avere accesso a tutto il data base delle domande
presentate e di quelle evase, faremo la tara per vedere
effettivamente e torneremo su questa questione in modo puntuale.
Grazie.
Président -
Merci, point 22 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK