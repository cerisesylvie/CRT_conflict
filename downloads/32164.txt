Consiglio Regionale della Valle d'Aosta - Oggetto del Consiglio n. 978 del 13 gennaio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 978 del 13 gennaio 2010 - Resoconto
OGGETTO N. 978/XIII - Rinvio della Relazione annuale sullo
stato di salute e di benessere sociale della popolazione regionale,
ai sensi dell'articolo 4 della legge regionale n. 5/2000.
Presidente
- Prima di sospendere la seduta, volevo
sottoporre alla vostra attenzione il punto 20 all'ordine del
giorno, la relazione annuale sullo stato di salute e di benessere
sociale della popolazione. Siccome oggi è assente l'Assessore
Lanièce, siete d'accordo per un rinvio?
La parola al Consigliere Rigo.
Rigo (PD)
- Grazie, Presidente.
Nulla in contrario al rinvio, però volevo fare un'osservazione.
Nel rilevare che, come è scritto, questa relazione riguarda
argomenti specialistici, di rilevanza per la programmazione sociale
regionale, e si fa riferimento all'articolo 4 della legge regionale
del 2000, dove si dice:
"La relazione sullo stato di salute e di
benessere sociale ha una versione strategica e una versione
congiunturale."
- e quella alla nostra attenzione è una
versione strategica -
"La versione strategica, strutturata per
problemi generali di salute e di benessere sociale della
popolazione, è finalizzata a fornire elementi conoscitivi per la
predisposizione
- leggo sempre l'articolo -
del Piano
sociosanitario regionale"
e, in considerazione che il nuovo
piano è in fase ormai di stesura e sarà oggetto alla discussione in
V Commissione, sarebbe utile che su questa relazione ci fosse un
approfondimento in commissione, così è collegata direttamente alla
discussione successiva alla relazione sullo stato di salute.
Président
- La parole au Président de la Région,
Rollandin.
Rollandin (UV)
- Credo che le osservazioni fatte e penso
condivise anche da altri colleghi su questo tema, nel senso
dell'osservazione che è stata fatta sulla possibilità di avere un
ulteriore approfondimento o un esame in commissione, possano
agevolare, nell'insieme, il dibattito che sarà collegato - come è
stato detto - anche al piano. Siamo disponibili a fare questo
passaggio anche in commissione, in modo da tener conto di eventuali
osservazioni in merito.
Presidente
- Se ho capito bene, la relazione viene
rinviata in V Commissione e poi tornerà in aula. Siamo d'accordo?
Grazie.
Il Consiglio prende atto, rinviando la relazione in oggetto
alla V Commissione consiliare permanente e ad una prossima adunanza
del Consiglio regionale.
Presidente
- La seduta è tolta.
---
La seduta termina alle ore 12,55.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK