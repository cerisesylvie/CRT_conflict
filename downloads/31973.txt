Consiglio Regionale della Valle d'Aosta - Oggetto del Consiglio n. 823 del 21 ottobre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 823 del 21 ottobre 2009 - Resoconto
OGGETTO N. 823/XIII - Disegno di legge: "Modificazioni alla
legge regionale 15 gennaio 1997, n. 2 (Disciplina del servizio di
soccorso sulle piste di sci della regione)". (Reiezione di un
ordine del giorno)
Articolo 1
(Modificazione all'articolo 2)
1. Al comma 3 dell'articolo 2 della legge regionale 15
gennaio 1997, n. 2 (Disciplina del servizio di soccorso sulle piste
di sci della Regione), la parola: "territorio" è sostituita dalla
seguente: "comprensorio".
Articolo 2
(Sostituzione dell'articolo 3)
1. L'articolo 3 della l.r. 2/1997 è sostituito dal
seguente:
"Articolo 3
(Direttore delle piste)
1. L'esercizio dell'attività di direttore delle piste di cui
all'articolo 9 della l.r. 9/1992 è subordinato al possesso della
relativa abilitazione professionale di cui all'articolo 5 e
all'iscrizione nell'apposito elenco regionale di cui all'articolo
9.
2. L'abilitazione all'esercizio dell'attività di direttore
delle piste può essere conseguita, su richiesta degli interessati,
ai fini dell'esercizio dell'attività sulle sole piste di sci di
fondo. In tale caso, i direttori per le sole piste di sci di fondo
sono iscritti in apposita sezione separata dell'elenco regionale di
cui all'articolo 9.
3. L'abilitazione di cui al comma 2 è estesa ai fini
dell'esercizio dell'attività sulle piste di sci di discesa mediante
il superamento di prove compensative stabilite dalla Giunta
regionale con propria deliberazione.".
Articolo 3
(Modificazioni all'articolo 4)
1. Dopo il comma 2 dell'articolo 4 della l.r. 2/1997, è
inserito il seguente:
"2bis. Le mansioni di diversa natura di cui al comma 2
possono essere svolte, in affiancamento ai pisteurs-secouristes, da
personale dipendente, assunto dai gestori con la qualifica di
aiuto-pisteur.".
2. Dopo il comma 2bis dell'articolo 4 della l.r. 2/1997, come
introdotto dal comma 1, è inserito il seguente:
"2ter. L'esercizio dell'attività di pisteur-secouriste è
subordinato al possesso della relativa abilitazione professionale
di cui all'articolo 5 e all'iscrizione nell'apposito elenco
regionale di cui all'articolo 9.".
3. Dopo il comma 2ter dell'articolo 4 della l.r. 2/1997, come
introdotto dal comma 2, è inserito il seguente:
"2quater. L'abilitazione all'esercizio dell'attività di
pisteur-secouriste può essere conseguita, su richiesta degli
interessati, ai fini dell'esercizio dell'attività sulle sole piste
di sci di fondo. In tale caso, i pisteurs-secouristes per le sole
piste di sci di fondo sono iscritti in apposita sezione separata
dell'elenco regionale di cui all'articolo 9.".
4. Dopo il comma 2quater dell'articolo 4 della l.r. 2/1997,
come introdotto dal comma 3, è inserito il seguente:
"2quinquies. L'abilitazione di cui al comma 2quater è estesa
ai fini dell'esercizio dell'attività sulle piste di sci di discesa
mediante il superamento di prove compensative stabilite dalla
Giunta regionale con propria deliberazione.".
Articolo 4
(Modificazioni all'articolo 5)
1. Dopo il comma 3 dell'articolo 5 della l.r. 2/1997, è
inserito il seguente:
"3bis. L'ammissione ai corsi di abilitazione per direttore
delle piste è subordinata al possesso dei seguenti
requisiti:
a) maggiore età;
b) cittadinanza italiana o di altro Stato dell'Unione europea
oppure cittadinanza di Stati non appartenenti all'Unione europea,
se soggetto regolarmente soggiornante nel territorio dello
Stato;
c) non aver subito condanne a pene restrittive della libertà
personale superiori a tre anni per delitto non colposo, non aver
subito condanne per delitto contro la moralità pubblica ed il buon
costume, non essere dichiarato delinquente abituale, professionale
o per tendenza e non essere sottoposto a misure di sorveglianza
speciale o a misure di sicurezza personale e non aver subito
condanne che comportano l'interdizione dall'esercizio della
professione, salvo che il reato sia estinto o sia intervenuta la
riabilitazione;
d) possesso di diploma di scuola secondaria di secondo grado
o titolo di studio equipollente conseguito all'estero e
riconosciuto ai sensi di legge; il possesso della qualifica FISI di
omologatore di piste di sci nazionali, o, in alternativa, l'avere
esercitato la professione di guida alpina o di maestro di sci o
l'attività di pisteur-secouriste per almeno cinque anni, anche non
continuativi, sostituiscono il titolo, ove mancante;
e) idoneità psicofisica, risultante da apposito certificato
rilasciato da un medico di sanità pubblica in data non anteriore a
tre mesi a decorrere dalla scadenza del termine di presentazione
della domanda di partecipazione;
f) conoscenza delle lingue italiana e francese da accertare
mediante specifica prova d'esame. Il requisito della conoscenza
della lingua francese si intende comunque posseduto qualora
l'interessato sia in possesso della certificazione di cui
all'articolo 7 della legge regionale 3 novembre 1998, n. 52
(Disciplina dello svolgimento della quarta prova scritta di
francese agli esami di Stato in Valle d'Aosta), o dell'accertamento
linguistico, in corso di validità, conseguito con le modalità di
cui all'articolo 7 del regolamento regionale 11 dicembre 1996, n. 6
(Norme sull'accesso agli organici dell'Amministrazione regionale,
degli enti pubblici non economici dipendenti dalla Regione e degli
enti locali della Valle d'Aosta).".
2. Dopo il comma 3bis dell'articolo 5 della l.r. 2/1997, come
introdotto dal comma 1, è inserito il seguente:
"3ter. L'ammissione ai corsi di abilitazione per direttore
delle piste di cui all'articolo 3, comma 1, è subordinata inoltre
al possesso dei seguenti requisiti:
a) iscrizione nell'elenco dei pisteurs-secouristes, con
esclusione dell'iscrizione nell'apposita sezione separata di cui
all'articolo 4, comma 2quater;
b) esercizio effettivo della professione di
pisteur-secouriste con la qualifica di cui all'articolo 4, comma
2ter, per almeno due anni, anche non continuativi, negli ultimi
quattro anni;
c) in alternativa al possesso dei requisiti di cui alle
lettere a) e b), comprovata esperienza tecnico-manageriale di
gestione di comprensori sciistici di discesa di rilevanti
complessità e dimensione, secondo criteri e modalità individuati
dalla Giunta regionale con propria deliberazione.".
3. Dopo il comma 3ter dell'articolo 5 della l.r. 2/1997, come
introdotto dal comma 2, è inserito il seguente:
"3quater. L'ammissione ai corsi di abilitazione per direttore
delle piste di cui all'articolo 3, comma 2, è subordinata inoltre
al possesso dei seguenti requisiti:
a) iscrizione nell'elenco dei pisteurs-secouristes
nell'apposita sezione separata di cui all'articolo 4, comma
2quater;
b) esercizio effettivo della professione di
pisteur-secouriste con la qualifica di cui all'articolo 4, comma
2quater, per almeno due anni, anche non continuativi, negli ultimi
quattro anni;
c) in alternativa al possesso dei requisiti di cui alle
lettere a) e b), comprovata esperienza tecnico-manageriale di
gestione di comprensori sciistici di rilevanti complessità e
dimensione, secondo criteri e modalità individuati dalla Giunta
regionale con propria deliberazione.".
4. Dopo il comma 3quater dell'articolo 5 della l.r. 2/1997,
come introdotto dal comma 3, è inserito il seguente:
"3quinquies. L'ammissione ai corsi di abilitazione per
pisteur-secouriste è subordinata al possesso dei seguenti
requisiti:
a) maggiore età;
b) cittadinanza italiana o di altro Stato dell'Unione europea
oppure cittadinanza di Stati non appartenenti all'Unione europea,
se soggetto regolarmente soggiornante nel territorio dello
Stato;
c) non aver subito condanne a pene restrittive della libertà
personale superiori a tre anni per delitto non colposo, non aver
subito condanne per delitto contro la moralità pubblica ed il buon
costume, non essere dichiarato delinquente abituale, professionale
o per tendenza e non essere sottoposto a misure di sorveglianza
speciale o a misure di sicurezza personale e non aver subito
condanne che comportano l'interdizione dall'esercizio della
professione, salvo che il reato sia estinto o sia intervenuta la
riabilitazione;
d) possesso di diploma di scuola secondaria di primo grado o
titolo di studio equipollente conseguito all'estero e riconosciuto
ai sensi di legge;
e) idoneità psicofisica, risultante da apposito certificato
rilasciato da un medico di sanità pubblica in data non anteriore a
tre mesi a decorrere dalla scadenza del termine di presentazione
della domanda di partecipazione;
f) conoscenza delle lingue italiana e francese da accertare
mediante specifica prova d'esame. Il requisito della conoscenza
della lingua francese si intende comunque posseduto qualora
l'interessato sia in possesso della certificazione di cui
all'articolo 7 della l.r. 52/1998 o dell'accertamento linguistico,
in corso di validità, conseguito con le modalità di cui
all'articolo 7 del r.r. 6/1996.".
Articolo 5
(Modificazioni all'articolo 6)
1. Al comma 2 dell'articolo 6 della l.r. 2/1997, le parole:
"con esperienza non inferiore a tre anni," sono soppresse.
2. Il comma 3 dell'articolo 6 della l.r. 2/1997 è sostituito
dal seguente:
"3. Il gestore determina annualmente le unità del servizio di
soccorso del comprensorio di competenza, dandone comunicazione
scritta entro il 30 novembre e, comunque, prima dell'avvio della
stagione invernale di ogni anno, alla struttura regionale
competente in materia di piste di sci.".
3. Dopo il comma 3 dell'articolo 6 della l.r. 2/1997, come
sostituito dal comma 2, è inserito il seguente:
"3bis. I nominativi dei componenti il servizio di soccorso di
cui al comma 3 sono trasmessi alla struttura regionale competente
in materia di piste di sci all'atto dell'entrata in
servizio.".
Articolo 6
(Sostituzione dell'articolo 7)
1. L'articolo 7 della l.r. 2/1997 è sostituito dal
seguente:
"Articolo 7
(Obbligo di aggiornamento)
1. I soggetti abilitati all'esercizio delle professioni di
direttore delle piste e di pisteur-secouriste, anche senza averne
continuamente svolto le relative mansioni, sono tenuti a
frequentare con profitto i corsi di aggiornamento professionale
indetti dall'Amministrazione regionale ai sensi dell'articolo
8.
2. Nel caso di impossibilità di frequenza al corso di
aggiornamento, debitamente documentata, il dirigente della
struttura regionale competente in materia di formazione delle
professioni turistiche autorizza temporaneamente l'interessato
all'esercizio dell'attività sino all'organizzazione della
successiva attività di aggiornamento.
3. L'inadempimento dell'obbligo di aggiornamento comporta la
sospensione dell'iscrizione negli elenchi regionali di cui
all'articolo 9. La sospensione è disposta con provvedimento del
dirigente della struttura regionale competente in materia di
formazione delle professioni turistiche.
4. Il mantenimento dei requisiti necessari per l'iscrizione
negli elenchi regionali di cui all'articolo 9 è verificato in sede
di aggiornamento.".
Articolo 7
(Sostituzione dell'articolo 8)
1. L'articolo 8 della l.r. 2/1997 è sostituito dal
seguente:
"Articolo 8
(Corsi ed aggiornamenti)
1. L'organizzazione del corso per l'ottenimento
dell'abilitazione professionale dei direttori di pista e dei
pisteurs-secouristes e delle sessioni di aggiornamento o di
accertamento linguistico sono assicurate dall'Amministrazione
regionale, secondo principi di opportunità ed economicità.
2. La Giunta regionale, con propria deliberazione, sentite
l'associazione dei gestori di impianti a fune, l'associazione
gestori piste di sci di fondo, le organizzazioni sindacali di
categoria, nonché l'associazione dei pisteurs e direttori di pista
maggiormente rappresentativa a livello regionale, individuata dalla
Giunta regionale medesima tenuto conto del numero di aderenti,
stabilisce per i corsi di abilitazione e di aggiornamento il
calendario e il programma delle lezioni, determina la quota di
iscrizione ai corsi di formazione e agli esami da corrispondere a
titolo di concorso alle spese di istruttoria e di organizzazione,
nomina le commissioni esaminatrici e ne determina la composizione,
determina i programmi d'esame e le relative modalità di
svolgimento, prevedendo, se del caso, l'effettuazione di prove
preselettive per l'ammissione ai corsi di formazione. Nel caso in
cui i corsi di formazione siano effettuati da enti esterni
all'Amministrazione regionale, le quote di iscrizione possono
essere versate direttamente a questi ultimi.
3. In caso di effettuazione di prove preselettive per
l'ammissione ai corsi di abilitazione per pisteurs-secouristes sono
esonerati dall'effettuazione delle stesse, secondo quote e modalità
stabilite dalla Giunta regionale con la deliberazione di cui al
comma 2, coloro che hanno svolto l'attività di aiuto-pisteur di cui
all'articolo 4, comma 2bis, certificata dai gestori presso i quali
hanno operato.
4. I corsi di abilitazione per direttori di pista devono
consistere in almeno novanta ore di lezione, mentre quelli per
pisteurs-secouristes devono prevedere almeno sessanta ore di
insegnamento. I corsi di aggiornamento devono prevedere una durata
di almeno quindici ore, per entrambe le categorie
professionali.
5. Ai fini della frequenza ai corsi di abilitazione e di
aggiornamento, è ammesso il riconoscimento dei crediti formativi
secondo le modalità di cui all'articolo 19 della legge regionale 31
marzo 2003, n. 7 (Disposizioni in materia di politiche regionali
del lavoro, di formazione professionale e di riorganizzazione dei
servizi per l'impiego).".
Articolo 8
(Inserimento dell'articolo 8bis)
1. Dopo l'articolo 8 della l.r. 2/1997, come sostituito
dall'articolo 8, è inserito il seguente:
"Articolo 8bis
(Attestato di abilitazione)
1. Ai candidati risultati idonei agli esami finali, la
struttura regionale competente in materia di professioni turistiche
rilascia l'attestato di abilitazione all'esercizio della
professione valido ai fini dell'iscrizione negli elenchi regionali
di cui all'articolo 9.".
Articolo 9
(Modificazioni all'articolo 9)
1. Al comma 1 dell'articolo 9 della l.r. 2/1997, le parole:
"piste di sci" sono sostituite dalle seguenti: "formazione delle
professioni turistiche".
2. Dopo il comma 1 dell'articolo 9 della l.r. 2/1997, è
inserito il seguente:
"1bis. L'iscrizione nell'elenco dei direttori delle piste è
subordinata ad apposita istanza presentata alla struttura regionale
competente in materia di formazione delle professioni turistiche,
nonché al possesso dei requisiti indicati all'articolo 5, comma
3bis, ed al conseguimento dell'attestato di abilitazione di cui
all'articolo 8bis. Il requisito dell'idoneità psicofisica di cui
all'articolo 5, comma 3bis, lettera e), previsto per l'ammissione
ai corsi di abilitazione, si intende comunque posseduto se
l'istanza per l'iscrizione nell'elenco regionale è presentata entro
sessanta giorni dal conseguimento dell'attestato di
abilitazione.".
3. Dopo il comma 1bis dell'articolo 9 della l.r. 2/1997, come
introdotto dal comma 2, è inserito il seguente:
"1ter. L'iscrizione nell'elenco dei pisteurs-secouristes è
subordinata ad apposita istanza presentata alla struttura regionale
competente in materia di formazione delle professioni turistiche,
nonché al possesso dei requisiti indicati all'articolo 5, comma
3quinquies, ed al conseguimento dell'attestato di abilitazione di
cui all'articolo 8bis. Il requisito dell'idoneità psicofisica di
cui all'articolo 5, comma 3quinquies, lettera e), previsto per
l'ammissione ai corsi di abilitazione, si intende comunque
posseduto se l'istanza per l'iscrizione nell'elenco regionale è
presentata entro sessanta giorni dal conseguimento dell'attestato
di abilitazione.".
4. Dopo il comma 1ter dell'articolo 9 della l.r. 2/1997, come
introdotto dal comma 3, è inserito il seguente:
"1quater. L'iscrizione negli elenchi di cui al presente
articolo, effettuata oltre tre anni dopo il rilascio dell'attestato
di abilitazione, è subordinata alla frequenza con profitto di uno
specifico corso di aggiornamento, organizzato secondo le modalità
di cui all'articolo 8.".
Articolo 10
(Inserimento dell'articolo 9bis)
1. Dopo l'articolo 9 della l.r. 2/1997, come modificato
dall'articolo 10, è inserito il seguente:
"Articolo 9bis
(Tesserino di riconoscimento)
1. All'atto dell'iscrizione negli elenchi regionali di cui
all'articolo 9, la struttura regionale competente in materia di
formazione delle professioni turistiche rilascia all'interessato un
tesserino di riconoscimento sul quale sono riportati i dati
contenuti nell'elenco.
2. Il tesserino deve essere esibito, su richiesta, durante
l'esercizio dell'attività.
3. Il tesserino è sostituito in caso di deterioramento o di
smarrimento e deve essere restituito alla struttura regionale
competente in materia di formazione delle professioni turistiche in
caso di cancellazione dall'elenco regionale.
4. I gestori delle piste provvedono ad individuare le
modalità per rendere riconoscibili i pisteurs-secouristes in
servizio nel comprensorio sciistico.".
Articolo 11
(Inserimento dell'articolo 9ter)
1. Dopo l'articolo 9bis della l.r. 2/1997, come introdotto
dall'articolo 11, è inserito il seguente:
"Articolo 9ter
(Sospensione, cancellazione e reinserimento negli elenchi
regionali)
1. La sospensione dagli elenchi regionali di cui all'articolo
9 è disposta con provvedimento del dirigente della struttura
regionale competente in materia di formazione delle professioni
turistiche, oltre che nel caso di cui all'articolo 7, comma 3, in
caso di perdita di uno dei requisiti richiesti per l'iscrizione
nell'elenco.
2. I direttori delle piste e i pisteurs-secouristes sono
sospesi dall'elenco regionale fino al riacquisto del requisito o
dei requisiti mancanti. La durata della sospensione non può
comunque eccedere i tre anni, trascorsi i quali la struttura
regionale competente in materia di formazione delle professioni
turistiche procede, con provvedimento del dirigente competente,
alla cancellazione dell'interessato dall'elenco. La cancellazione è
disposta anche in caso di cessazione dell'attività, previa
comunicazione da parte dell'interessato.
3. Il reinserimento nell'elenco regionale, a seguito di
sospensione, è disposto con provvedimento del dirigente della
struttura regionale competente in materia di formazione delle
professioni turistiche.
4. Il reinserimento nell'elenco regionale, a seguito di
cancellazione, è disposto con provvedimento del dirigente della
struttura regionale competente in materia di formazione delle
professioni turistiche, subordinatamente alla frequenza con
profitto di uno specifico corso di aggiornamento, organizzato
secondo le modalità di cui all'articolo 8.".
Articolo 12
(Abrogazioni)
1. Sono abrogati:
a) il comma 1bis dell'articolo 1 della l.r. 2/1997;
b) il comma 3 dell'articolo 4 della l.r. 2/1997;
c) i commi 4 e 5 dell'articolo 5 della l.r. 2/1997.
Articolo 13
(Disposizioni finanziarie)
1. L'onere complessivo derivante dall'applicazione degli
articoli 3 e 4 è determinato in euro 2.000 a decorrere dall'anno
2011.
2. L'onere di cui al comma 1 trova copertura nello stato di
previsione della spesa del bilancio pluriennale della Regione per
il triennio 2009/2011 nell'obiettivo programmatico 2.2.2.16
(Interventi nel settore della politica del lavoro).
3. Al finanziamento dell'onere di cui al comma 1 si provvede
mediante l'utilizzo per pari importo dello stanziamento iscritto
nello stesso bilancio nell'obiettivo programmatico 1.3.2 (Comitati
e Commissioni) al capitolo 64827 (Compenso ai membri della
commissione per l'esame dei gestori dei rifugi alpini).
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Président -
Avant de donner la parole au rapporteur, je
vous rappelle qu'a été déposé un ordre du jour signé par les
Conseillers Fontana Carmela, Rigo et Donzel.
La parole au rapporteur, le Conseiller Bieler.
Bieler (UV) -
Le modificazioni apportate alla legge
regionale 15 gennaio 1997, n. 2 (Disciplina del servizio di
soccorso sulle piste di sci della regione) discendono dalla
necessità di riscrivere in maniera più organica e coordinata le
disposizioni riguardanti gli aspetti della formazione professionale
e della gestione della figura del
pisteur-secouriste
e del
direttore delle piste, relativamente agli aggiornamenti,
all'iscrizione, alla sospensione e alla cancellazione dagli elenchi
regionali, così come avviene già per altre professioni turistiche.
Tali modificazioni precisano i requisiti prescritti per
l'ammissione ai corsi di abilitazione, valorizzando l'effettivo
esercizio dell'esperienza professionale e delle conoscenze e
competenze acquisite in precedenti percorsi formativi.
Inoltre, sulla base dell'esperienza di questi ultimi anni e in
base alle richieste degli enti gestori e dell'Associazione
valdostana
pisteurs-secouristes
e direttori di pista, è
scaturita l'esigenza di introdurre disposizioni finalizzate alla
possibilità per l'Amministrazione regionale, in presenza di
soggetti interessati, di abilitare
pisteurs-secouristes
e
direttori delle piste per l'esercizio dell'attività sulle sole
piste di sci di fondo, attraverso la predisposizione di prove
selettive diversificate al fine di assicurare, anche nei
comprensori a prevalenza di piste di sci di fondo, il personale
necessario, prevedendo di conseguenza l'iscrizione in apposita
sezione separata dell'elenco regionale.
La successiva estensione per i
pisteurs
e i direttori
delle piste di sci di fondo della possibilità di esercitare
l'attività anche sulle piste di sci di discesa avviene mediante
superamento di prove compensative stabilite dalla Giunta regionale
con propria deliberazione. In particolare, i
pisteurs-secouristes
e i direttori delle piste che intendono
abilitarsi per l'attività sulle sole piste di sci di fondo non
dovranno più sostenere la prova preliminare di sci alpino, mentre
il percorso formativo successivo sarà lo stesso.
Un'altra modificazione in accoglimento alle istanze sia degli
enti gestori, sia dell'Associazione rappresentativa dei
pisteurs
e dei direttori di pista riguarda l'inserimento
della figura di aiuto-
pisteur
, il quale può svolgere
solamente le mansioni di diversa natura attribuibili dal gestore ai
pisteurs-secouristes
e non anche il soccorso e, in ogni
caso, in affiancamento ai
pisteurs
abilitati. L'aver
prestato servizio come aiuto-
pisteur
, certificato dal
gestore, consente un accesso diretto, sino ad una certa quota dei
posti disponibili, da stabilirsi con deliberazione della Giunta
regionale, al corso di abilitazione per
pisteurs-secouristes
, senza obbligo di superare eventuali
prove preselettive per l'ammissione ai corsi stessi.
Per l'ammissione ai corsi di abilitazione da direttore delle
piste, in considerazione del particolare ruolo che lo stesso
riveste e dell'esperienza che risulta necessario avere per
adempiere a tale ruolo, si prevede, inoltre, in aggiunta al
requisito di iscrizione nell'elenco di
pisteur-secouriste
,
l'obbligo di aver esercitato effettivamente la professione stessa
per almeno due anni anche non continuativi negli ultimi quattro
anni o, in alternativa a tali requisiti, possedere una comprovata
esperienza tecnico-manageriale di gestione di comprensori sciistici
di discesa e non di rilevanti complessità e dimensione, secondo
criteri e modalità da individuare con deliberazione della Giunta
regionale. Per le abilitazioni di entrambe le professioni il
requisito della conoscenza delle lingue non è stato modificato
mantenendo principio della conoscenza delle lingue italiano e
francese, prevedendo però la dispensa dalla prova relativamente al
francese nel caso del possesso di alcuni requisiti elencati.
Sono state raggruppate, inoltre, in maniera organica le
disposizioni in materia di organizzazione dei corsi di abilitazione
e di aggiornamento, precedentemente espresse in articoli,
attribuendo alla Giunta regionale la competenza a stabilire tutto
quanto necessario per lo svolgimento degli stessi. L'articolo
relativo precisa che, nel caso di affido all'esterno
dell'organizzazione dei corsi di formazione previsti dalla norma,
le quote a carico dei partecipanti, stabilite dalla Giunta
regionale, di iscrizione ai corsi stessi possano essere versate
direttamente all'ente individuato e, di conseguenza, decurtate
dalla somma ad esso dovuta per lo svolgimento del servizio. Come
sopra accennato, è stato poi introdotto l'esonero dalle eventuali
prove preselettive per l'ammissione ai corsi di abilitazione per
pisteurs-secouristes
per coloro che hanno svolto l'attività
di aiuto-
pisteur
certificata dai gestori presso i quali
hanno operato. Infine, sono state inserite le procedure di
riconoscimento dei crediti formativi secondo le modalità di cui
all'articolo 19 della legge regionale 31 marzo 2003, n. 7
(Disposizioni in materia di politiche regionali del lavoro, di
formazione professionale e di riorganizzazione dei servizi per
l'impiego), nell'ottica di una moderna concezione
dell'apprendimento lungo tutto l'arco della vita e di
capitalizzazione progressiva.
Le modifiche prevedono anche, con riferimento alla
riconoscibilità di chi esercita la propria attività sulle piste di
sci da parte dell'utente, l'introduzione del tesserino di
riconoscimento per gli iscritti negli elenchi regionali, sul quale
sono riportati i dati relativi all'interessato, da esibire su
richiesta durante l'esercizio dell'attività. Infine allo stesso
modo è previsto che il gestore del comprensorio sciistico provveda
ad individuare le modalità che consentano di rendere riconoscibili
i
pisteurs
in servizio nel comprensorio stesso.
Un ulteriore aspetto riguarda la disciplina in materia di
sospensione, cancellazione e reinserimento negli elenchi regionali,
affrontando, anche in questo caso in modo più organico, i casi in
cui interviene la sospensione, ovvero l'inadempimento dell'obbligo
di aggiornamento e la perdita di uno dei requisiti richiesti per
l'iscrizione nei rispettivi elenchi regionali, e quelli che
determinano la cancellazione, vale a dire nel caso in cui siano
trascorsi tre anni dalla sospensione senza il riacquisto del
requisito o dei requisiti mancanti o nel caso di cessazione
dell'attività. Grazie.
Président -
La discussion générale est ouverte. Je vous
rappelle qu'ont été déposés sur ce projet de loi deux amendements
de la part du groupe Vallée d'Aoste Vive-Renouveau.
La parole au Vice-président Chatrian.
Chatrian (VdAV-R) -
Merci, M. le Président. Solo una
considerazione: abbiamo condiviso il percorso in commissione,
abbiamo presentato due emendamenti di automatismo: eliminare un
automatismo inserito nel disegno di legge, ma per quanto riguarda
il livello di impianto lo condividiamo e soprattutto condividiamo
il modo in cui si è operato. Si sono distinti i ruoli e i compiti,
ma si è cercato di mettere al centro le professionalità e
soprattutto il risultato: enti gestori,
pisteurs-secouristes
e direttori di pista e poi la creazione di nuove figure che creano
le condizioni per poter far fronte alle esigenze da un lato e,
dall'altro, creare un percorso più chiaro e più nuovo. Auspichiamo
l'approvazione anche da parte della maggioranza del nostro
emendamento presentato. Per quanto riguarda l'impianto, ripeto lo
condividiamo. Grazie.
Président -
La parole au Conseiller Rigo.
Rigo (PD) -
Le modifiche alla normativa del 1997
contenute in questo disegno di legge riguardano principalmente
disposizioni inerenti la gestione della figura del
pisteur-secouriste
e del direttore delle piste, illustrate
bene dal relatore Consigliere Bieler, nuove direttive che vanno
nella direzione già perseguita, nelle scorse settimane da questo
Consiglio, di disciplinare meglio il lavoro di alcune delle figure
e delle professioni che operano nel campo del turismo. Disegno di
legge che mette a punto i requisiti necessari per svolgere questo
incarico e che raccoglie anche le indicazioni avanzate, come
ricordavano, dagli enti gestori dei comprensori sciistici e
dall'Associazione. Un provvedimento quindi che cerca di dare
sistematicità ad una delle figure presenti sulle piste di sci,
anche se rimangono in noi alcune perplessità. Ma, ahimè, ancora una
volta, l'attenzione del legislatore si ferma solo su un aspetto di
quello che è invece un più complessivo problema di soccorso. In
merito all'assistenza sanitaria durante la stagione invernale, la
mia impressione - lo ricordavo nel mese di marzo in questo
Consiglio - era quella di un non ottimale coordinamento fra i
diversi attori coinvolti. Impressione che è stata confermata dalle
audizioni promosse dalla commissione competente chiamata ad
esprimere il parere in merito, in particolare quella del presidente
delle società che gestiscono i comprensori sciistici.
Le criticità, le disfunzioni emerse in merito all'assistenza
sanitaria a nostro parere sono legate da un non corretto approccio
metodologico: una visione parcellizzata della gestione del servizio
a fronte di un più organico modello di intervento. Una politica di
forte attenzione al settore turistico, ne abbiamo parlato poc'anzi,
si attua mediante un'organizzazione efficiente ed un efficace
soccorso sanitario anche sulle piste di sci, anche questa a mio
avviso - ma ce lo ha confermato bene l'Assessore in Commissione - è
una delle immagini che noi vogliamo offrire ai turisti, ma anche ai
nostri cittadini. L'immediatezza di un soccorso qualificato e
coordinato significa valore aggiunto per l'immagine che come
Regione possiamo offrire a tutti e, ripeto, ai turisti italiani e
stranieri. Le naturali caratteristiche invernali della Valle
d'Aosta, se collegate ad un adeguato sinergico sistema di emergenza
e urgenza sanitaria, da anni ne parliamo, come quello disciplinato
dalle leggi regionali in materia, costituiscono un valido supporto
alla nostra offerta turistica.
Cosa voglio dire quando parlo - e allargo così l'orizzonte e
illustro anche il senso dell'ordine del giorno che come gruppo
abbiamo presentato - di coordinamento dei diversi attori? L'azienda
USL della Valle d'Aosta si occupa prevalentemente, anche se
indirettamente, dei centri traumatologici: anche qui, volendo, si
tratta, come ha ricordato in quest'aula l'Assessore competente
Lanièce, di superare le discrepanze e di armonizzare gli interventi
resi. I responsabili degli impianti di risalita si occupano
dell'assistenza sulle piste con il coinvolgimento di questa figura
del
pisteur-secouriste
. Non è invece chiara la
responsabilità, la competenza del trasporto dal fondo pista al
presidio sanitario, ossia al centro traumatologico, anche perché
questo varia da zona a zona, da valle a valle. Come ben sapete,
l'attività di soccorso sanitario costituisce competenza esclusiva
del servizio sanitario nazionale, leggo:
"Le attività di
soccorso sanitario e di trasporto di infermi e feriti sono
esercitate dall'Azienda USL, direttamente o mediante convenzioni
con enti, associazioni o soggetti privati in possesso di
autorizzazione sanitaria rilasciata dall'Azienda stessa, previo
accertamento del possesso dei requisiti...",
legge regionale 28
aprile 2003, n. 13 (articolo 35bis). Tant'è vero che la legge
regionale n. 4/2008 all'articolo 12 - articolo che ha richiamato
poc'anzi il Consigliere Tibaldi - recita:
"L'Azienda USL
nell'ambito della propria autonomia organizzativa... in
particolare, entro quattro mesi dalla data di entrata in vigore
della presente legge
- ricordo: 2008 -
stipula appositi
accordi per regolamentare -
sto leggendo la lettera h del comma
2 -
le modalità della collaborazione in materia di primo
soccorso in ambito montano con il Soccorso alpino valdostano e le
società che gestiscono i comprensori sciistici per quanto riguarda
i pisteurs-sercouristes di cui all'articolo 4 della legge regionale
15 gennaio 1997...",
quella di cui oggi discutiamo.
L'articolo 4 istituisce la figura del
"pisteur-secouriste
quale operatore addetto al recupero e al primo intervento di
soccorso agli infortunati sulle piste di sci"
.
L'attività dei
pisteurs-secouristes
, così come quella
della guida alpina, riguarda anche prestazioni di soccorso
sanitario e quindi necessita di una precisa regolamentazione. E in
considerazione del fatto che le attività di soccorso, come abbiamo
visto, sono di competenza esclusiva del servizio sanitario,
nell'ordine del giorno chiediamo di definire, al più presto, gli
opportuni accordi e la regolamentazione di quelle prestazioni
assicurate sulle piste di sci. In particolare nella stagione
invernale abbiamo la necessità, a mio avviso, di coordinare meglio
le diverse azioni. Quella dell'azienda USL, i centri
traumatologici; quella dei responsabili degli impianti di risalita
(leggasi assistenza attraverso i
pisteurs-secouristes
);
quella relativa all'attività di volontariato (leggasi trasporti con
ambulanza). Abbiamo bisogno quindi di una rete di interventi, di
una politica capace di guardare con una visione di insieme e di
coordinamento dei diversi attori, in una parola di un sistema
operativo, quindi Assessorato regionale della sanità e assistenza
sociale...
Presidente -
...guardate che il vostro collega ha delle
difficoltà ad intervenire, vi prego di parlare più piano,
grazie...
Rigo (PD) -
...difficoltà rispetto al mormorio di
sottofondo... nota a verbale!
L'Assessorato regionale del turismo, l'Assessore Marguerettaz
appunto, l'Azienda, i responsabili degli impianti di risalita, la
Federazione regionale dei volontari del soccorso, la Croce Rossa
Italiana, che la commissione competente giustamente ha audito,
siano riuniti attorno ad un tavolo per definire come possono essere
regolate meglio e finanziate tutte quelle attività di soccorso,
assegnando a queste un valore aggiunto che questa regione può
offrire agli amanti degli sport della neve. Per cercare di chiarire
il concetto, faccio un esempio. È evidente che la partecipazione
alla spesa per la prestazione specialistica richiesta ai centri
traumatologici, peraltro prevista dalle norme regionali, stride,
diciamo meglio non si accompagna nei confronti del concetto di
gratuità delle prestazioni di soccorso. Questa anomalia è ancora
più evidente se consideriamo che l'attività prestata a monte,
quella dei
pisteurs-secouristes
e il trasporto al centro
traumatologico, è totalmente gratuita. E non basta un cartello
affisso alla porta dei centri per disciplinare la materia. Nei
centri la prestazione è a pagamento, altrimenti, se non vuole
pagare, l'infortunato si deve far portare al pronto soccorso.
Anomalia, a nostro avviso, che ha poco a che vedere con un servizio
di emergenza, di soccorso appunto efficiente ed efficace: inutile
correre fino ad Aosta se non ce n'è bisogno.
A mio avviso, occorre definire l'obiettivo da raggiungere:
livelli uniformi di assistenza, attraverso il confronto, una buona
dose di decisioni, sciogliere con i diversi attori a cui sopra
facevo riferimento un annoso nodo, che potrebbe essere quello
attraverso il biglietto o l'abbonamento agli sport della neve e
finanziare con questo lievissimo costo in più il sistema nel suo
complesso. Niente più quindi pagamento di prestazioni, ma certezza
dell'intervento più appropriato per l'utente e continuità operativa
sette giorni su sette. Difficile da ottenere? Tutto ciò complesso
da fare? Non sono in grado di giudicare, ma cerchiamo di farlo.
Posso dire che solo così facendo riusciremmo insieme a fare della
Valle d'Aosta una Regione all'avanguardia non solo per le bellezze
naturali e la magnifica neve che abbiamo avuto l'anno scorso, ma
anche per servizi di eccellenza, per la sicurezza di quanti amano
lo sport dello sci. Grazie mille dell'attenzione.
Si dà atto che dalle ore 18,58 presiede il Vicepresidente
André Lanièce.
Presidente -
Se nessuno chiede più di intervenire,
dichiaro chiusa la discussione generale.
La parola all'Assessore alla sanità, salute e politiche sociali,
Albert Lanièce.
Lanièce A. -
Proprio entrando nel merito dell'ordine del
giorno proposto dal gruppo PD ed illustrato dal Consigliere Rigo,
ordine del giorno che interessa in modo preponderante l'aspetto
dell'emergenza, quindi sanitario, apprezzo naturalmente l'impegno
del Consigliere Rigo, ad entrare nel merito del sistema
dell'emergenza e a cercare di migliorare tutto ciò che è
migliorabile. Ci sono però dei punti che vorrei sottolineare in
questo ordine del giorno che riteniamo discutibili. Il primo punto
dove si dice:
"sollecitare l'Azienda USL della Valle d'Aosta a
dare applicazione all'articolo 12 della legge regionale..."
, è
quel grosso articolo con il quale l'Azienda attiva tutti i
protocolli che dovevano essere attivati nell'ambito dell'emergenza,
compresi nell'ambito del soccorso sulle piste, eccetera. A questo
riguardo, abbiamo dato come obiettivo aziendale 2009 esattamente
quello che c'è scritto nella prima parte, quindi
"dare
applicazione all'articolo 12 della legge regionale n. 4..."
.
Questa parte direi che è già in essere e indirettamente è legata
anche alla seconda parte dell'ordine del giorno:
"istituire un
apposito gruppo..."
, ecco non si istituisce un apposito gruppo
di lavoro perché questi protocolli vanno ad interessare anche il
sistema di emergenza dei centri traumatologici e sulle piste da
sci.
La terza parte:
"considerare il servizio di soccorso dei
centri traumatologici nei livelli essenziali di assistenza erogati
dalla Regione e trovando la copertura finanziaria..."
aumentando le tariffe degli impianti di risalita, abbiamo fatto con
il collega Marguerettaz un paio di riunioni con le società degli
impianti di risalita nel mese di giugno di quest'anno e abbiamo
anche valutato, nell'ambito del ripensamento dei centri
traumatologici questo aspetto, ossia sentire se c'era la volontà di
aumentare di 50 centesimi o di 1 euro il biglietto, ma le società
hanno manifestato volontà contraria a questo aumento. Abbiamo preso
atto di tale aspetto, però, per quanto riguarda i centri
traumatologici, visto che c'erano delle criticità che abbiamo
condiviso diverse volte, abbiamo perseguito un modello diverso
rispetto allo scorso anno modificando il sistema che da quest'anno
sarà organizzato nel seguente modo: i sei centri traumatologici
funzioneranno anche mediante un accordo che è stato definito con
l'azienda ospedaliera CTO di Torino la quale garantirà la copertura
medico-ortopedica di tutti i centri applicando le medesime
tariffe... soprattutto vi saranno i medesimi protocolli clinici
sotto la supervisione congiunta del CTO e dell'Azienda USL. A
differenza dell'anno scorso viene effettuato il controllo pubblico
da parte dei centri traumatologici e dell'Azienda con una
convenzione diretta con il CTO; in questo modo non ci sarà più la
difformità per quanto riguarda i trattamenti dei casi clinici in
quanto il controllo sarà diretto.
LEA o non LEA? Per quanto riguarda i LEA, se richiamiamo la
legge regionale sull'emergenza, questa prevede esplicitamente che i
centri traumatologici non siano dei livelli essenziali di
assistenza. Qui si può condividere questa visione perché i centri
traumatologici sono un'alternativa a quello che già esiste, ossia
il 118, per un trauma che avviene sulle piste da sci. In secondo
luogo stiamo cercando di valutare attentamente già i LEA esistenti;
come sapete, c'è a livello nazionale un dibattito importante sui
LEA e anche noi abbiamo intenzione di razionalizzare l'accesso ai
LEA e non siamo dell'avviso adesso di aprire un altro capitolo o di
introdurne dei nuovi. Oltretutto considerare LEA un centro
traumatologico potrebbe essere pericoloso per quanto riguarda
l'opinione pubblica, quello che la gente si aspetta da un centro
traumatologico nel momento in cui viene considerato un livello
essenziale di assistenza. Non vorrei che casi che potrebbero essere
pericolosi venissero inviati direttamente ad un centro
traumatologico aspettandosi chissà cosa, invece il centro
traumatologico è un ambulatorio dove vengono effettuati degli
interventi che non mettono a repentaglio la vita delle persone.
Per quanto riguarda i
pisteurs-secouristes
, sono delle
figure abilitate che possiedono un certificato BLSD, il quale
permette loro di effettuare rianimazione cardio-polmonare, di usare
defibrillatore e di utilizzare anche i presidi di immobilizzazione
da trauma, possono effettuare quindi una serie di attività,
naturalmente poi loro hanno la copertura medico-legale necessaria
per effettuare la loro attività. Riteniamo che ci siano una serie
di attività che vengono portate avanti dall'Azienda e che rientrano
nell'ottica di migliorare i collegamenti fra l'Azienda e gli
impianti di risalita per la gestione degli eventi traumatici sulle
piste.
Come ho detto prima, i centri traumatologici hanno
un'organizzazione diversa rispetto agli anni precedenti, riteniamo
quindi che quest'anno ci sia stato un cambiamento importante per
quanto riguarda l'emergenza sulle piste da sci. Per questo motivo
ci asteniamo su tale ordine del giorno.
Presidente -
La parola al Consigliere Rigo.
Rigo (PD) -
L'ordine del giorno l'ho illustrato prima:
riprende in ordine cronologico i passaggi legislativi, nazionali,
regionali e quello che dovrebbe essere un modello applicativo per
quanto riguarda i diversi anelli del soccorso. Credo che l'impegno
dei Consiglieri dovrebbe essere quello di contribuire, anche
dall'opposizione, con proposte concrete al miglioramento di quello
che è già positivo, la perfezione non esiste, ma dobbiamo tendere
alla perfezione. Il lavoro dei Consiglieri, della Commissione e del
Consiglio dovrebbe essere indirizzato a questo: a rendere
migliorabile quello che è attualmente positivo e sicuramente il
sistema dell'emergenza e urgenza, attraverso la legislazione
regionale, attraverso i diversi attori che lo stanno applicando da
anni, possiamo considerarlo un servizio efficiente e di qualità, ne
ha parlato prima l'Assessore su un altro argomento.
Abbiamo presentato l'ordine del giorno perché, rispetto
all'articolo richiamato, dobbiamo sollecitare l'Azienda a
recuperare i ritardi che effettivamente ci sono. La legge è del 13
marzo, l'Azienda aveva 4 mesi di tempo per ottemperare a quel
dettato, e apprendiamo oggi che dobbiamo ancora inserire
nell'obiettivo aziendale questo che non è stato ancora fatto.
L'inverno è ormai alle porte, l'accordo non c'è ancora e con questo
ordine del giorno vogliamo sollecitare l'Azienda. È chiaro che non
possiamo sollecitare l'Assessore ma, attraverso il Consiglio,
sollecitare l'Azienda ad una cosa che deve fare!
Rispetto al secondo punto, si tratta di migliorare quello che
già c'è che molte volte viene lasciato alla spontaneità del
volontariato, ma non è sufficiente! Il volontariato, se è
organizzato, è efficiente, altrimenti diventa alcune volte
improduttivo.
Per quanto riguarda l'aspetto dei centri traumatologici, è
chiaro che gli enti gestori dei comprensori sciistici non ci
sentono da quell'orecchio: quello di ottenere attraverso un
piccolissimo aumento quello che può essere realizzato come un
unicum
di assistenza. Credo che vi siano delle anomalie se
consideriamo il centro traumatologico al di fuori del soccorso,
delle anomalie anche su come è organizzato, rispetto alle spese
imputate a quel servizio; non vorrei che ci trovassimo con i centri
traumatologici a dover fare i conti con quei problemi che abbiamo
avuto con un altro settore, che è balzato alla cronaca dei giornali
in questi mesi.
Volevamo con questo ordine del giorno sollecitare, ma si può
sollecitare anche discutendone in Consiglio, facendo sentire
all'Assessore che, rispetto a questi problemi, non ci tiriamo
indietro, continuiamo. Questo ordine del giorno quindi noi lo
manteniamo per far vedere che vogliamo raggiungere quello che è
possibile raggiungere, ossia il miglioramento di una capacità di
efficienza dell'intervento di assistenza di emergenza e urgenza,
che già c'è, che si può e si deve migliorare.
Presidente -
Pongo in votazione l'ordine del giorno che
recita:
Ordine del giorno
Il Consiglio regionale
Tenuto conto del decreto del Presidente della Repubblica del
27 marzo 1992 che, all'articolo 5 - comma 2 - recita "L'attività di
soccorso sanitario costituisce competenza esclusiva del Servizio
sanitario nazionale";
Preso atto che la legge regionale n. 13 del 28 aprile 2003,
all'articolo 35 bis, ribadendo quanto previsto dal decreto del
Presidente della Repubblica, stabilisce che "Le attività di
soccorso sanitario e di trasporto di infermi e feriti sono
esercitate dalla Azienda USL direttamente o tramite convenzioni con
enti, associazioni o soggetti privati in possesso di autorizzazione
sanitaria rilasciata dall'Azienda stessa";
Ricordato che la legge regionale n. 4 del 13 marzo 2008
disciplina il Sistema regionale di Emergenza-Urgenza Sanitaria
(SEUS);
Sottolineato che l'intervento di soccorso di una persona
ferita o colta da malore sulle piste da sci rappresenta solo un
momento di una più complessa attività svolta quotidianamente dagli
operatori del sistema regionale di emergenza - urgenza
sanitaria;
Ricordato che l'attività di assistenza sulle piste da sci non
solo risponde ad una necessità di soccorso immediato e qualificato,
ma riflette anche l'immagine turistica di una regione attenta alla
sicurezza e al benessere delle persone;
Ricordato inoltre che il pagamento di una tariffa per le
prestazioni specialistiche operate dai Centri Traumatologici non
risponde al diritto alla gratuità delle prestazioni di soccorso e
che occorre lavorare anche nella direzione di eliminare le
discrepanze di trattamento dei casi clinici fra un CT e
l'altro;
Evidenziato che l'assistenza sanitaria sulle piste da sci si
qualifica come un primo anello della catena di soccorso cui segue
il trasporto presso una struttura sanitaria (secondo anello) e
l'intervento diagnostico-terapeutico più adeguato al caso (terzo
anello) coinvolgendo, pertanto, più attori appartenenti ad enti ed
associazioni e per questo occorre armonizzare e coordinare al
meglio i diversi momenti di intervento;
Impegna
il Governo regionale a:
- sollecitare l'Azienda USL della Valle d'Aosta a dare
applicazione all'articolo 12 della legge regionale n. 4 del 13
marzo 2008, comma 2 lettera h stipulando, entro il 2009, gli
opportuni accordi in materia di primo soccorso;
- istituire un apposito gruppo di lavoro tra i diversi attori
del sistema di soccorso sulle piste da sci per definire un modello
organizzativo relativo alle comunicazioni ed alle operazioni di
soccorso e di trasporto in particolare quello dal fondo pista al
Centro Traumatologico;
- considerare il servizio di soccorso dei Centri
Traumatologici nei livelli essenziali di assistenza erogati dalla
Regione e trovando la copertura finanziaria del servizio svolto dai
CT attraverso la gestione delle tariffe applicate nei diversi
comprensori sciistici.
F.to: Carmela Fontana - Rigo - Donzel
Consiglieri presenti: 32
Votanti e favorevoli: 8
Astenuti: 24 (Agostino, Bieler, Caveri, Comé, Crétaz, Empereur,
Hélène Impérial, Isabellon, La Torre, André Lanièce, Lattanzi,
Maquignaz, Marguerettaz, Pastoret, Prola, Emily Rini, Rollandin,
Rosset, Salzone, Tibaldi, Laurent Viérin, Marco Viérin, Manuela
Zublena, Zucchi)
Il Consiglio non approva.
Presidente -
Passiamo all'esame dell'articolato, ricordo
che sono stati presentati quattro emendamenti: due della IV
Commissione e due del gruppo Vallée d'Aoste Vive-Renouveau.
Pongo in votazione l'articolo 1:
Consiglieri presenti: 32
Votanti e favorevoli: 29
Astenuti: 3 (Donzel, Carmela Fontana, Rigo)
Il Consiglio approva.
Presidente -
Posso dare lo stesso risultato per
l'articolo 2? Stesso risultato.
Articolo 3? Stesso risultato.
All'articolo 4 vi sono quattro emendamenti: l'emendamento n. 1
della IV Commissione, gli emendamenti n. 1 e n. 2 di Vallée d'Aoste
Vive-Renouveau e l'emendamento n. 2 della IV Commissione.
La parola al Vicepresidente Chatrian.
Chatrian (VdAV-R) -
Brevemente, chiediamo di abrogare la
lettera c) del comma 3ter in quanto tutto il disegno di legge va a
far chiarezza sul percorso sia dei
pisteurs-secouristes
, sia
dei direttori di pista, sia degli enti gestori. Questa lettera c)
un po' vaga da una parte salta, a nostro avviso, tale chiarezza di
percorso e chiederemmo di abrogarla.
Presidente -
La parola all'Assessore al turismo, sport,
commercio e trasporti, Marguerettaz.
Marguerettaz (UV) -
Grazie, Presidente. Solo per
illustrare anche gli emendamenti che abbiamo condiviso in
commissione, proprio anche in virtù di un ragionamento che era
stato fatto con il Consigliere Rigo, abbiamo sostituito
"un
medico di sanità pubblica"
con
"un medico della struttura
sanitaria dell'Azienda USL territorialmente competente"
, in
modo da avere un numero più ampio di medici che fossero nella
condizione di fare i certificati e mantenere però quel rigore e
quella terzietà che deve esserci per un'attività professionale così
importante, anche perché questo avrà dei riflessi, utilizzeremo
tale locuzione per le guide, per i maestri di sci, cercheremo di
armonizzare questo nostro sistema.
Per quanto attiene la proposta del gruppo, vorrei fare un
ragionamento rispetto a tale discorso della chiarezza, nel senso
che questa è una richiesta pervenuta dall'Associazione impianti a
fune. le società hanno chiesto di poter introdurre nell'ambito del
percorso per individuare i direttori di piste un'alternativa,
perché, rispetto a questo, abbiamo voluto introdurre, oltre
all'abilitazione dei
pisteurs
, una pratica: due anni di
pisteurs
. Oggi quindi, per il percorso ordinario per
arrivare a direttore di pista, abbiamo l'abilitazione alla
professione di
pisteur
, due anni di esercizio e poi la
possibilità di accedere al corso. Questa introduzione era stata
espressamente richiesta e si concedeva l'opportunità qualora vi
fossero dei manager, delle persone particolarmente competenti in
materia che non avevano mai esercitato attività di
pisteur
così come previsti dal nostro ordinamento... potrebbero essere dei
manager che hanno prestato attività in comprensori internazionali,
dove non è previsto l'esercizio dell'attività di
pisteur
come da noi normato... questo non consente alcuna scorciatoia,
perché non consente di acquisire il titolo di direttore di pista,
ma consente solo di accedere al corso e all'esame di direttore di
pista. Era per dire che non c'era alcuna confusione, il percorso
per diventare direttore di pista è un percorso stabilito con
chiarezza: si fa il corso e si fa l'esame e solo superando l'esame
si diventa direttori di pista, il problema è il requisito. Da
questo punto di vista, considerato che nell'ultima parte del comma
di cui chiedete l'abrogazione è anche previsto un provvedimento
della Giunta regionale che va a stabilire con precisione quelli che
possono essere i requisiti manageriali di carattere internazionale,
ivi compresi quelli tipici dell'attività del
pisteur
, è
un'opportunità in più... rispetto a questo, chiederei se è
possibile fare un atto di fiducia e ritirare l'emendamento per poi
eventualmente concordare il provvedimento che verrà stabilito come
Giunta regionale, per essere sicuri che vi sia un perfetto
allineamento fra la figura manageriale e l'attività di
pisteur
svolta per due anni. Nessuna confusione quindi da
questo punto di vista, ci sembrava interessante dare la possibilità
alle società degli impianti a fune, che ce lo hanno chiesto
espressamente, di poter esplorare tale possibilità.
Presidente -
La parola al Vicepresidente Chatrian.
Chatrian (VdAV-R) -
Non ho parlato di confusione, ma di
comma vago legato soprattutto alla seconda parte del comma
indubbiamente:
"criteri e modalità individuati da..."
,
quindi se ci sono le condizioni per portare in commissione i
criteri individuati da... prima di adottarli in Giunta regionale,
ritiriamo l'emendamento.
Presidente -
Gli emendamenti del gruppo Vallée d'Aoste
Vive-Renouveau sono ritirati; ne do lettura per il verbale:
Emendamento
La lettera c) del comma 3ter dell'art. 5 della 1.r. 2/1997,
inserita dall'art. 4, comma 2, è abrogata.
Emendamento
La lettera c) del comma 3quater dell'art. 5 della 1.r.
2/1997, inserita dall'art. 4, comma 3, è abrogata.
Pongo in votazione l'emendamento n. 1 della IV Commissione, che
recita:
Emendamento
Alla lettera e) del comma 3bis dell'articolo 5 della l.r.
2/1997, come inserito dall'articolo 4, comma 1, le parole: "di
sanità pubblica" sono sostituite dalle seguenti: "della struttura
sanitaria dell'Azienda USL territorialmente competente".
Consiglieri presenti, votanti e favorevoli: 30
Il Consiglio approva all'unanimità.
Presidente -
Vi è l'emendamento n. 2 della IV
Commissione, che recita:
Emendamento
Alla lettera e) del comma 3quinquies dell'articolo 5 della
l.r. 2/1997, come inserito dall'articolo 4, comma 4, le parole: "di
sanità pubblica" sono sostituite dalle seguenti: "della struttura
sanitaria dell'Azienda USL territorialmente competente".
Posso dare lo stesso risultato per tale emendamento? Stesso
risultato.
Presidente -
Pongo in votazione l'articolo 4 nel testo
così emendato:
Articolo 4
(Modificazioni all'articolo 5)
1. Dopo il comma 3 dell'articolo 5 della l.r. 2/1997, è
inserito il seguente:
"3bis. L'ammissione ai corsi di abilitazione per direttore
delle piste è subordinata al possesso dei seguenti
requisiti:
a) maggiore età;
b) cittadinanza italiana o di altro Stato dell'Unione europea
oppure cittadinanza di Stati non appartenenti all'Unione europea,
se soggetto regolarmente soggiornante nel territorio dello
Stato;
c) non aver subito condanne a pene restrittive della libertà
personale superiori a tre anni per delitto non colposo, non aver
subito condanne per delitto contro la moralità pubblica ed il buon
costume, non essere dichiarato delinquente abituale, professionale
o per tendenza e non essere sottoposto a misure di sorveglianza
speciale o a misure di sicurezza personale e non aver subito
condanne che comportano l'interdizione dall'esercizio della
professione, salvo che il reato sia estinto o sia intervenuta la
riabilitazione;
d) possesso di diploma di scuola secondaria di secondo grado
o titolo di studio equipollente conseguito all'estero e
riconosciuto ai sensi di legge; il possesso della qualifica FISI di
omologatore di piste di sci nazionali, o, in alternativa, l'avere
esercitato la professione di guida alpina o di maestro di sci o
l'attività di pisteur-secouriste per almeno cinque anni, anche non
continuativi, sostituiscono il titolo, ove mancante;
e) idoneità psicofisica, risultante da apposito certificato
rilasciato da un medico della struttura sanitaria dell'Azienda USL
territorialmente competente in data non anteriore a tre mesi a
decorrere dalla scadenza del termine di presentazione della domanda
di partecipazione;
f) conoscenza delle lingue italiana e francese da accertare
mediante specifica prova d'esame. Il requisito della conoscenza
della lingua francese si intende comunque posseduto qualora
l'interessato sia in possesso della certificazione di cui
all'articolo 7 della legge regionale 3 novembre 1998, n. 52
(Disciplina dello svolgimento della quarta prova scritta di
francese agli esami di Stato in Valle d'Aosta), o dell'accertamento
linguistico, in corso di validità, conseguito con le modalità di
cui all'articolo 7 del regolamento regionale 11 dicembre 1996, n. 6
(Norme sull'accesso agli organici dell'Amministrazione regionale,
degli enti pubblici non economici dipendenti dalla Regione e degli
enti locali della Valle d'Aosta).".
2. Dopo il comma 3bis dell'articolo 5 della l.r. 2/1997, come
introdotto dal comma 1, è inserito il seguente:
"3ter. L'ammissione ai corsi di abilitazione per direttore
delle piste di cui all'articolo 3, comma 1, è subordinata inoltre
al possesso dei seguenti requisiti:
a) iscrizione nell'elenco dei pisteurs-secouristes, con
esclusione dell'iscrizione nell'apposita sezione separata di cui
all'articolo 4, comma 2quater;
b) esercizio effettivo della professione di
pisteur-secouriste con la qualifica di cui all'articolo 4, comma
2ter, per almeno due anni, anche non continuativi, negli ultimi
quattro anni;
c) in alternativa al possesso dei requisiti di cui alle
lettere a) e b), comprovata esperienza tecnico-manageriale di
gestione di comprensori sciistici di discesa di rilevanti
complessità e dimensione, secondo criteri e modalità individuati
dalla Giunta regionale con propria deliberazione.".
3. Dopo il comma 3ter dell'articolo 5 della l.r. 2/1997, come
introdotto dal comma 2, è inserito il seguente:
"3quater. L'ammissione ai corsi di abilitazione per direttore
delle piste di cui all'articolo 3, comma 2, è subordinata inoltre
al possesso dei seguenti requisiti:
a) iscrizione nell'elenco dei pisteurs-secouristes
nell'apposita sezione separata di cui all'articolo 4, comma
2quater;
b) esercizio effettivo della professione di
pisteur-secouriste con la qualifica di cui all'articolo 4, comma
2quater, per almeno due anni, anche non continuativi, negli ultimi
quattro anni;
c) in alternativa al possesso dei requisiti di cui alle
lettere a) e b), comprovata esperienza tecnico-manageriale di
gestione di comprensori sciistici di rilevanti complessità e
dimensione, secondo criteri e modalità individuati dalla Giunta
regionale con propria deliberazione.".
4. Dopo il comma 3quater dell'articolo 5 della l.r. 2/1997,
come introdotto dal comma 3, è inserito il seguente:
"3quinquies. L'ammissione ai corsi di abilitazione per
pisteur-secouriste è subordinata al possesso dei seguenti
requisiti:
a) maggiore età;
b) cittadinanza italiana o di altro Stato dell'Unione europea
oppure cittadinanza di Stati non appartenenti all'Unione europea,
se soggetto regolarmente soggiornante nel territorio dello
Stato;
c) non aver subito condanne a pene restrittive della libertà
personale superiori a tre anni per delitto non colposo, non aver
subito condanne per delitto contro la moralità pubblica ed il buon
costume, non essere dichiarato delinquente abituale, professionale
o per tendenza e non essere sottoposto a misure di sorveglianza
speciale o a misure di sicurezza personale e non aver subito
condanne che comportano l'interdizione dall'esercizio della
professione, salvo che il reato sia estinto o sia intervenuta la
riabilitazione;
d) possesso di diploma di scuola secondaria di primo grado o
titolo di studio equipollente conseguito all'estero e riconosciuto
ai sensi di legge;
e) idoneità psicofisica, risultante da apposito certificato
rilasciato da un medico della struttura sanitaria dell'Azienda USL
territorialmente competente in data non anteriore a tre mesi a
decorrere dalla scadenza del termine di presentazione della domanda
di partecipazione;
f) conoscenza delle lingue italiana e francese da accertare
mediante specifica prova d'esame. Il requisito della conoscenza
della lingua francese si intende comunque posseduto qualora
l'interessato sia in possesso della certificazione di cui
all'articolo 7 della l.r. 52/1998 o dell'accertamento linguistico,
in corso di validità, conseguito con le modalità di cui
all'articolo 7 del r.r. 6/1996.".
Consiglieri presenti: 31
Votanti e favorevoli: 28
Astenuti: 3 (Donzel, Carmela Fontana, Rigo)
Il Consiglio approva.
Presidente -
Per l'articolo 5 posso dare lo stesso
risultato? Stesso risultato.
Articolo 6? Stesso risultato.
Articolo 7? Stesso risultato.
Articolo 8? Stesso risultato.
Articolo 9? Stesso risultato.
Articolo 10? Stesso risultato.
Articolo 11? Stesso risultato.
Articolo 12? Stesso risultato.
Articolo 13? Stesso risultato.
Presidente -
La parola all'Assessore al turismo, sport,
commercio e trasporti, Marguerettaz, per dichiarazione di voto.
Marguerettaz (UV) -
Brevemente per ringraziare la
commissione e ringraziare il relatore. Il lavoro di preparazione
del disegno di legge è stato un lavoro particolarmente impegnativo,
quindi con le strutture abbiamo cercato di avviare, come è stato
constatato dalla commissione, un confronto con l'Associazione dei
pisteurs
, con gli impianti a fune e con le forze sindacali.
Credo che questa sia la strada giusta, quindi ringrazio vivamente
per la collaborazione.
Presidente -
Pongo in votazione il disegno di legge nel
suo complesso:
Consiglieri presenti: 31
Votanti e favorevoli: 28
Astenuti: 3 (Donzel, Carmela Fontana, Rigo)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK