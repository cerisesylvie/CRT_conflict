Consiglio Regionale della Valle d'Aosta - Oggetto del Consiglio n. 1725 del 20 dicembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1725 del 20 dicembre 1990 - Resoconto
OGGETTO N. 1725/IX - Istituzione di borse e sussidi di studio
a studenti del liceo linguistico di Courmayeur - Anno scolastico
1990/1991.
Presidente - Do lettura del testo della delibera:
Il Consiglio
Vista la deliberazione del Consiglio regionale n. 251/VIII in
data 14 dicembre 1983 concernente l’approvazione di
norme per l’attribuzione di borse e sussidi di
studio a studenti delle scuole secondarie di 2° grado di tipo od
indirizzo non esistente in Valle d’Aosta e del Liceo
linguistico di Courmayeur, per l’anno scolastico
1983/84;
visti altresì i successivi provvedimenti consiliari n. 854/VIII,
1520/VIII, 2268/VIII, l45/IX e 811/IX rispettivamente in data 25
ottobre 1984, 26 settembre 1985, 6 ottobre 1986, 9 novembre 1988 e
8 novembre 1989, con i quali sono state istituite analoghe
provvidenze per gli anni scolastici 1984/85, 1985/86, 1986/87,
1988/89 e 1989/90;
vista inoltre la deliberazione della Giunta regionale n. 1294 in
data 12 febbraio 1988, con la quale sono state confermate, per
l’anno scolastico 1987/88, le norme approvate con i
citati provvedimenti consiliari n. 854/VIII, 152O/VIII e 2268/VIII
per l’attribuzione di borse e sussidi a favore degli
studenti del Liceo linguistico di Courmayeur;
delibera
1) di approvare l’istituzione, per
l’anno scolastico 1990/91, di borse e sussidi di
studio destinati a studenti frequentanti il Liceo linguistico di
Courmayeur;
2) di approvare le relative norme di attribuzione, secondo il
testo allegato;
3) di stabilire che all’impegno ed alla
liquidazione della relativa spesa, valutata in circa lire
31.000.000 (trentunomilioni), destinata a gravare sul capitolo
dell’esercizio 1991 corrispondente al capitolo 44200
del bilancio di previsione della Regione per l’anno
1990 ("Concessione di borse, assegni e sussidi straordinari di
studio"), si provvederà con successive deliberazioni della Giunta
regionale.
Norme di attribuzione: (... omissis ...)
Presidente
- Ha chiesto di parlare
l’Assessore alla Pubblica Istruzione Rusci, ne ha
facoltà.
Rusci (PRI)
- Chiederei di relazionare il punto 49 e il
punto 50; trattasi in effetti di atti amministrativi analoghi con
obiettivi analoghi. Sostanzialmente le norme da sottoporre sono
uguali a quelle del passato anno scolastico, vi sono alcune
modifiche che tengono dietro a quanto previsto per gli atti legati
alla applicazione della legge n. 30, diritto allo studio
universitario. Anche qui sopprimiamo il requisito della
cittadinanza italiana, adeguiamo gli importi con un aumento
percentuale del 5 percento sia sulla cifra del contributo sia sulla
rivalutazione, dopo di che aumentiamo il tetto
dell’imponibile ammesso a contributo a 35
milioni.
Presidente
- Pongo in votazione la delibera in
oggetto.
Esito della votazione:
Presenti, votanti e favorevoli: 26
Il Consiglio approva all’unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK