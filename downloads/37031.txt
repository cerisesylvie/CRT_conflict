Consiglio Regionale della Valle d'Aosta - Oggetto del Consiglio n. 907 del 11 dicembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 907 del 11 dicembre 2014 - Resoconto
OGGETTO N. 907/XIV - Trattazione congiunta delle relazioni
della Sezione regionale di controllo della Corte dei Conti e dei
disegni di legge n. 43 (Legge finanziaria per gli anni 2015/2017) e
n. 44 (Bilancio di previsione per il triennio 2015/2017).
(Reiezione di un ordine del giorno. Approvazione di un ordine del
giorno)
Presidente -
Analizziamo l'ordine del giorno n. 13
presentato da ALPE. Qualcuno lo vuole illustrare? La parola al
collega Chatrian?
Chatrian (ALPE)
- Grazie Presidente. Buon pomeriggio a
tutti.
Come gruppo ALPE, abbiamo cercato di sintetizzare parte delle
proposte che avevamo fatto all'interno dei 19 emendamenti
presentati due giorni fa e alcune delle proposte che avevamo
inserito nei vari emendamenti a saldo invariato, cercando di
proporre soprattutto alla maggioranza, a seguito anche
dell'apertura fatta martedì pomeriggio dal Presidente Rollandin,
che aveva detto che comunque era un documento aperto; io avevo
ribadito il concetto che certe cose si potevano fare subito, altre
necessitavano di più tempo per noi era interessante comunque un
impegno eventuale dal punto di vista politico di quest'aula,
sapendo perfettamente che non tutto si può modificare all'interno
della legge finanziaria e del bilancio. Mai come in questo momento
è importante avere delle certezze dal punto di vista finanziario,
il nostro gruppo quindi cercherà di sostenere e di difendere sempre
di più la possibilità di avere certezze per il proseguo a livello
finanziario.
L'ordine del giorno che vi proponiamo quindi è un ordine del
giorno prettamente politico. Volutamente non abbiamo inserito delle
poste in senso di risorse su temi che avevamo proposto come
emendamenti e gradiremmo avere da parte di quest'aula degli impegni
a reperire delle risorse, a trovare delle soluzioni e a "condire"
quello che è il bilancio 2015-2017 a seguito di proposte fatte in
questi mesi, in questi anni. Un ordine del giorno quindi
prettamente politico, vi chiederei gentilmente sul primo punto
dell'impegnativa di non considerare nell'ambito del fondo di
dotazione rimasto...diciamo nel redigere l'ordine del giorno a
seguito, come vi dicevo, degli emendamenti che avevamo
presentato...ma l'obiettivo è prettamente dal punto di vista
politico.
Prima considerazione: riteniamo in questo momento importante, e
ribadiamo il concetto in quest'aula, puntare sui programmi e sui
fondi europei per il 2014-2020...ma, dal nostro punto di vista, non
siano sufficienti e quindi riteniamo, per quanto riguarda le
politiche del lavoro, che si debba fare uno sforzo. Noi l'abbiamo
denominato "istituto di un fondo straordinario": ma nel merito in
cosa consiste? Consiste nel reperire per il 2015 comunque dei fondi
che devono andare nella direzione di creare dei progetti,
finanziare delle idee che vadano a dare delle risposte più puntuali
con nostri criteri, con le esigenze che ci sono sul nostro
territorio per quanto riguarda il favorire l'occupazione, per
quanto riguarda l'imprenditoria giovanile, nonché - l'avevamo
inserito come punto di forza - il risparmio energetico del
patrimonio immobiliare privato, quindi allocare anche delle risorse
in quel settore. Il creare un fondo vuole sottolineare la necessità
in questo momento di aumentare le risorse disponibili. La proroga
inserita nella finanziaria, nel bilancio triennale per il 2015
destina un milione e 600 mila euro, di cui 550 sono già impegnati a
nostro avviso, in questo momento vanno dunque reperite altre
risorse. Per noi è un impegno di natura politica, poi, dal punto di
vista amministrativo, ci sarà il Governo che farà la sua proposta,
a seguito di parere della commissione consiliare, dove noi siamo
presenti, per poter comunque arginare e creare delle condizioni in
un momento di grossa difficoltà.
Seconda riflessione che vorremmo portare all'attenzione
dell'aula. Ne avevamo discusso qualche settimana fa a seguito di
una nostra iniziativa. Giugno-luglio 2015 ci sarà un evento di
caratura mondiale dal nostro punto di vista, che è il
centocinquantesimo anno dall'ascensione del Cervino. I nostri
cugini svizzeri stanno investendo parecchio per quest'evento,
stanno investendo parecchio dal punto di vista promozionale, dal
punto di vista di
marketing
: stanno creando tante condizioni
per il 2015, 2016 e 2017. Noi riteniamo che questo sia un evento di
caratura mondiale e di competenza soprattutto regionale, dato che
ad oggi l'unico ente che ha stanziato...che ha nero su bianco
staccato un assegno importante dal punto di vista pubblico è il
Comune di Valtournenche, che ha stanziato 180.000 euro al
consorzio, ad oggi i privati non hanno ancora stanziato nulla. Ieri
pomeriggio il Consiglio comunale di Valtournenche ha approvato
all'unanimità una mozione, dove, vista la caratura dell'evento,
vista la rilevanza che, a nostro avviso, dobbiamo...ma proprio per
promuovere tutto quello che è stato fatto in questi decenni dal
punto di vista turistico e non solo...ha deliberato di creare le
condizioni affinché l'Amministrazione regionale si impegni a
sostenere, diciamo, quest'evento. Sostenere cosa vuol dire? Vuol
dire che, da una parte, se c'è la volontà politica, dobbiamo
reperire delle risorse, dall'altra, il Governo farà una proposta
nelle sedi opportune tramite delibere di Giunta o che cosa e noi
avremo la possibilità di condividere, di portare le nostre idee in
commissione per dare forza e gambe a quest'evento che per noi è
molto importante. L'Ufficio di Presidenza qualche mese fa, nel mese
di giugno, aveva fatto la Festa della montagna, io penso che
l'
envergure
è di caratura quanto meno nazionale, se non
internazionale.
Gradiremmo quindi conoscere da parte del Governo se c'è la
volontà di reperire delle risorse e soprattutto se c'è un impegno
di natura politica. Non vogliamo delle risposte evasive su questo,
ripeto: non ci interessa il
quantum
, ma ci interessa la
valenza politica, quindi se ci sono le condizioni, soprattutto se
c'è la volontà. Magari la società che si occupa di EXPO, che è
stata messa in campo qualche mese fa in quest'aula, farà qualcosa,
ma, a nostro avviso, dovremmo andare oltre quello che sta facendo
questa società: dovremmo mettere in campo delle risorse
regionali...e che ci sia una grossa condivisione su come vengono
allocate, dove vengono spese e soprattutto avere anche delle
possibilità di verificare i risultati, le ricadute dal punto di
vista promozionale e di
marketing
.
Altri punti li affronteremo più avanti dato che certi
emendamenti hanno avuto la copertura finanziaria e quindi nel
proseguo affronteremo tali documenti. Altri colleghi faranno altre
riflessioni su quest'ordine del giorno. Per noi - ripeto -
quest'ordine del giorno è di natura prettamente politica visto e
considerato che due giorni fa il Presidente Rollandin ci ha parlato
di un documento aperto e quindi gradiremmo avere delle risposte.
Grazie.
Presidente
- Grazie collega. La parola al collega
Roscio.
Roscio (ALPE)
- Grazie Presidente.
Solo per due considerazioni per proseguire quanto ha già detto
il nostro Capogruppo: la prima riguardante le celebrazioni per il
centocinquantesimo anniversario della prima ascesa al Cervino e
l'anno scorso l'Ufficio di Presidenza ha organizzato, com'è già
stato ricordato, la Festa della montagna, allora era dedicata ad
alcune guide alpine valdostane, dedicata principalmente a Mario
Puchoz e si era tenuta a Courmayeur e l'intento di quella festa era
di poterla replicare, che non fosse un'unica edizione e aveva due
obiettivi fondamentalmente: il primo era quello di far conoscere le
montagne della Valle d'Aosta ancora una volta e di più se ce ne
fosse bisogno; il secondo era quello di fare rete tra tutte le
professionalità, ma non solo perché erano ricomprese anche sezioni
come il CAI, tutti coloro che si occupano di avere attività in
montagna, proprio nell'ottica di dire che le risorse sono quelle
che sono, mettendosi insieme forse si riescono a fare degli eventi
che abbiano un peso maggiore. Crediamo che un evento come quello
del prossimo anno non ci possa vedere assenti, anche perché i
nostri vicini svizzeri - è già stato ricordato - sono già molto
avanti sulla cosa e hanno già messo molti investimenti. Da questo
punto di vista, quindi sarebbe opportuno dare un seguito a quella
Festa della montagna, mettendo insieme tutti quelli che si occupano
di quest'evento.
Il secondo punto che vorrei illustrare, il punto n. 4 del nostro
ordine del giorno, riguarda alcuni impiegati forestali che sono
occupati attualmente a tempo determinato presso l'Assessorato: si
tratta di poche decine di unità di personale che si occupano
prevalentemente di progettazione e di direzione di lavori e, come
si può vedere anche sul sito della Regione, nel 2014 circa la metà
di questi lavori sono stati terminati e l'altra parte verrà
effettuata nel prossimo anno. Senonché c'è un problema: il fatto
che questi impiegati sono assunti a tempo determinato, e però in
maniera continuativa, ha fatto sì che, a seguito di un ricorso, ci
fosse una sentenza al Tribunale di Aosta recentissima, che dice che
questo sistema non può più essere replicato nel futuro. Lo so poi
che la Regione si è opposta a questo, ma il nostro intento sarebbe
che cosa? Sarebbe quello di stabilizzare questi lavoratori, di
garantire la prosecuzione dei lavori, perché con ogni probabilità,
a seguito della sentenza, anche chi dovrà assumerli si troverà in
difficoltà. Risolvere la situazione appunto alla luce di questa
sentenza è quello che noi proponiamo, è una proposta a saldo
invariato, nel senso che non va ad aggiungere risorse, ma è una
proposta...cercherebbe di utilizzare uno strumento, tipo un part
time verticale, magari a tempo più...come dire? ridotto, non per
magari undici mesi, magari un po' meno, da comunque definire, ma
non è questo il succo del discorso, il succo è: vogliamo cercare di
stabilizzare questi lavoratori e, se c'è lo strumento, noi diciamo:
perché no? Per dare certezze ai lavoratori, per dare certezze e per
poter garantire la prosecuzione dei lavori e la loro
programmazione. Su questo noi gradiremmo che ci fosse comunque
un'espressione e ci fosse una risposta. Grazie.
Presidente
- La parola alla collega Certan.
Certan (ALPE)
- Grazie Presidente.
Due parole: in quest'ordine del giorno che ALPE ha fatto, come
ha detto il Capogruppo Chatrian, si chiede un impegno politico
riguardo ad alcuni temi: uno di questi è la fornitura dei libri
nella scuola primaria e la fornitura gratuita e non il comodato
d'uso, così com'è stato introdotto...è stato introdotto nella legge
dell'8 aprile 2013, che ha cambiato completamente, diciamo, la
fornitura dei libri. Prima era il libro nella scuola primaria,
veniva dato ai ragazzi con questo comma:
"gli strumenti
didattici sono assegnati in uso agli alunni delle scuole di cui al
comma 1 e restano in proprietà dell'Amministrazione regionale con
il conseguente obbligo di restituzione dei medesimi al termine
dell'anno scolastico".
Ecco, noi sappiamo che per una questione
e per diversi motivi...possano essere giustificato soprattutto
all'interno della scuola dell'obbligo, nella scuola media.
Chiediamo però che, proprio per una questione anche di lavoro
didattico e pedagogico nella scuola primaria, questo comma venga
tolto, venga abrogato. L'abbiamo chiesto nell'emendamento n. 16,
che poi, per una questione tecnica, non ha avuto il parere
favorevole, lo riportiamo qui, perché crediamo che i libri nella
scuola primaria non possano essere restituiti e riutilizzati se non
in parte minima proprio per la natura del lavoro che viene fatto
sul libro di testo e quindi chiediamo che ci sia un impegno a
reperire delle risorse che sono minime, perché credo che dal 2013
al 2014 il risparmio sia stato di 30.000 euro, non di più.
Chiediamo quindi che quest'impegno di spesa venga fatto e venga
abrogato questo comma, che è il comma 2bis all'articolo 20 della
legge 8 del 2013. Grazie.
Presidente
- Grazie. La parola al collega Cognetta.
Cognetta (M5S)
- Grazie Presidente.
Solo due parole rispetto a quest'ordine del giorno, che noi,
come Movimento Cinque Stelle, voteremo con convinzione, rispetto al
punto 2, cioè
"patrocinare, promuovendo, organizzando e
finanziando apposite attività, iniziative riferite al 150°
anniversario del Cervino..."
, volevo dire due parole rispetto
al lavoro della costituenda società EXPO VdA S.p.a. di cui faccio
parte...farò parte, perché non è ancora detto...non è ancora
operativa e il mio collega La Torre, nonché la dottoressa
Riccardi... Noi abbiamo già preso contatti con il Comune di
Valtournenche e con gli attori che si occupano della promozione di
quest'evento, perché è un nostro preciso dovere, diciamo così,
sviluppare e promuovere tutte le attività che ci saranno nel corso
del 2015 rispetto alla società EXPO e rispetto all'attività che
farà EXPO sul territorio sia per quanto riguarda il
centocinquantesimo, sia per quanto riguarda la funivia del Bianco -
che si spera venga inaugurata in tempi giusti e corretti per
quest'attività - che tutta una serie di altre iniziative. Certo,
non abbiamo risorse illimitate, abbiamo delle risorse corrette che
speriamo di investire più che di distribuire a caso: questo,
diciamo, è il nostro impegno più importante. Per aggiungere un
punto alla discussione, vorremmo dire che noi su questo ci siamo e
ci stiamo già lavorando. Grazie.
Presidente
- Altri? Siamo in discussione generale? Non
vedo altre prenotazioni. Chiudiamo la discussione generale. La
parola per la replica...qualcuno della Giunta? La parola al
Presidente della Regione.
Rollandin
(UV)
- Grazie.
L'illustrazione plurivoce dell'ordine del giorno ci ha fatto
capire quali sono gli interessi collegati con questo tipo di
previsione di ordine del giorno. Allora, sul primo punto credo ci
sia stata chiarezza, in quanto noi abbiamo presentato su questo
tema un emendamento, che è nella legge, che prevede proprio di
andare in questa direzione, ma anche perché su questo c'erano state
delle indicazioni che andavano in questa direzione che noi abbiamo
raccolto. Credo quindi che l'emendamento puntuale preveda proprio
che ci siano interventi che anticipano quelle che sono le
previdenze che possono essere previste a livello nazionale per gli
interventi a livello di possibilità di utilizzo di questi fondi per
l'energia, per il risparmio energetico e quindi c'è questo come per
la ristrutturazione...la possibilità di anticipare con lo stesso
modulo che è stato utilizzato da Bolzano, dal Trentino. Tra
l'altro, ringrazio il collega per avere voluto, comunque, su questo
tema dare già delle indicazioni, che sono state puntualmente
recepite. Credo quindi che questo sia già un problema risolto.
Sul secondo problema
"patrocinare, promuovendo, organizzando
e finanziando, apposite iniziative..."
, credo che il collega
Cognetta abbia già risposto della disponibilità da parte dell'EXPO,
come anticipava anche il collega Chatrian, della volontà di
inserire proprio questa celebrazione nell'ambito delle iniziative
per l'EXPO, quindi valorizzando doppiam l'intervento di questa
giusta valorizzazione che è sicuramente credibile, quindi questo è
risolto attraverso quest'iniziativa. Noi quindi siamo d'accordo,
però l'indicazione non è per reperire nuovi fondi, ma tener conto
delle indicazioni già date e che porteranno avanti con la strategia
che verrà vista dal costituendo organo di amministrazione della
nuova società e quindi si andrà in questa direzione.
Per quanto riguarda
"garantire la gratuità della fornitura
dei libri di testo nella scuola primaria..."
, questo è già
garantito, ci sono i fondi necessari nel bilancio della Regione,
come le ha già spiegato più volte la responsabile tecnica, che
credo in diverse occasioni abbia avuto modo di confrontarsi con la
collega Certan, spiegando che cosa succede e come non succede...e
quindi questo è un aspetto che è già stato risolto.
"Adottare un piano di stabilizzazione..."
, questa è una
questione che credo vada guardata in punta di piedi per quella che
è la situazione ad oggi, per quello che è stato e per quelle che
sono le osservazioni generali che il vostro gruppo mi ha fatto e ci
ha fatto sull'utilizzo del personale, sulle necessità di dimagrire,
di ridurre...in qualche modo dimostrare che i costi di gestione
devono essere ridotti, con una situazione che credo che il collega
Roscio conosca, che non si stabilizza dicendo: io stabilizzo, le
stabilizzazioni nella pubblica amministrazione sono solo per
concorso.
Vorrei ricordare che ci sono fior di sentenze che vanno in
questa direzione. Non è che decido di stabilizzare e si dice:
"bene, questo è a tempo determinato, adesso faccio una delibera e
tu da domani sarai a tempo indeterminato", non è così. Primo,
quindi non ci sono...questo vorrebbe dire andare a costituire un
nuovo organico per un settore che sicuramente è un settore
importante come abbiamo già sottolineato, ma non è questa la
possibilità nella regola che può essere inventata per stabilizzare
le persone. Io quindi ricordo che in quest'aula questa voce
"stabilizzazione" è già emersa diverse volte in diverse occasioni e
chiaramente si è sempre fatto riferimento alla procedura prevista
per la stabilizzazione. Le voglio ricordare che noi abbiamo scritto
nella finanziaria che stiamo riducendo il personale, che stiamo
riducendo l'organico della nostra Regione e che progressivamente,
anche attraverso gli strumenti che abbiamo appena detto,
verificheremo quelle che sono le eccedenze con gli scivoli e con
tutto quello che ne deriva per ridurre il numero dei dipendenti,
tenendo conto di tutte le osservazioni che coralmente sono state
fatte. Mi sembra quindi perlomeno improprio pensare di dire
tranquillamente che con una decisione di questa natura si decide di
stabilizzare e quindi si decide di passare da tempo parziale a
tempo indeterminato così, perché, senza fare concorso...non c'è
mica scritto...allora i concorsi noi sappiamo che sono bloccati e
quindi mi sembra che sia una contraddizione palese della procedura,
che nella pubblica amministrazione non è stata ancora sostituita,
anzi ripeto che ci sono fior di sentenze che richiamano questo
punto.
Ora, tenuto conto che a queste tematiche si è già dato una
risposta, io credo che o i colleghi ritirano quest'ordine del
giorno per le risposte puntuali che abbiamo cercato di dare, oppure
noi ci asterremo su questa risoluzione.
Presidente
- La parola alla collega Certan.
Certan (ALPE)
- Sì, grazie Presidente.
Guardi, è vero che su questo ho già chiesto tante volte
spiegazioni e credo di aver ben chiaro qual è la situazione, la
rispiego ancora una volta. Con questo comma aggiunto non è più
garantita la fornitura dei libri nella scuola primaria, ma i libri
sono dati in comodato d'uso e poi è richiesta la restituzione, cosa
che neanche il testo unico nazionale prevede. La veridicità di
questo che sto dicendo lo dimostra il fatto che c'è un ricorso al
TAR che hanno fatto gli editori, perché, proprio per questo comma
aggiunto, l'Amministrazione regionale è stata obbligata a chiedere
agli editori di diventare proprietaria delle
password
dei
libri digitali ed è per quello che gli editori hanno fatto ricorso.
È vero quindi che nell'ordine del giorno abbiamo messo:
"garantire la gratuità"
, la gratuità è garantita, ma c'è poi
la parola
"fornitura"
e io adesso ho specificato che è
garantire la gratuità non in comodato d'uso, ma della fornitura,
cioè il libro viene dato agli alunni e non viene dato in comodato
d'uso e poi è chiesta la restituzione...che è quella che è stata
inserita lo scorso anno, ripeto: aprile 2013, nel comma 2bis che
noi chiediamo di abrogare. Grazie.
Presidente
- La parola al Presidente della Regione.
Rollandin
(UV) -
Non stiamo discutendo di
emendamenti, questo è un ordine del giorno, se chiedi un
emendamento, l'emendamento va presentato alla legge, non in questi
termini, perché non si può oggi discutere degli emendamenti quando
parliamo dell'ordine del giorno.
Président -
La parole à l'Assesseur Rini.
Rini (UV) -
Sì, solo due parole brevissime per spiegare
un po' meglio questa situazione che ha portato, insomma,
all'attenzione la collega Certan, che peraltro abbiamo già discusso
anche in quest'aula. Noi crediamo fermamente nel riutilizzo di una
parte di testi, perché lei parla di gratuità, la gratuità è
garantita, così come ha ben sottolineato il Presidente, con i
fondi. Sul riuso noi ci crediamo profondamente e ci tengo a dirlo
in quest'occasione che riguarda una percentuale dei testi pari
all'8 percento di tutti i testi utilizzati nella scuola primaria e
riguarda solo ed esclusivamente i libri di lettura, che quindi
possono essere riutilizzati. Tutti i libri di attività, quindi, per
capirci, quelli dove tutti i ragazzini, i bambini ritagliano,
incollano e usano per le attività tipiche soprattutto dei primi
anni di scuola primaria vengono dati alle famiglie e restano
ovviamente alle famiglie...perché non sono più essere
riutilizzabili ed è comunque una competenza che rimane in capo alle
istituzioni scolastiche. Il dato è che all'incirca l'8 percento dei
libri e sono libri di lettura che giustamente vengono riutilizzati
e ridati ad altri ragazzi.
Presidente -
La parola al collega Chatrian.
Chatrian (ALPE)
- Grazie Presidente.
Abbiamo formulato quest'ordine del giorno a seguito,
probabilmente, di qualche disguido dato agli emendamenti, perché
questi quattro temi inseriti all'interno di quest'ordine del giorno
erano inseriti negli emendamenti proposti con tanto di copertura,
ma poi - la faccio breve - non è qui il posto, forse lo
affronteremo nelle prossime settimane visto e considerato che
dietro ci sono settimane di lavoro per poter confezionare, partendo
dal punto di vista politico per poi arrivare, diciamo, dal punto di
vista legale e amministrativo, a proporre delle proposte a saldo
invariato. Al di là di quello, ci eravamo divisi il lavoro, come
facciamo sempre in ALPE su tutti i temi, io avevo fatto un
intervento di natura politica a seguito dell'apertura del
Presidente Rollandin, poi i colleghi Roscio e Certan avevano
integrato su altri due temi inseriti in quest'ordine del giorno.
Noi siamo abituati così a lavorare da sempre e da sempre siamo
abituati però a tracciare un percorso e con un obiettivo:
l'obiettivo era portare il nostro contributo umilmente, come diceva
bene il Presidente; l'emendamento n. 16 della maggioranza va nella
direzione che da sette anni noi proponiamo, meglio tardi che mai,
cosa dire? Noi voteremo convintamente quell'emendamento...infatti,
lo sto dicendo con convinzione, come possiamo non accoglierlo
positivamente quando da diversi anni affrontiamo tale criticità e
ad un tratto si trovano le risorse...guardando anche cosa fanno gli
altri, rimodulando le loro scelte e...come dire? fare un nuovo
vestito direttamente su misura, meglio di così...quindi
l'emendamento n. 16 ci troverà sicuramente d'accordo.
Per quanto riguarda le altre proposte, il fondo straordinario
che noi immaginavamo, lo avevo declinato che andava un po' oltre
anche all'emendamento n. 16; Presidente, poi lei è abilissimo,
giustamente, a dire che una parte è già stata inserita negli
emendamenti e noi apprezziamo lo sforzo per quanto riguarda il
risparmio energetico del patrimonio immobiliare privato, quindi
apprezziamo lo sforzo, come possiamo non apprezzare questo
sforzo?
L'altra proposta era l'FSE e l'FSR decolleranno a livello
pratico, se tutto va bene, a fine 2015 o nel mese di luglio-agosto
2015...siccome a tanti di noi piace essere pratici, perché forse il
politichese dobbiamo lasciarlo da parte, dobbiamo essere pratici e,
per essere pratici, dato che prima di giugno-luglio 2015 non
decollerà nulla a livello di programmazione comunitaria dicevamo
questo: forse reperiamo un po' di risorse da subito per metterle in
campo, "da subito" vuol dire "subito" a gennaio-febbraio 2015, per
che cosa? Occupazione, giovani, aggredire comunque quei settori in
grossa difficoltà. È per quello che citavo le politiche del lavoro
prorogate in finanziaria, perché poi quello che fa fede è la
finanziaria, il resto è "fuffa" da bar e a noi la "fuffa" da bar
non interessa. Cerchiamo da subito delle risorse per dare delle
risposte un passaggio importante è stato fatto su quello del
risparmio energetico, ma sull'altro punto non abbiamo avuto grandi
risposte.
Sul secondo punto, quello del Cervino...come dire? siamo nelle
mani della società, della società che è stata costituita, che lei
sa, Presidente, non ci ha visto d'accordo, perché i Consiglieri non
devono far parte di un consiglio di amministrazione di una società,
i Consiglieri facciano i Consiglieri! Lei faccia il Presidente!
Scusi se lo dico come ruolo istituzionale...noi avremmo gradito
anche su quest'evento le cose subito chiare, una scelta di natura
economica: 100.000, 200.000, 500.000, una delibera di Giunta già
nel mese di gennaio...avremmo gradito portare il nostro contributo
perché il consorzio di Cervinia...di Valtournenche ha fatto un
cronoprogramma di eventi o che cosa, ma manca la parte forse più
importante, che è quella economica e avremmo gradito essere
presenti anche noi in aula come commissione, per portare il nostro
contributo e il 15-20 di gennaio dare il via libera a quest'evento.
Avete scelto la strada della società partecipata che non ci trova
d'accordo e sapete anche le motivazioni, l'importante è che
qualcosa si faccia, ma avremmo gradito di più, sinceramente, un
impegno dell'Amministrazione regionale per mille ragioni che non
declino oggi, perché non è tema di confronto.
Sulla questione dei libri mi sembra...approfondiremo
ulteriormente e l'ultimo...noi la strada tracciata l'abbiamo
declinata questa mattina con l'ordine del giorno che abbiamo
ritirato e penso che ci siano le condizioni per andare nella stessa
direzione per trovare delle soluzioni. Questo era...comunque anche
su questa parte limitata dovremo comunque cercare e trovare delle
soluzioni. Lo sto dando...come posso dire? come proposta. Noi
l'abbiamo "confezionata", scusateci il termine...va trovata una
soluzione, su questo ritorneremo; noi manteniamo il nostro ordine
del giorno, però volevo solo declinare le quattro proposte, ma
dietro alle quattro proposte ci sono dei ragionamenti che andavano
ad incidere, a modificare, a dare degli
élans
diversi, come
facevo l'esempio prima del fondo straordinario sull'occupazione,
sul discorso del Cervino dei 150 anni e potremmo fare ancora altri
esempi. Grazie.
Comunque apprezziamo in parte modifiche che avete inserito nei
17 emendamenti che avete fatto, per noi l'emendamento n. 16 è
importantissimo non solo per il risparmio energetico, ambientale, è
importante per l'occupazione, è importante per le nostre imprese, è
importante per le imprese che devono innovarsi nel settore, perché
probabilmente anche lì abbiamo bisogno comunque di innovarci, è
importante per mille e per mille ragioni e non dimentichiamo che è
importante anche da un punto di vista ambientale. Grazie.
Manterremo comunque il nostro ordine del giorno.
Presidente
- Grazie collega Chatrian. La parola al
collega Laurent Viérin.
Viérin L. (UVP)
- Merci Président.
Solo per dire che la maggior parte delle proposte sono
condivisibili, nel senso che vanno nell'ottica di rilanciare certi
settori e, seppur toccando i settori disparati e quindi con
difficoltà effettiva di un'espressione unica su temi che sono
diversi avendo appunto all'interno delle proposte anche delle
sfumature, per esempio, la questione dei libri di testo...è vero,
la gratuità viene mantenuta, viene semplicemente introdotto il
principio di riciclare i libri: questa era una questione che si era
discussa anche con le istituzioni scolastiche e andava nell'ottica
di evitare lo spreco. Questo lo dico ad onor del vero perché fu
iniziata
ante
, l'anno antecedente, ecco, per dire che
giustamente la collega Certan ha invece illustrato il fatto di
mantenere una gratuità che, se abbiamo compreso bene, è nelle corde
della sensibilità di tutti. Il fatto di avere concentrato tutto -
l'ha spiegato bene il collega Chatrian - quindi riempie e accorpa
tutti questi argomenti, quindi noi sosterremo quest'ordine del
giorno.
Solo una questione puntuale sulla valorizzazione del Cervino.
Noi siamo felici che l'evento della conquista del Cervino, che è
uno dei temi spendibili fuori dai nostri confini, oggi sia
all'attenzione di tanti. Si partì già nel 2010 e, in vista dei 150
anni dell'unità d'Italia, presentammo già una serie di iniziative
sul Cervino. Ricordiamo la
pièce
che oggi è oggetto di
sensibilizzazione da parte del Comitato EXPO e che fu presentata
non solo qui in Valle, non solo all'interno della
Saison
,
non solo sul territorio, ma quel Cervino venne portato al Museo
della montagna di Torino e lì si valorizzò in questi anni il tema
della conquista del Cervino. Fu legato all'unità d'Italia, perché
divenne tra Whymper e Carrel una sfida che investì anche i Governi
e il Ministro Sella dell'epoca, fu veramente un momento importante.
Noi quindi sicuramente siamo fermi assertori del fatto che tra i
vari temi che oggi la Valle può spendere...al di là dell'EXPO, al
di là dei 150 anni della conquista, è un tema che è locale, nel
senso che è nostro, ma è anche spendibile fuori e quindi tutte le
iniziative sono sicuramente ben accette. Ci pare di aver capito
comunque che già il tema del Cervino all'interno dell'EXPO è
comunque stato, diciamo, indicato dall'Amministrazione regionale,
almeno noi siamo stati al lancio dell'EXPO a Courmayeur e assieme
al tema della funivia c'era quello del Cervino. Chiaramente se
durante tutti i mesi del Cervino, dell'EXPO e non solo, si
riuscisse magari nei vari settori a collegare degli eventi
collaterali che valorizzano non solo nella Valtournenche, ma in
tutta la Valle e fuori eventi legati alla conquista del Cervino,
sicuramente sarebbe qualcosa di interessante. Ripetiamo. Forse
arrivare adesso a valorizzare qualcosa che è già imminente...la
programmazione va fatta prima: ecco perché diciamo che siamo lieti
che il tema adesso sia
à la une
, ma già 4-5 anni fa si
pensava alla valorizzazione del Cervino e non solo, non tanto in
ottica di unità d'Italia, ma già in vista dei 150 anni, appunto, di
quest'importante evento. Il nostro sostegno sui contenuti quindi
c'è, l'impegno politico pare ci sia, quindi siamo ancora più
soddisfatti per quanto riguarda i contributi dell'iniziativa.
Président
- Merci collègue. La parole à la collègue
Certan.
Certan (ALPE)
- Sì, brevissimamente perché non voglio
tediare con quest'argomento. Anche ALPE è sicuramente sensibile al
discorso del recupero dei libri del riciclo, sicuramente siamo
assolutamente d'accordo, credo che nella scuola elementare venga
fatto. Il problema che noi continuiamo a sollevare...e ringrazio
anche il collega Viérin perché ha fatto un passaggio importante
spiegando anche la natura e laddove ha avuto origine questo
comma...ma la gratuità, l'abbiamo detto, l'abbiamo chiarita, c'è, è
il discorso è che i libri della scuola primaria sono a blocchi, non
sono divisi, quindi il libro di lettura viaggia insieme al libro
operativo, non possono essere staccati, non possono essere...sono
dei libri completi dei
coffrets
, dei cofanetti ed è per
quello che si sta creando un enorme problema. Chiediamo allora che
venga ripreso in mano questo discorso, ripeto tant'è che la cosa è
venuta evidente fuori da un ricorso anche...certo che è un'altra
cosa, ma si è creato perché ci sono dei libri digitali che sono
completi, hanno una sola
password
e non hanno cinque o sei
password
e quindi viaggiano insieme. I libri anche operativi
li conosco bene, Assessore Rini, i libri anche operativi della
scuola primaria sono...si scelgono a blocco, poi tutto quello che è
possibile recuperare e riutilizzare...guardi glielo assicuro, la
scuola primaria già lo sta facendo e su questo ci trova
assolutamente d'accordo.
Presidente
- Grazie. La parola al Presidente della
Regione.
Rollandin (UV)
- Grazie Presidente.
Credo che l'illustrazione che abbiamo cercato di dare alle
risposte concrete a queste domande da voi poste dia un po' il senso
della volontà di intervenire in ognuno di questi casi.
Per il discorso del Cervino, mai come oggi è opportuna la
discussione sul Cervino, oggi è la Giornata internazionale della
montagna, sicuramente credo che ci sia un'esigenza sempre più
sentita di attivare dei meccanismi che valorizzino questo settore.
Ora, il Cervino, non è che noi abbiamo detto: "adesso l'hanno
ricordato, dobbiamo fare qualcosa per - tra virgolette -
"valorizzare"". È vero, come ha detto, che gli svizzeri fanno molto
di più o in modo diverso, sicuramente, però l'inserimento del
discorso del Cervino, come quello del Bianco e delle altre
montagne, ma noi abbiamo questo come patrimonio. A livello di EXPO
non è solo per i sei mesi di EXPO, perché lì è la vetrina
internazionale. Credo quindi che avremo occasione con i colleghi
che sono incaricati di questo di poter guardare...io credo sia
opportuno discutere e vedere di trovare le soluzioni che soddisfino
sia le esigenze che lei ha ricordato, sia quello che è nella
possibilità di fare anche insieme al Comune di Valtournenche, per
carità, credo sia giusto che ci sia un'attenzione a tutti gli enti
che possono essere interessati in modo che non ci siano tutti
quelli...
(interruzione di un Consigliere, fuori microfono)
...giustamente sono stati già stanziati anche dei soldi per la
tappa del
Giro d'Italia
proprio in funzione di...
(nuova interruzione di un Consigliere, fuori
microfono)
...oh, è vero, non l'ha citata, lo faccio io...per dire - mi
perdoni - che non sono proprio bricioline: sono 100mila euro che
per una tappa sono...una tappa che poi...come dire? non c'è solo la
tappa vai e fuggi...vai e riparti, quindi credo sia una tappa
importante. Qualcosa è stato fatto, cioè non è che ci siamo
svegliati la mattina: è arrivato il partigiano. Ci siamo, credo,
mossi per tempo e per fare il possibile, con questo spirito credo
che abbiamo nella sostanza dato una risposta a tutti i problemi che
sono stati evocati, ecco perché abbiamo detto: "se voi non pensate
di ritirarla, noi ci asteniamo", ma non perché non siamo d'accordo
sui temi, ma perché sono già stati risolti.
Presidente
- Grazie Presidente. La parola al collega
Donzel.
Donzel (PD-SIN.VDA)
- Ritorno anch'io come premessa...per
discutere quest'ordine del giorno dei colleghi...certamente il
problema tecnico-giuridico della ricusazione di alcuni...non di
alcuni, di molti emendamenti presentati dai gruppi di minoranza ha
ingenerato ovviamente dei problemi e reso un po' diversa la
discussione di questi numerosi ordini del giorno. Noi sappiamo che
gli ordini del giorno affidati al Governo, insomma, negli ultimi
mesi non è che abbiano sortito entusiasmanti risultati e sono un
po' degli impegni che poi bisogna andare di volta in volta a
verificare se vengono attuati. Diversa sarebbe stata la discussione
punto per punto, emendamento per emendamento, perché se in linea di
principio li condividiamo tutti, dal dibattito...com'è emerso,
insomma, qualche riserva c'è. Se valorizzare un bene come quello
del Cervino è indispensabile, partendo proprio da un anniversario
di quell'importanza, come quello appunto dell'ascensione, della sua
conquista, allo stesso modo noi abbiamo espresso e manteniamo le
nostre riserve sul fatto che questa cosa si fa già...non si fa, la
fa l'EXPO...abbiamo approvato un ordine del giorno sulla strategia
unica di promozione turistica, dove dovrebbe rientrare
questo...quindi stiamo approvando un ordine del giorno
sull'altro...questo è reso difficile dal fatto che ogni singolo
emendamento che è stato presentato...uno dice: "questi soldi vanno
messi lì" e uno dice: "sono d'accordo", "non sono d'accordo", così
è chiaro che...chi non è d'accordo sul promuovere il Cervino? Certo
che lo siamo, perché quelli sono i veri veicoli per andare
veramente anche su un turismo di stranieri lontani per riuscire ad
attirare l'attenzione sulla nostra regione. Noi quindi votiamo
quest'ordine del giorno in termini di principi che vengono
enunciati poi di volta in volta, come ho detto per altre questioni,
andremo a verificare come il Governo regionale intende
applicarli.
Di fronte al principio enunciato della stabilizzazione del
personale, mi è sorta invece una qualche perplessità: mi è sorta
nel senso che è un principio che non può riguardare una nicchia di
personale, dovrebbe riguardare tutto quel personale che negli anni
subisce il problema di una precarizzazione forzata. Ecco, forse per
la natura sintetica della risposta, il Presidente ha inteso
evidenziare tutti quelli che sono i limiti connessi a questa
stabilizzazione, ma chi ha un po' di memoria sa che il problema
della stabilizzazione non può essere affrontato così: ordini del
giorno...perché dietro queste persone ci sono delle storie
pregresse di promesse fatte e poi non mantenute...
(interruzione di un Consigliere, fuori microfono)
...ne abbiamo già parlato in altra sede, però era per dire
l'atteggiamento che abbiamo noi rispetto al votare questa cosa qui.
Noi avremmo delle storie da raccontare rispetto alla sua risposta
che oggi dice: "non si può più fare nulla". Forse furono mancate
delle occasioni in passato che non abbiamo saputo cogliere e oggi
bisognerà pensare a delle soluzioni che non siano quelle di
abbandonare questo personale ad un...però tengo a dire che se la
stabilizzazione magari è difficile da fare attraverso quei
meccanismi che lei ha detto, questo non significa che questo
personale...perché qualcuno magari ci segue da casa e dice: "ho
sentito il Presidente che diceva: "la stabilizzazione non la
facciamo"". Sì, ma vorrei che però non andassimo a dire che
abbandoniamo questo personale al loro destino, tutt'altro, insomma,
questo è l'atteggiamento con cui votiamo.
Presidente
- Grazie collega Donzel. Non vedo altri.
Procediamo alla votazione dell'ordine del giorno n. 13 dell'ALPE.
La votazione è aperta. La votazione è chiusa.
Presenti: 35
Votanti: 17
Favorevoli: 17
Astenuti: 18 (Baccega, Bianchi, Borello, Farcoz, Follien,
Fosson, Isabellon, La Torre, Lanièce, Marguerettaz, Marquis,
Péaquin Bertolin, Perron, Restano, Rini, Rollandin, Testolin, Marco
Viérin)
Il Consiglio non approva.
Prima di passare all'ordine del giorno n. 14 dell'ALPE, che è
l'ultimo ordine del giorno, facciamo distribuire una relazione
pervenutaci dall'Assessore Fosson e una risoluzione inerente i
costi della democrazia. Chi intende illustrare l'ordine del giorno
n. 14? La parola alla collega Certan.
Certan (ALPE)
- Grazie Presidente.
Quest'ordine del giorno pone l'accento su un argomento che credo
sia assolutamente
à la une
in questo momento: quello della
formazione professionale e, in particolare, delle scuole
professionali o, se vogliamo, dell'alternanza scuola-lavoro. Viene
definita in modi diversi, ma credo che abbia veramente come sua
essenza il favorire l'inserimento dei giovani nel mondo del lavoro
e creare un collegamento coerente fra il percorso degli studi e poi
il lavoro futuro. Lavoro che sappiamo non essere più un lavoro per
tutta la vita, un lavoro che, come poteva essere qualche decennio
fa, lo si mantiene per tutta la vita, ma sappiamo essere in questo
momento difficile sia ottenerlo e poi mantenerlo, quindi credo sia
importante che i nostri giovani abbiano delle prospettive un po'
più sicure e stabili.
La formazione professionale, inoltre, è anche uno di quei
argomenti che dà veramente valore anche alla nostra autonomia, in
quanto su questo discorso la nostra Regione può legiferare e ha
competenza primaria, quindi chiederemmo...questo è un impegno
chiaramente politico, non abbiamo messo né risorse da destinare,
né...abbiamo messo un tempo, che può essere entro un mese, entro
due mesi...ritrovarsi a fare un ragionamento che sia, abbiamo
detto, un impegno politico, ma che sia un ragionamento che vada
proprio al di là di schieramenti, di...ma che favorisca proprio
accordi di cooperazione, che in parte abbiamo ritrovato nel piano
giovani, in parte abbiamo trovato nelle politiche del lavoro, in
parte sappiamo che ci sono nei punti che sono in questo momento in
discussione del Fondo Sociale Europeo del FESR, ma che sono tutti
dei punti che vengono toccati, ma vengono toccati in modo...non so
come...non coordinato, ecco. Noi chiederemmo veramente che su
questo discorso della formazione professionale...che so che non
tocca solo un Assessorato, ma tocca diversi Assessorati, perché è
chiaro che, da una parte, diciamo è scuola, ma, dall'altra parte,
richiama anche tutto quel lavoro, quella preparazione al mondo del
lavoro che a volte è definito con degli
stage
o con dei
corsi estivi e che quindi noi vorremmo in qualche modo riuscire a
potenziare e in qualche modo a definire meglio.
Chiediamo quindi veramente che venga fatto un piano in cui
questa formazione professionale abbia una coordinazione maggiore,
anche in vista di tutto il discorso...dell'ampio dibattito che si
sta aprendo e che sicuramente l'Assessore Rini starà seguendo, ma
credo tutta la Giunta dovrebbe seguire sulla buona scuola. C'è un
ampio dibattito e uno dei punti essenziali di questo progetto, di
questa riforma della scuola che non sappiamo ancora se andrà oppure
no a buon fine, però uno dei punti cardine è proprio l'alternanza
scuola-lavoro e c'è proprio l'introduzione dell'obbligatorietà
negli ultimi tre anni degli istituti tecnici e professionali per
almeno 200 ore all'anno.
Ora, tutto questo discorso viene anche fatto tenendo conto che
la Valle d'Aosta ha delle realtà direi d'
élite
,
d'eccezione...non d'
élite
, d'eccellenza, scusate:
d'eccellenza nel senso di avere delle scuole paritarie che sono
comunque un bel modello e sicuramente un esempio da allargare e da
condividere proprio in funzione anche del fatto che: primo, la
Regione ha competenza primaria; secondo, queste scuole, essendo
paritarie, hanno comunque un numero chiuso e non sono allargate a
tutti gli studenti. Chiederemmo quindi veramente di organizzare nel
mese di gennaio un incontro per definire veramente delle azioni
concrete che tocchino tutti questi aspetti, che - ripeto - mi rendo
conto essere in qualche modo sfiorati in altri modi, trattati un
po' più dettagliatamente nei vari piani e progetti, ma ci
piacerebbe vederli coordinati e organizzati bene, ripeto: anche in
funzione del fatto che abbiamo competenza primaria e credo che non
dobbiamo aver paura di esercitarla fino in fondo. Grazie.
Presidente
- Grazie collega. La parola all'Assessore
Rini.
Rini (UV)
- Grazie Presidente.
Davvero devo ringraziare la collega e il gruppo ALPE, perché
porta all'attenzione di quest'aula un tema che, come ha già
ricordato anche la collega, ci sta particolarmente a cuore: un tema
che peraltro negli anni l'Assessorato ha cercato davvero di seguire
con attenzione. Si parla di giusta e corretta sinergia tra i
diversi attori, ricordo in questa sede una delibera di Giunta del
25 febbraio 2011, che proprio istituisce anche a livello formale ed
istituzionale anche un protocollo d'intesa proprio tra la
Sovrintendenza agli studi e tutti i vari enti e associazioni,
quindi, diciamo, un percorso che è partito da tempo, che sta dando,
come giustamente anche la collega lo ha ricordato, dei risultati,
ma che sicuramente va potenziato. Va potenziato innanzitutto con
quella che stiamo cercando...peraltro in totale accordo anche con
l'Assessore Marquis e con la sua struttura, con la rivalorizzazione
di tutti quelli che sono i percorsi formativi professionali: questo
anche perché...anche questo è un concetto che abbiamo detto e
ribadito più volte...anche per andare a combattere quella che è la
dispersione scolastica e quindi inserendola a monte
nell'orientamento, rivalorizzandola però, ridando la giusta dignità
a tutto quello che è il percorso di formazione professionale.
Allora, su questo innanzitutto dobbiamo richiamare il piano
giovani: piano giovani che ha dato una boccata d'ossigeno, che ha
dato anche delle risposte concrete, le ha date e le sta dando,
credo che poi l'Assessore Marquis...anche in questi giorni si
stanno portando avanti delibere importanti, con stanziamenti anche
economici importanti, che vanno proprio nell'ottica di realizzare
degli
stage
lavorativi avendo anche appunto la copertura
finanziaria a tutte quelle che sono iniziative di alternanza tra la
scuola ed il lavoro e in questo quindi ricordiamo che la
Sovrintendenza sta già lavorando, in accordo con il Dipartimento
delle politiche per il lavoro, proprio per rinforzare quello che è
il segmento di educazione professionale, allargandolo anche, quindi
la collaborazione con il mondo del lavoro in generale. Stiamo,
peraltro, guardando con attenzione anche ciò che accade in altre
realtà: penso, per esempio, al Sud Tirolo, dove stanno facendo
sicuramente bene e con i quali siamo in contatto.
Parlava giustamente del documento della buona scuola. È iniziato
un percorso di confronto; tra l'altro, abbiamo partecipato anche
insieme anche agli altri Capigruppo ad un incontro con i sindacati,
abbiamo incontrato i consigli d'istituto, incontreremo gli studenti
a breve. Io credo che quel documento dovrà trovare una sua
dimensione locale, quindi anche con degli adattamenti opportuni per
inserirlo nel nostro contesto. Innanzitutto per esercitare quella
che è la nostra potestà e la nostra autonomia e poi ovviamente per
adattarlo ad un contesto che è inevitabilmente diverso dal contesto
nazionale. Legandomi proprio a quest'aspetto, io le propongo,
collega, se può andar bene...proprio per recepire, perché siamo in
perfetta sintonia con quanto lei ha richiamato... Qua si parla di
presentare un piano di azioni concrete, in realtà le azioni
concrete già ci sono. Io direi che, se possiamo prenderci un
pochino più di tempo...penso, per esempio, entro il mese di
febbraio, che peraltro coincide con il mese dove dovremo essere
pronti con un nostro documento: quello che noi abbiamo voluto
chiamare
La bonne école valdôtaine
, non per copiare
La
buona scuola valdostana
, ma anzi per evidenziare che è quella
che per noi è la buona scuola è la nostra buona scuola, il modello
scolastico valdostano...e inserire all'interno di quel documento un
preciso protocollo di collaborazione tra tutti gli organismi,
innanzitutto tra Assessorati, ma anche con...pensiamo al mondo del
lavoro, perché qua si chiede la collaborazione poi soprattutto
delle realtà economiche e commerciali...che, da un lato, ce lo
chiedono...e pensiamo agli incontri che abbiamo avuto anche con i
rappresentanti delle associazioni...ma, dall'altro, devono avere
anche un giusto supporto, un accompagnamento.
Potremmo anche osare e guardare anche al di là del nostro
territorio valdostano e creare nuove occasioni per i nostri
giovani, anche con realtà anche lontane dalla nostra Regione,
magari con collegamenti che possono partire dal legame con le
realtà francofone per poi spaziare anche ad altri settori. Io, se
per lei va bene, quindi le propongo di...adesso vediamo come
modificare magari "
l'impegna"
...inserire nel documento
La
buona scuola valdostana
una parte dedicata a questo e verrà
fatto entro il mese di febbraio. Grazie.
Presidente
- Grazie. La parola alla collega Certan.
Certan (ALPE)
- Sì, grazie Assessore.
Va bene, queste modifiche le vedremo nel dettaglio. Avevo detto
che non avevamo appositamente messo troppe restrizioni per comunque
lasciarlo anche noi aperto questo alla discussione. Va bene
chiaramente allungare fino a febbraio, ci rendiamo anche conto che
un mese di tempo poteva essere un po' stretto. Mi permetto solo di
fare due considerazioni: una riguardo a questo protocollo comunque
fra...già di collaborazione, che, come lei ha citato, è del 2011.
Noi parliamo di azioni concrete, perché, a mio avviso, spesso
questi
stage
o questi...com'è organizzato ora, spesso sono
brevi, tant'è che nel documento
La buona scuola
questo viene
veramente messo in rilievo: non più solo degli interventi
spot
nel mondo del lavoro ma, diciamo, un progetto che sia
già anche proprio a livello...un impegno - tra virgolette -
"lavorativo" più lungo e già più stabile, perché gli
stage
,
che spesso vengono fatti e sicuramente ci sono in varie scuole,
sono fatti un po' a...sono ridotti nel tempo e sono fatti a
spot
, cosa che non permette da un punto di vista
veramente...non so come dire...sì, non permette poi l'inserimento
vero e non permette quel respiro tra scuola e lavoro, perché
comunque alla fine prevale la scuola. Ho cercato di essere molto
sintetica.
Nel piano giovani io ho trovato...cioè abbiamo trovato...abbiamo
sempre seguito, quindi ci sono dei passaggi interessanti, ma non
sono azioni concrete che vediamo...diciamo che abbiano
veramente...sono degli obiettivi, delle belle parole, ma non le
vediamo così attuabili come invece vorremmo riuscire a declinare
con questo....
L'altro passaggio è: il Presidente del Consiglio Viérin saprà
sicuramente, anche i colleghi dell'APF l'hanno seguito...ci sono
degli esempi portati dalla Svizzera, dal
Canton du Jura
,
l'ha ricordato anche il collega Donzel...nel loro recente incontro
ne hanno parlato, la
formation professionnelle
in Svizzera
viene considerata
dual education
. Non solo per quello che
diceva lei, del recupero della dispersione e dell'abbandono
scolastico, ma anche proprio come preparazione a dei cittadini
nuovi e a dei cittadini che sappiano porsi in modo diverso nel
mondo del lavoro. I ragazzi si affacciano per la prima volta a
questo mondo e credo che proprio in questi documenti sia proprio
specificato come sia importante formare innanzitutto non degli
studenti o dei lavoratori, ma dei cittadini e questo credo sia
interessante proprio anche come punto di partenza, lo do come...
Chiaramente ben vengano anche tutti i progetti transfrontalieri che
possono essere fatti, li avevamo visti, sappiamo che sono in
discussione anche alcuni a Bruxelles e quindi...vabbè, a febbraio
forse sapremo anche qualcosa di più certo. Grazie.
Presidente
- Colleghi, votiamo l'ordine del giorno
emendato come concordato dai proponenti e dall'Assessore Rini, il
termine è febbraio. Vi prego di mettere una sigla sull'emendamento.
Allora,
"nell'impegna"
, anziché il mese di gennaio, febbraio
e si conclude con:
"da inserire all'interno del documento "La
buona scuola valdostana"".
Con queste modifiche
"all'impegna"
pongo in votazione l'ordine del
giorno...chiedo scusa, la parola al collega Laurent Viérin.
Viérin L. (UVP)
- A margine della riflessione, visto che
si è intavolata una discussione in generale sulla questione della
scuola e, in particolare, della
bonne école
e, visto che c'è
un'apertura sul fatto di creare delle occasioni e di aprire la
nostra scuola anche attraverso opportunità, ricordiamoci che su
tutta la parte di disturbi dell'apprendimento esistono ancora dei
problemi, nel senso che ancora oggi non sono stati forniti gli
audiolibri, quelli che sono propedeutici a tutte queste forme di
disturbo e nelle scuole sta passando il messaggio che è un
messaggio negativo, nel senso che ci si occupa di tante cose,
all'epoca era stata fatta questa legge che andava a creare dei
percorsi paralleli e differenziati per i ragazzi che hanno queste
forme di disturbo. Sarebbe veramente un piccolo messaggio e ne
approfittiamo per chiedere un impegno formale da parte
dell'Assessore, perché non sono grandi numeri e non sono neanche
grandi gli investimenti in quel senso visto che la collega ha
parlato di...ha toccato giustamente il tema dei libri di testo:
questa è un'attesa che esiste nel mondo della scuola e chiediamo
che con una certa sollecitudine sia esaudita quest'attesa.
Grazie.
Président
- Merci. La parole à l'Assesseur Rini.
Rini (UV)
- Merci Président.
Grazie collega Viérin. Questa è sicuramente stata una criticità
che abbiamo rilevato anche a livello di Assessorato. Stiamo
monitorando puntualmente con attenzione la questione proprio legata
alla fornitura degli audiolibri. Abbiamo avuto rassicurazioni sul
fatto che lo stanziamento...a parte che c'è stato...ma pare che la
situazione si sia risolta e che siano stati consegnati gli
apparecchi. Terremo comunque sicuramente in stretta osservazione e
sicuramente l'anno prossimo faremo sicuramente molta più attenzione
nel partire con tempi più congrui e le riferirò anche qual è la
puntuale situazione ad oggi in merito.
Presidente
- Possiamo mettere in votazione. La votazione
è aperta sull'ordine del giorno n. 14 dell'ALPE emendato. La
votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Prima di procedere al proseguimento del punto, poniamo in
votazione l'iscrizione della risoluzione che vi è stata testé
consegnata. Prego il collega Segretario di leggere il testo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK