Consiglio Regionale della Valle d'Aosta - Oggetto del Consiglio n. 660 del 29 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 660 del 29 luglio 2014 - Resoconto
OGGETTO N. 660/XIV - Ratifica della deliberazione della
Giunta regionale n° 975, in data 11 luglio 2014, concernente:
"Sostituzione delle planimetrie riportanti le perimetrazioni delle
aree estrattive Ronc nel Comune di Aymavilles, Cretaz nel Comune di
Gressan e Ussel nel Comune di Châtillon, allegate alla
deliberazione del Consiglio regionale n. 2898/XIII, del 27.03.2013,
di approvazione della modificazione del Piano regionale delle
attività estrattive".
Presidente
- La parola all'Assessore Bianchi.
Bianchi (UV)
- Grazie Presidente. Prima di tutto vorrei
evidenziare come l'adozione della deliberazione della Giunta
regionale n.975 dell'11 luglio scorso, in via d'urgenza, salvo
ratifica, appunto, del Consiglio regionale, si è resa necessaria
per consentire in tempi brevi alla società Cave de Senagj la
ripresentazione dell'istanza per completare l'attività estrattiva,
nonché il recupero ambientale dell'intera cava di Aymavilles, anche
in considerazione del fatto che l'impresa ha interrotto la propria
attività.
Per quanto riguarda le aree di Gressan e di Châtillon dato che
si tratta di una modesta riduzione delle aree estrattive si è
ritenuto opportuno recepire fin da subito le richieste avanzate
dalle rispettive amministrazioni comunali. Entrando nel merito
della deliberazione, la ratifica riguarda le perimetrazioni delle
aree di Ronc nel Comune di Aymavilles, piano marmi e pietre affini
a uso ornamentale; Cretaz, nel Comune di Gressan, piano inerti, e
Ussel nel Comune di Châtillon, piano inerti. Relativamente all'area
estrattiva denominata Ronc nel Comune di Aymavilles, al momento
dell'approvazione del vigente PRAE 2009, avvenuta con deliberazione
del Consiglio regionale n. 640 in data 25 giugno del 2009,
all'interno di tale area estrattiva era già in corso un'attività di
coltivazione regolarmente autorizzata sin dal 1995. La Giunta
regionale con deliberazione 1525 del 16 maggio 2005, ha autorizzato
la proroga dell'attività della coltivazione fino al 29 luglio 2013.
Al momento dell'approvazione del PRAE 2013 l'impresa omonima
esercitava regolarmente l'attività di coltivazione di cava
all'interno dell'area estrattiva Ronc; in data 29 luglio 2013
l'impresa Cave de Sinagj ha presentato un'istanza intesa a ottenere
un'ulteriore proroga dell'autorizzazione alla stessa intestata, al
fine di completare l'intervento estrattivo e realizzare il recupero
ambientale dell'area così come previsto nel progetto autorizzato.
La verifica degli elaborati allegati all'istanza di proroga ha
evidenziato che la perimetrazione indicata nella planimetria
facente parte del PRAE 2013 risulta essere differente rispetto alla
perimetrazione riportata nel previgente PRAE del 2009 e non
compatibile col progetto di coltivazione già autorizzato. Nel PRAE
del 2013 dell'area estrattiva Ronc è stata stralciata una porzione
di area demaniale che era interessata dai lavori di coltivazione e
di recupero ambientale previsti nel progetto autorizzato. Sulla
base di quanto appena detto, si è ritenuto necessario riaccorpare
la porzione di area demaniale stralciata alla perimetrazione
riportata nel PRAE 2013, in quanto senza tale variazione non è
possibile per la ditta realizzare il completamento dell'intervento
estrattivo e successivo recupero ambientale, così come previsti nel
progetto di coltivazione già autorizzato.
Relativamente, invece, all'area estrattiva denominata Cretaz,
nel Comune di Gressan, l'Amministrazione comunale di Gressan, con
nota del 19 marzo 2014, ha richiesto che venisse ripristinata la
perimetrazione indicata nel previgente PRAE del 2009, in quanto,
come emerso in sede di conferenza di pianificazione del piano
regolatore del Comune, le dimensioni dell'area estrattiva Cretaz
compresa nel PRAE del 2013 risultano essere superiori a quelle
riportate dall'Amministrazione comunale nella bozza di variante. La
perimetrazione dell'area estrattiva nella bozza di variante era
stata determinata sulla base di precedenti accordi presi con gli
uffici regionali preposti alla redazione del piano PRAE, al fine di
creare equilibrio tra l'attività estrattiva e il contesto agricolo
di pregio dell'area circostante.
Relativamente, invece, all'area estrattiva denominata Ussel, nel
Comune di Châtillon, l'Amministrazione comunale, con una nota del 3
aprile 2014, ha richiesto lo stralcio del mappale distinto al
catasto terreni n.232 del foglio 46 al fine di consentire la
valorizzazione di tale area, mediante la realizzazione di un
impianto di tiro a volo specialità olimpica. Concludo, con
l'approvazione di questa deliberazione credo che possiamo dare una
risposta sia alle Amministrazioni comunali di Gressan e di
Châtillon, sia permettere alla ditta di completare il progetto così
come autorizzato. Grazie.
Presidente
- Qualcuno che chiede la parola su questo
punto? Nessuno chiede la parola, quindi si mette in votazione il
punto 32.01. I colleghi sono pregati di votare. Prego Consiglieri.
La votazione è chiusa.
Presenti: 33
Votanti: 18
Favorevoli: 18
Astenuti: 15 (Bertin, Bertschy, Certan, Chatrian, Cognetta,
Fabbri, Ferrero, Fontana, Gerandin, Grosjean, Guichardaz, Morelli,
Nogara, Roscio, Rosset)
Il Consiglio approva.
Punto 33 all'ordine del giorno. Su questo punto? Prego il
collega Segretario.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK