Consiglio Regionale della Valle d'Aosta - Oggetto del Consiglio n. 508 del 28 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 508 del 28 ottobre 1981 - Resoconto
OGGETTO N. 508/81 - DISEGNO DI LEGGE CONCERNENTE:
"SOTTOSCRIZIONE DI NUOVO CAPITALE AZIONARIO DELLA S.p.A. CENTRALE
LAITIERE D'AOSTE".
Presidente
- Ha chiesto di parlare l'Assessore
all'Agricoltura e Foreste, Marcoz, ne ha facoltà.
Marcoz (UV)
- Come già dicevo quando si era discusso il
piano di intervento per la distribuzione della Centrale del Latte,
quest'anno si è chiuso il bilancio del 1980 della Centrale del
Latte con un passivo di £ 35 milioni ca., per cui si addiviene di
nuovo a ripristinare il vecchio capitale sociale di £ 220 milioni
com'era in precedenza.
Per quanto invece concerne l'andamento della ristrutturazione, a
giorni dovrei incontrarmi con il Consiglio direttivo in quanto so
che è a buon punto la collocazione della vasche di refrigerazione
del latte e gli altri lavori interni della Centrale. Credo che
avremo l'opportunità di discutere ancora su questa ristrutturazione
in sede del nuovo bilancio per l'anno 1982.
Presidente
- Ha chiesto di parlare il Consigliere Tonino,
ne ha facoltà.
Tonino (PCI)
- Siamo favorevoli alla sottoscrizione dei £
35 milioni di nuovo capitale sociale. Tuttavia vogliamo sollecitare
l'Assessore nell'affrontare la situazione finanziaria della
Centrale. I rappresentanti del PCI nel Consiglio di Amministrazione
della Centrale Laitière avevano chiesto, in occasione della
sottoscrizione di nuovo capitale, di portare il capitale sociale a
£ 440 milioni, suo livello originario, mentre in quella stessa sede
il rappresentante della Regione aveva ricevuto disposizioni per
mantenere il livello minimo che è di £ 220 milioni.
Ripeto in quest'aula che sono previsti anche tipi diversi di
intervento della Regione per migliorare la situazione finanziaria,
purché siano fatti al più presto, perché fra le altre cose mi
risulta che con la politica dei prezzi bloccati - mi riferisco al
listino Marcora per intenderci - si rischia di aumentare il deficit
della Centrale. Il prezzo di vendita del latte è stato bloccato per
un determinato numero di mesi e questo non potrà che avere
ripercussioni di quella natura. Se non si interviene subito per
diminuire il costo per unità di prodotto, cioè se non si fanno
subito quegli interventi interni - fino adesso come del resto ha
ammesso l'Assessore all'Agricoltura e Foreste si sono comprate solo
alcune vasche - ed altri per diminuire gli interessi che paga
annualmente la Centrale, se non si fa una campagna pubblicitaria in
grado di aumentare il numero, la quantità prodotta e di conseguenza
abbassare il costo per unità di prodotto, ci troveremo di fronte ad
una situazione di deficit peggiore di quella registrata
recentemente che era abbastanza contenuta.
Presidente
- Ha chiesto di parlare il Consigliere Tamone,
ne ha facoltà.
Tamone (UV)
- Tout simplement pour dire à l'Assesseur à
l'Agriculture et Forêts, Marcoz, ce que nous avons déjà dit à
l'occasion de la réunion de la 1
ère
Commission: sans
doute nous donnerons notre avis favorable sur ce projet de loi,
mais nous pensons que la présentation à ce Conseil de la
restructuration complète de la Centrale Laitière d'Aoste est
absolument nécessaire. Je le dis au nom de l'Union Valdôtaine, nous
demandons finalement que ce projet soit d'abord discuté et après
porté au Conseil, parce que nous sommes d'avis que quand même le
problème de la Centrale Laitière n'est pas défini à ce point. Nous
demandons à l'Assesseur de pouvoir nous donner des nouvelles plus
précises sur le projet général de la restructuration de la Centrale
Laitière et il s'agit bien d'un problème "Tipo Aosta Calcio" mais
quand même nous considérons qu'on doit donner enfin une solution
définitive à ce problème-
Presidente
- Ha chiesto di parlare l'Assessore
all'Agricoltura e Foreste, Marcoz, ne ha facoltà.
Marcoz
(UV)
- Brevemente per dire al Consigliere
Tonino che concordo pienamente con quanto lui ha sollevato. Già in
sede di quella discussione si era visto che una tra le tante
possibilità di aumentare il capitale sociale alla Centrale
consisteva nell'aumento del capitale sociale, ma era discutibile il
fatto di poter utilizzare quei fondi. Il Ragioniere che stava
considerando la possibilità di tale operazione, non ci aveva
risposto, comunque dico senz'altro che in sede di nuovo bilancio
1982 dovremo adottare questa soluzione. Se non si è fatto l'aumento
di capitale sociale fino ad oggi - lo sapevamo tutti - è per la
mancanza di fondi.
Per rispondere anche al Consigliere Tamone, è indiscutibile che
bisogna decidersi ad affrontare queste piccole spese necessarie per
rimettere in sesto la Centrale e fare in modo che il Consiglio che
sarà preposto ad amministrarla, sia libero di fare le sue scelte,
autonomamente e con i finanziamenti dovuti, anche su indicazione
della Regione, ma in modo più accurato.
Quindi senza polemiche né critiche restiamo in attesa di questi
documenti, che penso arriveranno fra un mese e mezzo circa, dopo di
che discuteremo di nuovo sul problema.
Presidente
- Passiamo all'esame dell'articolato.
Dò lettura dell'art. 1:
Art. 1
È autorizzata la sottoscrizione di nuovo capitale azionario
della S.p.A. Centrale Laitière d'Aoste, con sede in Aosta, per un
ammontare di spesa di £ 35.294.400=, a reintegrazione del capitale
sociale.
Presidente
- Metto in approvazione l'art. 1 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 2:
Art. 2
L'Assessore regionale alle Finanze provvederà alla
liquidazione della spesa di cui al precedente articolo, ai sensi
dello Statuto della Società ed in conformità con i provvedimenti
adottati dai competenti organi deliberanti della Società
stessa.
Presidente
- Metto in approvazione l'art. 2 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 3:
Art. 3
L'onere derivante dall'applicazione della presente legge
graverà sul capitolo 32150 della parte Spesa del bilancio di
previsione della Regione per l'anno finanziario 1981, il cui
finanziamento viene di conseguenza aumentato di £ 35.294.400=
mediante prelievo di pari somma dal capitolo 50050 della parte
Spesa del Bilancio stesso.
Presidente
- Metto in approvazione l'art. 3 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 4:
Art. 4
Al Bilancio di previsione della Regione per l'anno
finanziario 1981 sono apportate le seguenti variazioni:
PARTE SPESA
Variazioni in diminuzione:
Capitolo 50050 - "Fondo globale per il finanziamento di spese
per l'adempimento di funzioni normali (Spese di investimento)" £
35.294.400=
Variazioni in aumento:
Capitolo 32150 - "Spese per la sottoscrizione di titoli
azionari della S.p.A. Centrale Laitière d'Aoste" £
35.294.400=
Presidente
- Metto in approvazione l'art. 4 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Dò lettura dell'art. 5:
Art. 5
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Metto in approvazione l'art. 5 testé
letto.
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
- Metto in votazione la legge nel suo
complesso per votazione a scrutinio segreto;
Esito della votazione a scrutinio segreto:
Presenti: 27
Votanti: 27
Maggioranza: 14
Favorevoli: 26
Contrari: 1
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK