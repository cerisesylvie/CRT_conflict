Consiglio Regionale della Valle d'Aosta - Oggetto del Consiglio n. 1128 del 12 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1128 del 12 gennaio 2022 - Resoconto
OBJET N° 1128/XVI - Communications du Président de la
Région.
Bertin (Presidente) -
Punto n. 2 all'ordine del giorno.
La parola al presidente della Regione Lavevaz.
Lavevaz (UV) -
Approfitto ancora una volta di questo
spazio per portare all'aula alcuni degli elementi della situazione
attuale nella nostra regione.
Il ritorno in zona gialla è segno di una pressione ospedaliera
che ormai è costante e che ha portato la riapertura dei reparti
dedicati specificatamente alla cura dei contagiati.
L'attenzione deve essere altissima perché i piccoli numeri della
Valle d'Aosta, come sappiamo, possono portare cambiamenti di colore
anche per situazioni puntuali legate ai ricoveri.
I dati sono inequivocabili, la grande maggioranza dei ricoverati
è composta da chi ancora non ha aderito alla campagna vaccinale.
Più che mai ora la vaccinazione è un dovere civico,
l'immunizzazione e proteggere dalle forme più gravi della malattia,
quelle che portano in Ospedale, e che quindi mettono in difficoltà
anche chi deve accedere al sistema sanitario per altra patologia o
per altri percorsi.
La Valle d'Aosta brilla per la velocità di somministrazione
delle terze dosi, ma ancora molto può essere fatto per chi inizia
adesso questo percorso.
Ribadisco il mio invito a non aver paura: vaccinarsi significa
prendersi cura di coloro che si ha intorno in una dinamica di
comunità che deve renderci orgogliosi dei risultati che possiamo
ancora raggiungere.
Alla luce dei cambiamenti normativi dell'ultimo periodo, nelle
ultime settimane ci siamo confrontati a più riprese in Conferenza
delle Regioni e con il Governo, chiedendo in particolare
d'intervenire per semplificare le procedure delle quarantene. Negli
ultimi giorni si è susseguito un confronto serrato anche con le
nostre strutture, con l'Azienda, con il Consiglio permanente degli
enti locali per arrivare a una definizione più chiara e soprattutto
più semplice delle procedure sia amministrative che sanitarie.
Ritengo anche opportuno ribadire in questa sede l'importanza che
ha lo sforzo fatto per tenere aperte le scuole. Questa è una
priorità del Governo centrale che condividiamo appieno. Credo che
garantire il più possibile la didattica in presenza sia un impegno
di cui dobbiamo tutti farci carico, pensando a quanto sia
fondamentale l'esperienza vissuta dai nostri bambini e dai nostri
ragazzi in un'emergenza che anzitutto per loro è vissuta con tempi
molto dilatati.
La formazione a distanza non deve essere la normalità e dobbiamo
tutti impegnarci in questa direzione. Siamo in una fase in cui alla
lotta contro il contagio si affiancano spazi di convivenza con il
virus, che dobbiamo imparare a gestire per riprendere in mano
appieno le nostre vite.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK