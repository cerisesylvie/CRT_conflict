Consiglio Regionale della Valle d'Aosta - Oggetto del Consiglio n. 1268 del 19 aprile 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 1268 del 19 aprile 2000 - Resoconto
OGGETTO N. 1268/XI Notizie sulla realizzazione di un
caseificio nel Comune di Pollein. (Interrogazione)
Interrogazione Ricordata l'importanza della futura
realizzazione del caseificio in comune di Pollein;
Richiamato il bilancio regionale per l'anno 1999 e il relativo
dibattito consiliare del 01.12.1998;
Rilevato che fino ad oggi non risulta essere iniziata la
procedura di appalto;
I sottoscritti Consiglieri regionali
Interrogano
l'Assessore competente per sapere:
1) quali sono le motivazioni di questo ritardo;
2) come si sta procedendo per l'avvio dei lavori.
F.to: Viérin M. - Lanièce
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Farò una breve cronistoria di questa
pratica.
Con delibera di Giunta del 5 luglio 1996 sono stati incaricati
gli Ingegneri Castiglioni e Botta per la progettazione del
caseificio. Il 1° agosto 1996 veniva firmato il disciplinare di
incarico e iniziavano a decorrere i tempi previsti per la consegna
del progetto.
Nel corso del progetto preliminare i tempi vennero sospesi per
ottenere alcune autorizzazioni: l'approvazione del progetto
preliminare da parte della Cooperativa Lait de Pollein, che è il
futuro gestore del complesso, e il parere del Consorzio di
miglioramento fondiario Terres Blanches di Pollein per l'utilizzo
di un tratto della strada poderale.
Ad agosto 1997 viene presentato il progetto preliminare, prima
dell'approvazione del progetto preliminare sono stati quindi
richiesti i seguenti pareri: al Comando del presidio militare per
vincolo rappresentato dal cono di atterraggio dell'eliporto; alla
SNAM per le distanze dall'oleodotto; all'USL, Servizio di igiene
pubblica, per il rispetto delle norme igienico-sanitarie.
Con delibera di Giunta del 27 aprile 1998 veniva approvato il
progetto preliminare e si avviava il procedimento di intesa con il
Comune di Pollein per la variante al piano regolatore generale.
A giugno 1998 il Consiglio comunale di Pollein perfezionava
l'intesa e a luglio 1998 venivano invitati i progettisti a
proseguire con il progetto definitivo.
Nel corso della progettazione vennero sospesi i tempi per
permettere agli uffici tecnici dell'Assessorato di predisporre il
progetto preliminare degli impianti lattiero-caseari e quindi
comunicare i dati necessari per procedere con il progetto
architettonico.
Ad agosto 1998 entrava in vigore la legge regionale di modifica
della normativa in materia di urbanistica e il 12 aprile 1999
veniva consegnato il progetto definitivo.
A maggio 1999 veniva richiesto alla Commissione edilizia
comunale di Pollein l'esame su una variante tecnica avvenuta nel
corso del progetto definitivo, quindi il 23 agosto 1999 con
deliberazione della Giunta veniva approvato il progetto definitivo
e riconfermata l'intesa con il Comune di Pollein ai sensi della
nuova legge sopracitata. A settembre 1999 venivano invitati i
progettisti a proseguire con il progetto esecutivo. Il 18 gennaio
2000 i progettisti consegnavano il progetto esecutivo
dell'opera.
Ho fatto questa cronistoria anche per illustrare bene i diversi
passaggi e comunque la complessità dell'iter di questo
progetto.
Il 16 febbraio 2000 veniva emesso il decreto del Presidente
della Giunta regionale che equivale a variante al PRG del Comune di
Pollein e il rilascio della concessione edilizia, quindi l'opera è
stata inserita nel piano previsionale dei lavori regionali del
2000-2002, attualmente è in fase di predisposizione la delibera di
Giunta per l'approvazione dell'appalto e l'inizio dei lavori si
prevede presumibilmente per l'estate 2000.
Président
La parole au Vice-président Viérin Marco.
Viérin M. (Aut)
Abbiamo presentato questa interrogazione
perché dal 1996 al 2000 sono passati 4 anni e le aspettative degli
agricoltori della zona cominciavano ad essere quasi solo
aspettative.
Concordo con l'Assessore che l'iter è stato lungo e lo ringrazio
per averlo elencato in materia dettagliata, ricorderei soltanto
all'Assessore che tutta la costruzione del caseificio non solo è
diretta a dare nuovo slancio ai giovani agricoltori della zona
perché fortunatamente è una zona che ha ancora tanti giovani
agricoltori, ma anche a poter ultimare i lavori sulla strada
regionale n. 19 in centro paese perché proprio lì l'ultimazione dei
lavori non può essere definita finché non ci sarà il trasferimento
della vecchia latteria turnaria dal centro paese al nuovo
caseificio, quindi la strettoia dove si trova la chiesa non può
essere migliorata finché non avverrà questo trasloco di produzione
dalla vecchia latteria turnaria al nuovo caseificio. Spero che i
tempi di costruzione siano molto stretti, chiedo all'Assessore di
trasmettere queste mie preoccupazioni ai dirigenti competenti e
confido che questi lavori abbiano inizio, se non proprio in estate
come ha preannunciato l'Assessore, almeno in autunno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK