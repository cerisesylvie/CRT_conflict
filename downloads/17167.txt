Consiglio Regionale della Valle d'Aosta - Oggetto del Consiglio n. 513 del 24 marzo 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 513 del 24 marzo 1999 - Resoconto
SÉANCE DU 24 MARS 1999 (APRÈS-MIDI)
OGGETTO N. 513/XI Approvazione dell'acquisto di diritti di
utilizzo della sorgente ubicata in loc. Ollignan del Comune di
Quart all'interno del terreno di proprietà regionale distinto
presso il N.C.T. con il n. 15 del foglio 29, dai Signori Campane
Vincent, Edgardo e Antonia Luisa. Impegno di spesa.
Deliberazione Il Consiglio
Premesso che il Servizio Opere edili e stradali dell'allora
Assessorato dei Lavori Pubblici in data 17 aprile 1997, con nota
prot. 15432/5 LLPP, informava che i proprietari della sorgente
esistente sul terreno sito in Comune di Quart, distinto presso il
N.C.T. col n. 15 del Foglio 29, avevano invitato lo stesso Servizio
ad interrompere i lavori di costruzione del centro agricolo per
portatori di handicap in loc. Ollignan, onde evitare danni alla
stessa;
Sottolineato che i signori Vincent Campane, Antonia Luisa
Campane ed Edgardo Campane, titolari dei diritti di utilizzo della
sorgente in questione, oltre che proprietari dei manufatti di presa
e di acquedotto e del fondo dominante rispetto alla rete di
adduzione della sorgente stessa, hanno manifestato la loro
disponibilità a cedere tutti i diritti facenti capo alla detta
sorgente, la cui opera di captazione è posta sul terreno di
proprietà regionale, rinunciando, nel contempo, a proporre
qualsiasi azione tesa a chiedere il risarcimento di danni per i
lavori di costruzione del centro agricolo di Ollignan, dietro la
corresponsione della somma di lire 15.000.000 (quindicimilioni),
ritenuta congrua e conveniente per l'Amministrazione regionale dal
Servizio del Patrimonio con note in data 9 aprile 1998, prot.
7132/5FIN, ed in data 11 febbraio 1999, prot. 2530/5FIN;
Sottolineato, altresì, che l'Assessore al Bilancio, Finanze e
Programmazione, ha manifestato il suo assenso alla prosecuzione
della pratica, ai sensi e per gli effetti dell'articolo 22, comma
5, della legge regionale 19 gennaio 1996, n.1, con nota in data 30
novembre 1998, prot. 22534/5 FIN;
Ricordato che tutte le spese notarili saranno a totale carico,
come per legge, della parte acquirente;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Richiamate, altresì, la legge regionale 7 dicembre 1979, n. 66,
articolo 1 lettera j), in ordine alla competenza del Consiglio
regionale e la legge regionale 10 aprile 1997, n. 12, articolo
9;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Rammentato che la presente deliberazione attiene all'obiettivo
062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Sottolineato il parere favorevole rilasciato dal Coordinatore
del Dipartimento Legislativo e Legale in vacanza del Direttore
della Direzione Affari Generali e Legali e del Capo del Servizio
attività contrattuale e patrimoniale della Presidenza della Giunta,
ai sensi del combinato disposto degli articoli 13, comma 1, lettera
e) e 59, comma 2 della legge regionale 23 ottobre 1995, n. 45,
sulla legittimità della presente deliberazione;
Visto il parere della II Commissione consiliare permanente;
Delibera
1) di approvare l'acquisto dai signori Vincent Campane, nato in
Aosta il 23 agosto 1930 e residente in Courmayeur, Via Col Ferret
n. 24, Antonia Luisa Campane, nata in Nuoro (NU) il 26 gennaio 1965
e residente in Courmayeur, Via Col Ferret n. 24 ed Edgardo Campane,
nato in Nuoro (NU) il 23 agosto 1962 e residente in Courmayeur, Via
Col Ferret n. 5, dietro il pagamento del corrispettivo di lire
15.000.000 (quindicimilioni), di tutti i diritti reali e di ogni
altro diritto inerente la sorgente in loc. Ollignan del Comune di
Quart la cui opera di captazione è posta sul terreno di proprietà
regionale distinto presso il N.C.T. dello stesso Comune col n. 15
del Foglio 29, ed, in particolare:
- la piena proprietà del manufatto di captazione insistente sul
terreno sopradescritto,
- la piena proprietà della tubazione di adduzione dell'acqua
dall'opera di presa sino ai fondi di proprietà dei signori Campane
(Cascina Clapey, Saint-Christophe, N.C.T. Foglio 34 n. 298),
- la titolarità della servitù di acquedotto a favore dei fondi
di loro proprietà;
2) di dare atto che, con la cessione dei diritti di cui sopra,
deve intendersi, ovviamente, revocata e senza effetti la domanda di
riconoscimento/subconcessione del diritto di derivazione d'acqua
presentata dai signori Campane, ai sensi e per gli effetti del
combinato disposto dell'articolo 34 della legge 5 gennaio 1994, n.
36, e dell'articolo 3 del R.D. 11 dicembre 1933, n. 1775,
all'Ufficio Concessioni Acque della Regione in data 3 febbraio 1997
(prot. 4556/5LLPP), e che a seguito della stessa cessione i signori
Campane rinunceranno a proporre qualsiasi azione futura tesa a
chiedere il risarcimento dei danni per i lavori di costruzione del
centro agricolo regionale;
3) di impegnare e di liquidare la spesa complessiva di lire
15.000.000= (quindicimilioni) da imputare al Capitolo 35060 ("Spese
per l'acquisto di beni patrimoniali") - Rif. 623 - Obiettivo
062621- del bilancio di previsione della Regione per l'esercizio
finanziario 1999, che presenta la necessaria disponibilità;
4) di conferire al Presidente della Giunta o, eventualmente, in
caso di delega, all'Assessore che interverrà alla stipulazione
dell'atto conseguente al presente provvedimento, la facoltà di
autorizzare l'inserzione nello stesso delle precisazioni rettifiche
ed aggiunte che il notaio rogante riterrà necessarie per il
perfezionamento dell'atto.
Si dà atto che il Consigliere Lanièce non partecipa alla
discussione e alla votazione dell'oggetto.
Président La parole au Président du Gouvernement, Dino
Viérin.
Viérin D. (UV) Pour ce qui est de cet acte, il convient de
rappeler que d'après la loi n° 36/94, plus connue sous le nom de
loi "Galli", toutes les eaux relèvent du domaine public et que les
particuliers ont le droit d'en demander la concession directe ou la
sous-concession en vue de leur utilisation pour la consommation
humaine ou pour tout autre usage. Mme et M. Campane sont à l'heure
actuelle titulaires des ouvrages de captage et de canalisation des
eaux ainsi que des servitudes d'aqueduc.
Les travaux de construction du Centre agricole pour handicapés à
Ollignan ont eu des répercussions négatives sur la source, ce que
Mme et M. Campane ont signalé. Ces derniers ont également indiqué
qu'ils étaient disposés à céder tous les droits relatifs à ladite
source et ont expressément renoncé à la demande de concession
qu'ils avaient présentée aux termes de la loi "Galli" ainsi qu'à
entreprendre quelque action que ce soit en vue du remboursement des
dommages causés par la construction dudit centre agricole.
Le montant demandé, soit 15 millions de lires, a été jugé
convenable par le Service du patrimoine de l'Assessorat du budget,
des finances et de la programmation.
L'achat concerne donc tous les droits réels ainsi que tout autre
droit inhérent à ladite source et notamment la propriété des
ouvrages de captage et de canalisation des eaux jusqu'aux terrains
appartenant à Mme et M. Campane ainsi que les servitudes d'aqueduc
sur les terrains leur appartenant.
Président Si personne ne demande la parole, je soumets au vote
la délibération:
Conseillers présents: 29
Votants: 25
Pour: 25
Abstentions: 4 (Curtaz, Frassy, Squarzino Secondina,
Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK