Consiglio Regionale della Valle d'Aosta - Oggetto del Consiglio n. 2199 del 23 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2199 del 23 ottobre 1996 - Resoconto
SEDUTA ANTIMERIDIANA DEL 24 OTTOBRE 1996
OGGETTO N. 2199/X Approvazione della permuta di immobili siti in
Comune di Champdepraz con la società "Cave Salpreca di Berger Luigi
e C. s.n.c.". Approvazione e impegno di spesa. Delega alla
Giunta.
Deliberazione Il Consiglio
Posto che l'Amministrazione regionale è proprietaria di uno
stabilimento industriale sito in Comune di Champdepraz denominato
"Rossi Tranquillo", entrostante ad area distinta al Catasto Terreni
al Foglio 27 con il mappale n. 336, e che nella recinzione del
fabbricato sono stati ricompresi parzialmente due piccoli
appezzamenti, in fregio alla strada regionale, distinti con i nn.
379 e 380 dello stesso Foglio 27, di proprietà della società "Cave
Salpreca di Berger Luigi e C. S.n.c.";
Atteso che il signor Berger Luigi, al fine di regolarizzare
detto sconfinamento ha richiesto di acquistare un fabbricato
rurale, una porzione di fabbricato e due piccoli appezzamenti di
terreno di proprietà regionale siti in Comune di Champdepraz,
località Covarey e di cedere, a titolo di permuta detti terreni, al
netto della volumetria;
Preso atto che:
- il terreno di proprietà della Società Salpreca, distinto con
il n. 380, è gravato da una servitù di fatto di passaggio pedonale
e carraio a favore del limitrofo fabbricato di proprietà della
Società S.A.V. S.p.A., entrostante ad area distinta al Catasto
Terreni con il n. 405 del F. 27;
- i terreni di proprietà della Società Salpreca sono inoltre
gravati da servitù di elettrodotto per il passaggio della tensione
elettrica e della linea telefonica;
- il fabbricato rurale di proprietà regionale, distinto al NCT
al F. 3 con il n. 145 è completamente diroccato;
- la porzione di fabbricato rurale, distinta al NCT al F. 3 con
il n. 127 sub. 2, fa parte di un più ampio fabbricato in situazione
di instabilità in parte di proprietà del sig. Berger che ha fatto
redigere uno studio per il recupero del fabbricato;
- il signor Berger ha ottenuto dal Comune il rilascio della
concessione edilizia per il restauro igienico-conservativo del
fabbricato distinto con il n. 127 ed ha richiesto l'intervento
della Regione, quale comproprietaria, per il sostegno delle
spese;
- gli immobili di proprietà regionale non sono di interesse per
il Parco del Mont d'Avic;
- il Servizio demanio e patrimonio dell'Assessorato del Bilancio
e delle Finanze, con perizia di stima in data 2 febbraio 1995 ha
espresso parere favorevole alla permuta;
Rilevato che i terreni di proprietà della Società Salpreca sono
stati valutati dal Servizio demanio e patrimonio regionale, con la
perizia di stima succitata, in complessive Lire 25.500.000.=,
mentre la proprietà regionale è stata valutata in complessive Lire
18.650.000.= per cui la permuta dà luogo ad un conguaglio a favore
della Società di Lire 6.850.000.=;
Preso atto che la Società Salpreca ha accettato la valutazione
degli immobili effettuata dagli uffici regionali e che le spese
verranno sostenute da ciascuna parte per quanto la riguarda, mentre
le spese notarili saranno divise a metà;
Atteso che l'Assessore al Bilancio ed alle Finanze, ai sensi e
per gli effetti dell'articolo 22, comma 5, della legge regionale 19
gennaio 1996, n. 1 (legge finanziaria) ha espresso il proprio
assenso con nota del 17 giugno 1996, prot. 12650/5 Fin;
Visto il parere favorevole di legittimità rilasciato dal
Dirigente del Servizio affari generali e legali della Presidenza
della Giunta regionale, ai sensi dell'articolo 72 della legge
regionale n. 3/56 e successive modificazioni, e del combinato
disposto degli articoli 13 - comma 1 lettera e) e 59 - comma 2
della legge regionale n. 45/1995, sulla presente deliberazione;
Delibera
1) di approvare l'acquisto, a titolo di permuta, dei terreni
siti in Comune di Champdepraz, di proprietà della Società "Cave
Salpreca di Berger Luigi e C. S.n.c.", in liquidazione, con sede in
Champdepraz, località Fabbrica (codice fiscale e partita IVA
00162300073), senza la volumetria, distinti al Catasto Terreni
dello stesso Comune al Foglio 27 con i nn. 379 di mq. 360 e n. 380
di mq. 915, del valore di Lire 25.500.000.=
(venticinquemilionicinquecentomila), oltre IVA al 19 percento pari
a Lire 4.845.000.= (quattromilioniottocentoquarantacinquemila);
2) di approvare la vendita, a titolo di permuta, alla Società
"Cave Salpreca di Berger Luigi e C. S.n.c.", in liquidazione, con
sede in Champdepraz, località Fabbrica (codice fiscale e partita
IVA 00162300073), degli immobili di proprietà regionale siti in
Comune di Champdepraz, località Covarey, distinti al Catasto
Terreni dello stesso Comune al Foglio 3 con i nn. 530 di mq. 100
(terreno), n. 145 di mq. 70 (fabbricato rurale completamente
diroccato), n. 130 di mq. 15 (corte) e n. 127 sub. 2 (porzione di
fabbricato rurale in pessime condizioni), del valore complessivo di
Lire 18.650.000.= (diciottomilioniseicentocinquantamila);
3) di dare atto che la permuta dà luogo ad un conguaglio di Lire
6.850.000.= (seimilioniottocentocinquantamila) a favore della
Società Cave Salpreca;
4) di prendere atto che i terreni che acquisterà la Regione:
- vengono ceduti senza volumetria;
- sono gravati da servitù passive di elettrodotto per il
passaggio di una linea elettrica di media tensione da 15 KV e di
una linea elettrica in bassa tensione da 230/380 V con relativi
pali di sostegno;
- sono gravati da una servitù passiva per il passaggio della
linea telefonica;
- il mappale n. 380 è gravato da una servitù passiva di
passaggio pedonale e carraio a favore del fondo distinto al Catasto
Terreni al Foglio 27 con il n. 405 per l'accesso dalla strada
regionale;
5) di stabilire che le imposte, tasse, spese dell'atto notarile
saranno sostenute dalle rispettive parti in misura eguale, salvo
l'imposta INVIM che rimane a carico per legge delle parti
venditrici e le imposte IVA e registro, trascrizione e catasto che
restano a carico di ciascuna parte acquirente;
6) di approvare ed impegnare la spesa complessiva di Lire
11.695.000.= (undicimilioniseicentonovantacinquemila), di cui Lire
6.850.000.= a titolo di conguaglio e Lire 4.845.000.= per imposta
IVA, da imputare al capitolo 35060 ("Spese per l'acquisto di beni
patrimoniali") - Rif. 623 - del bilancio di previsione della
Regione per l'anno finanziario 1996 che presenta la necessaria
disponibilità;
7) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di cui si tratta e, in particolare, per la
designazione del Notaio rogante, per la liquidazione della spesa,
nonché per gli accertamenti circa la consistenza e l'intestazione
catastale degli immobili da acquisire e da cedere;
8) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Si dà atto che il Consigliere Lanièce non partecipa alla
discussione e alla votazione dell'oggetto.
Presidente Ha chiesto la parola il Consigliere Marguerettaz.
Marguerettaz (PpVA) Volevo approfittare di questo punto e di
questa delibera, per porre una domanda. É da qualche mese che ci
troviamo a dover assumere una serie di deliberazioni che
assomigliano molto alla presente, cioè sono tutte delibere che
sanano delle situazioni edilizie venutesi a creare per l'invasione
di proprietà altrui o da parte della Regione stessa o da parte di
privati nei confronti di terreni di proprietà regionale. Volevo
solo porre questa domanda molto semplicemente su come mai succedono
così tante situazioni, quali quella che andiamo a verificare
adesso. Sono davvero tante, sono credo le ultime tre o quattro
riunioni della II Commissione, in cui abbiamo più volte analizzato
sconfinamenti vari. A volte vien da chiedersi se tutti questi
sconfinamenti sono fatti in buona fede o meno, visto che le
situazioni vengono sempre sanate. Quindi volevo solo chiedere come
mai succedono tutte queste cose.
Presidente Altri chiedono la parola? Se nessun altro chiede la
parola, dichiaro chiusa la discussione generale e do la parola al
Presidente della Giunta... ah no?
(... intervento del Presidente della Giunta, fuori
microfono...)
Il Consigliere Marguerettaz ha fatto delle richieste... se
nessuno vuole rispondere... per dichiarazione di voto chi chiede la
parola?
Ha chiesto la parola il Consigliere Marguerettaz.
Marguerettaz (PpVA) É chiaro che è scritto in delibera, ma in
delibera è scritto che uno ha sconfinato, non c'è scritto altro. Mi
dispiace che non si tenti di dare una giustificazione in questo
senso, perché tante volte lo sconfinamento avviene da parte della
Regione. Noi andiamo a edificare, a ristrutturare, ad aumentare
determinate volumetrie, non mantenendo fede a quelli che sono i
dettati del PRG del Comune dove edifichiamo.
Come si dice, chiedere è consentito e rispondere è cortesia;
siamo in una situazione di non cortesia. Comunque noi su questa
delibera ci asterremo.
Presidente Pongo in votazione la delibera in oggetto:
Presenti: 28
Votanti e favorevoli: 24
Astenuti: 4 (Chiarello, Collé, Marguerettaz e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK