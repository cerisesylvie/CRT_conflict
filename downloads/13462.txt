Consiglio Regionale della Valle d'Aosta - Oggetto del Consiglio n. 4481 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4481 del 13 aprile 1993 - Resoconto
OGGETTO N. 4481/IX Acquisto di una porzione di fabbricato
industriale sito in Comune di Arnad, località Glair, da destinare
ad insediamenti industriali. Approvazione ed impegno di spesa.
Delega alla Giunta.
Presidente
Do lettura del testo della
delibera:
Deliberazione Il Consiglio regionale
Premesso che:
Sono state recentemente definite le trattative per l'acquisto di
una porzione di fabbricato industriale, sito in Comune di Arnad,
località Glair, di proprietà della Società "NUOVA GIOVANETTO MARMI
S.r.l.", con sede in Arnad.
L'immobile oggetto di acquisto sarà destinato ad ospitare una
iniziativa imprenditoriale promossa dalla Società TECNOMEC S.r.l.
di Arnad o nuovi insediamenti produttivi che la Regione intendesse
favorire.
Trattasi più specificatamente dell'intero piano superiore della
superficie di circa mq. 2100, con annesso piazzale in uso
esclusivo, posto ad est.
La porzione oggetto di acquisto è in corso di ultimazione e la
società si è obbligata ad ultimare le opere ancora da realizzare
entro e non oltre il 30 giugno 1993.
L'immobile è stato realizzato con elementi prefabbricati e sarà
dotato di un impianto elettrico e di riscaldamento autonomi ed è
stato realizzato conformemente alla concessione edilizia n. 1217
rilasciata dal Sindaco del Comune di Arnad in data 20 ottobre 1990
e successiva variante.
Il complesso risulta meglio descritto, con tutte le sue
caratteristiche, nella perizia di stima del Servizio Demanio e
Patrimonio regionale redatta in data 21 dicembre 1992.
L'immobile è libero da pesi e vincoli di qualsiasi sorta e verrà
ceduto con i diritti di comproprietà che spettano al medesimo
sull'area e su tutte le parti del complesso industriale che per
legge, uso e destinazione sono da ritenersi comuni.
I tecnici regionali provvederanno a verificare l'esatta e
puntuale esecuzione delle opere ancora da realizzare (serramenti
esterni, impianti, sistemazione area esterna).
L'atto di trasferimento verrà stipulato solo ad avvenuta
ultimazione del fabbricato, previa richiesta del certificato di
agibilità e parere favorevole del Servizio Demanio e
Patrimonio.
La Società è disposta a cedere l'intero corpo di fabbricato per
il prezzo complessivo a corpo di lire 1.692.328.000 oltre I.V.A..
Detto valore è stato ritenuto congruo dalla perizia di stima del
Servizio Demanio e Patrimonio sopracitata.
Delibera
1) di approvare l'acquisto, per il prezzo a corpo di lire
1.692.328.000
(unmiliardoseicentonovantaduemilionitrecentoventottomila), oltre
I.V.A. al 19 percento pari a lire 321.542.320
(trecentoventunmilionicin-quecentoquarantaduemilatrecentoventi), di
una porzione di un capannone industriale, sito in Comune di Arnad,
località Glair, entrostante ad area distinta al N.C.T. al F. 29 con
il n. 31, con accesso dalla strada privata insistente sulla
proprietà regionale posta ad est, composta dall'intero piano
superiore, distinta al N.C.E.U. al F. 29 con la particella n. 31
subalterno 1, oltre all'uso esclusivo del piazzale posto sul lato
est, distinto con la particella n. 31, subalterno 3, di proprietà
della Società "NUOVA GIOVANETTO MARMI S.r.l." con sede in Arnad
(C.F. 00502200074);
2) di prendere atto che nell'acquisto sono compresi tutti i
diritti di comproprietà sull'area e sulle parti del fabbricato che
per legge, uso e destinazione sono da ritenersi comuni;
3) di stabilire che la Società dovrà, a proprie cure e
spese:
- realizzare il pavimento in battuto di c.l.s.;
- posare i serramenti esterni quali portoni, accessi carrai e
finestre;
- sistemare l'area esterna ceduta in uso esclusivo mediante
pavimentazione adeguata e recinzione;
- realizzare l'impianto idrico;
- realizzare gli impianti elettrici e di riscaldamento autonomi,
in conformità alle norme di sicurezza di cui alla L. 46/1990;
- realizzare le opere di finitura;
- presentare la richiesta per l'ottenimento del certificato di
agibilità;
4) di stabilire che il Servizio Demanio e Patrimonio verifichi,
prima della stipula dell'atto di trasferimento, che tutte le opere
siano state eseguite a perfetta regola d'arte, conformemente al
progetto concessionato;
5) di stabilire che l'atto notarile potrà essere stipulato solo
a condizione che:
- siano state ultimate tutte le opere relative alla porzione
immobiliare oggetto di acquisto e al piazzale in uso esclusivo;
- sia stato effettuato il collaudo statico del c.a.;
- gli impianti elettrico e di riscaldamento siano stati
certificati conformi alle norme di sicurezza di cui alla legge n.
46/1990;
- sia stata presentata la domanda per ottenere il certificato di
agibilità;
- ci sia il parere favorevole del Servizio Demanio e Patrimonio
regionale;
6) di stabilire che la Società venditrice ottenga il rilascio
del certificato di agibilità da parte dell'autorità amministrativa
compente, prima della stipula del rogito notarile, o dichiari che
esistono tutte le condizioni per ottenerlo;
7) di approvare ed impegnare la spesa complessiva di Lire
2.013.870.320=
(duemiliarditredicimilioniottocentosettantamilatrecentoventi),
I.V.A. compresa, con imputazione al capitolo 46940 del bilancio di
previsione della Regione per l'anno 1993 ("Spese per l'acquisto e
la costruzione di beni patrimoniali da destinare ad interventi nel
settore industriale") che presenta la necessaria disponibilità;
8) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento dell'immobile di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli accertamenti
circa la consistenza, l'intestazione catastale, l'esatta superficie
di immobile da acquisire, le verifiche previste dalla presente
deliberazione e la determinazione delle spese di manutenzione del
fabbricato che saranno a carico della Regione.
Presidente
Pongo in votazione la delibera in
oggetto.
Esito della votazione:
Presenti: 22
Votanti: 20
Favorevoli: 20
Astenuti: 2 (Limonet e Pascale)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK