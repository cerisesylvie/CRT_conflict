Consiglio Regionale della Valle d'Aosta - Oggetto del Consiglio n. 33 del 24 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 33 del 24 luglio 2013 - Resoconto
OGGETTO N. 33/XIV - Interrogazione: "Sostegno alle iniziative
promosse dall'Associazione Libera per l'educazione alla legalità e
per il contrasto alla diffusione della mafia".
Presidente
- La parole à l'Assesseur Farcoz.
Farcoz (UV)
- Merci Présidente.
Si interroga
"l'Assessore competente per sapere perché
l'Assessorato regionale dell'istruzione e cultura non abbia
provveduto ad inoltrare su carta intestata e in maniera ufficiale
il programma di educazione alla legalità rivolto alle scuole,
presentato dall'Associazione Libera della Valle d'Aosta, che da
sempre si distingue per la lotta alle mafie e in particolare è
impegnata nella nostra regione contro la 'ndrangheta".
A
seguito dell'approvazione della Giunta regionale della delibera 888
del 24 maggio 2013, avente come oggetto l'approvazione di
interventi didattici, formativi ed informativi, inclusi nel
progetto
Percorso della legalità 2013-2014. In settimana
facciamo il pieno di...legalità in sicurezza"
, destinati alle
situazioni scolastiche della regione da realizzare nell'anno
scolastico 2013-2014, è stata emanata e trasmessa alle scuole in
via telematica PEC una circolare a firma della Sovrintendente agli
studi, protocollata 20218 in data 29 maggio 2013, in cui come da
delibera sopraccitata, per la nona tappa del
Percorso alla
legalità
è prevista la partecipazione di una delegazione di
studenti e docenti valdostani alla Giornata della memoria e
dell'impegno promossa da
Libera. Associazioni, nomi e numeri
contro le mafie...
Presidente
- Colleghi, un po' di silenzio, per
cortesia!
Farcoz (UV)
- ...per ricordare tutte le vittime innocenti
delle mafie e rinnovare, in nome di quelle vittime, il suo impegno
di contrasto alla criminalità organizzata e con oneri a carico
dell'Amministrazione.
In data 11 giugno 2013, Marika De Maria, referente regionale di
Libera Valle d'Aosta, inviava una mail al docente referente
dell'Ufficio Supporto autonomia scolastica della Sovraintendenza
agli studi avente il seguente contenuto:
"in riferimento alla
delibera 888 del 24 maggio 2013, invio la proposta di progetto di
Libera Valle d'Aosta rivolta alle scuole della Valle d'Aosta, fermo
restando la nostra volontà di contattare personalmente le
istituzioni scolastiche, chiediamo cortesemente un invio
istituzionale da parte della Sovraintendenza"
. In data 12
giugno la Sovraintendente agli studi provvedeva all'autorizzazione
all'invio telematico dei materiali. In data 13 giugno il docente
referente inviava, con mail ufficiale dell'Assessorato a tutte le
istituzioni scolastiche di ogni ordine e grado della Regione, una
comunicazione avente per oggetto: "Legalità-progetto Libera
VDA-anno scolastico 2013/2014". La comunicazione, inviata alla mail
ufficiale delle scuole, era indirizzata alla cortese attenzione del
dirigente scolastico e precisava:
"con la presente si trasmette
in allegato la proposta progettuale predisposta da Libera Valle
d'Aosta in modo tale che le istituzioni interessate possano
direttamente prendere contatti con l'associazione qualora volessero
aderire alle proposte. Al fine di evitare sovrapposizioni, si
chiede cortesemente di informare la scrivente sugli sviluppi delle
iniziative attivate",
allegato alla stessa il materiale
trasmesso da Libera. Non risponde quindi assolutamente al vero che
i progetti di Libera non siano stati inviati in maniera ufficiale
alle scuole.
Per ciò che riguarda la questione carta intestata, si precisa
che ormai da tempo tutte le comunicazioni tra Sovraintendenza e
scuole avvengono in via telematica, così peraltro come quelle del
Ministero verso gli uffici periferici, e non cartacea e che la mail
di invio aveva la dicitura ufficiale: "Regione Autonoma Valle
d'Aosta, Assessorato istruzione e cultura, Dipartimento
Sovraintendenza agli studi, Ufficio Supporto autonomia scolastica",
nonché nome, qualifica e firma del docente responsabile che aveva
effettuato l'invio. Merci.
Président
- Merci. Pour la réplique, la parole au
collègue Donzel.
Donzel (PD-SIN.VDA)
- Grazie Presidente.
Caro Assessore, temevo che - oltre che Assessore, lei è anche
studente - finisse fuori tema, ma almeno nell'ultima battuta finale
ha risposto all'interrogazione, dopo avermi portato a spasso su
iniziative lodevoli dell'Amministrazione, a cui, peraltro, le
ricordo i Consiglieri regionali del Partito Democratico-Sinistra
VDA, l'ex Consigliere Rigo e il Consigliere Donzel, hanno sempre
preso parte, quindi a queste iniziative, diciamo, organizzate
dall'Amministrazione per quanto riguarda l'informazione e
l'educazione nelle scuole all'antimafia. Dopo avermi parlato di
tutta quest'iniziativa, che peraltro ha avuto inoltro tramite carta
intestata e tramite...cioè mi va proprio incontro...ha detto:
"quell'iniziativa lì viene inoltrata per conoscenza su carta
intestata" e la invito a leggerlo perché, oltre ai dirigenti
scolastici, è indirizzata agli insegnanti. Altra cosa invece per il
caso di Libera: per il caso di Libera non si ritiene opportuno
avere un documento, perché informatico sì, ma che sia al protocollo
ufficiale dell'Amministrazione regionale, cioè lo si tratta come un
semplice inoltro ai dirigenti scolastici, i quali sono poi a loro
volta tenuti a darli agli insegnanti, quindi non c'è un inoltro
come nell'altra iniziativa, proprio quella che lei citava e lodava.
Quello che noi chiedevamo con quest'interrogazione è la ragione per
cui voi discriminate fra i vari progetti, sulla base di quali
criteri? A noi non viene data conoscenza di questo criterio e - le
ripeto - questo non è per contrapporre iniziative, l'iniziativa che
lei ha citato, quella del sindacato autonomo di Polizia, è
un'iniziativa che ci ha sempre visti presenti e che noi vogliamo
che continui, noi quello che chiediamo è perché Libera non ha lo
stesso trattamento. Lei mi ha risposto che mandare una mail è la
stessa cosa che protocollare un documento e metterlo agli atti. La
informo che nelle scuole, quando c'è un inoltro come quello per
l'iniziativa del sindacato di Polizia, gli insegnanti sono tenuti a
firmare a scuola una circolare per presa visione di quel documento,
mentre invece nel caso in questione, tanto per parlare di scuola,
visto che prima o poi è una cosa che dovrà imparare a
conoscere...se lei mi inoltra quel documento in quel modo ai
dirigenti scolastici, l'insegnante, salvo un'iniziativa specifica,
di
sua sponte
, del dirigente, non è tenuto a prenderne
visione, non è un suo obbligo prenderne visione, ecco la
differenza: in un caso l'insegnante è obbligato a firmare un
documento che prende visione dell'iniziativa, nell'altro caso sarà
discrezione del singolo dirigente valutare se mettere alla firma o
meno dell'insegnante quella cosa...c'è un abisso! Questo noi le
abbiamo chiesto, io spero che lei provvederà da qui in avanti a
trattare le iniziative di Libera con la stessa dignità di
quelle...delle lodevolissime iniziative che io spero che
continuino...quelle che abbiamo fatto fino ad oggi.
Président
- Point 18 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK