Consiglio Regionale della Valle d'Aosta - Oggetto del Consiglio n. 2397 del 5 febbraio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 2397 del 5 febbraio 1997 - Resoconto
SEDUTA POMERIDIANA DEL 5 FEBBRAIO 1997
OGGETTO N. 2397/X Consulta regionale per la condizione
femminile. Approvazione del programma di attività per l'anno
1997.
Deliberazione Il Consiglio
Premesso che la Consulta regionale femminile ha presentato il
programma di attività per l'anno 1997 per l'approvazione da parte
del Consiglio regionale, ai sensi dell'articolo 8 della legge
regionale 23 giugno 1983, n. 65, ed ha fatto pervenire, altresì,
una relazione sulle attività svolte nell'anno 1996.
Visto il parere favorevole rilasciato dal Dirigente del Servizio
affari generali della Presidenza del Consiglio, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente deliberazione.
Ai sensi dell'articolo 8 della legge regionale 23 giugno 1983,
n. 65;
Delibera
1) di approvare l'allegato programma di attività predisposto
dalla Consulta regionale per la condizione femminile per l'anno
1997 che prevede una spesa complessiva di lire 120.000.000
(centoventi milioni);
2) di stabilire che all'impegno della spesa di lire 120.000.000
(centoventi milioni), il cui stanziamento è previsto sul capitolo
185 "Finanziamento del programma annuale di attività della Consulta
regionale per la condizione femminile" del bilancio di previsione
del Consiglio regionale per l'anno 1997 che presenta la necessaria
disponibilità, si provveda con successivi provvedimenti
dell'Ufficio di Presidenza del Consiglio;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Allegati
(...omissis...)
Presidente È stato presentato il bilancio di previsione per il
1997 da parte della Consulta regionale.
Spero che tutti abbiano letto il programma di attività per
l'anno 1997, devo peraltro far rilevare che i Capigruppo si sono
riuniti più di una volta con la Consulta regionale e che nei giorni
scorsi c'è stato un ulteriore incontro per analizzare la proposta
di legge di modifica dell'attuale legge regionale. In
quest'occasione è stata decisa la costituzione di un gruppo di
lavoro che dovrebbe riesaminare il testo del disegno di legge.
Qualcuno chiede la parola? Se nessuno chiede la parola, dichiaro
chiusa la discussione generale.
Ha chiesto la parola il Consigliere Linty per la dichiarazione
di voto.
Linty (LNPIAP) Solo per ribadire la mia contrarietà, in coerenza
con quanto ho votato negli anni passati, al riguardo di questo
finanziamento e di questo programma poiché da un'attenta analisi
dello stesso si vede come spesso le attività organizzate da
quest'istituzione si intreccino o si accavallino con quelli che
sono i compiti istituzionali della Regione autonoma della Valle
d'Aosta. Ribadisco il mio voto contrario a questo
provvedimento.
Presidente Si può passare alla votazione, i consiglieri sono
invitati a votare:
Presenti: 25
Votanti: 20
Favorevoli: 19
Contrari: 1
Astenuti: 5 (Collé, Lanièce, Marguerettaz, Mostacchi e
Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK