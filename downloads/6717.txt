Consiglio Regionale della Valle d'Aosta - Oggetto del Consiglio n. 1200 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1200 del 14 marzo 1985 - Resoconto
OGGETTO N. 1200/VIII - "INTERVENTI FINANZIARI E REGIONALI A
FAVORE DI STUDENTI UNIVERSITARI CHE ORGANIZZANO CORSI DI
PREPARAZIONE E DI STUDIO". (Reiezione di mozione).
PRESIDENTE
: Do lettura della mozione presentata dai
Consiglieri Cout, Mafrica, Riccarand e Pascale:
MOZIONE
ESSENDO diventate più frequenti le richieste di contributi da
parte di gruppi di studenti universitari che organizzano in Valle
corsi di preparazione a particolari esami delle più diverse
facoltà;
NON RISULTANDO opportune decisioni prese in modo
discrezionale, sulla base di generiche considerazioni sull'utilità
di singoli corsi;
ALLO SCOPO di avere anche in questo particolare campo
dell'attuazione del diritto allo studio criteri meglio definiti,
che consentano di evitare disparità di trattamento tra le diverse
iniziative;
Il Consiglio regionale della Valle d'Aosta
DELIBERA
1)
di impegnare la Giunta regionale ad accogliere per
l'anno in corso tutte le richieste di contributo finora pervenute
per corsi che rispecchino, per numero di partecipanti, quote
versate dagli studenti, costi complessivi, quelli di iniziative già
ammesse a contributo;
2)
di impegnare l'Assessore regionale alla Pubblica
Istruzione, sentita la Commissione consiliare competente, a
predisporre al più presto un regolamento che stabilisca in modo più
preciso le caratteristiche dei corsi, organizzati in Valle da
gruppi di studenti universitari, per i quali è opportuno
l'intervento finanziario della Regione e che definisca le modalità
di tale intervento.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
Mi limiterà ad illustrare il senso della
mozione, anche perché avevamo già avuto occasione di discutere di
questo problema, sul quale non abbiamo avuto delle risposte chiare
dall'Assessore.
Dopo che nel Consiglio scorso abbiamo discusso
un'interrogazione, abbiamo ancora dovuto ratificare, come Consiglio
regionale, una deliberazione di Giunta che assegnava un contributo
ad un gruppo di studenti universitari per un corso in economia
politica, e nel Consiglio precedente avevamo ratificato altre
deliberazioni per altri tre, quattro corsi per studenti
universitari.
Proprio per l'imbarazzo in cui, al limite, un Consigliere si
poteva trovare per decidere di deliberare su un contributo per un
corso organizzato da studenti universitari che aveva
caratteristiche analoghe ad un altro corso per cui era stato
rifiutato il contributo, penso che sia sempre più necessario
assumere delle decisioni che siano opportune e prese con la massima
discrezionalità e con tutte le considerazioni dovute sull'utilità o
meno dei corsi stessi.
Visto che tra l'altro nei due anni precedenti erano stati
finanziati corsi dello stesso tipo, di psicologia dell'età
evolutiva, non è sostenibile il discorso che da quest'anno non si
finanziano più i corsi di psicologia o non si vogliono più
incentivare gli studi in questo campo. Infatti penso che per le
decisioni che sono inerenti alla discussione in oggetto si debba
tenere presente non il corso in sè, ma il diritto allo studio per
gli studenti universitari. Se dobbiamo considerare quello che è il
diritto allo studio per gli studenti universitari, diventa sempre
più inspiegabile come all'interno di uno stesso corso di laurea per
studenti universitari che organizzano diversi gruppi di studio ad
Aosta, cercandosi l'insegnante e sostenendo parte delle spese, per
una certa materia vengono finanziati i corsi, mentre per un'altra
materia no.
Non vediamo perché per lo stesso corso di laurea in pedagogia e
filosofia, che richiedono nel corso di studi esami di storia
moderna, psicologia o psicologia dell'età evolutiva, si finanzino i
corsi di un tipo e se ne escludano altri. A questo punto non è più
in discussione se vanno finanziati o meno i corsi di psicologia,
quanto piuttosto se vogliamo insegnanti o meno in Valle d'Aosta, se
vogliamo o meno dare la possibilità agli studenti valdostani di
accedere, con una facilità maggiore e con il contributo della
Giunta regionale, alla laurea cui tutti aspirano.
Proprio per non fare polemiche, sterili ed improduttive, ci
limitiamo a fare queste considerazioni, lasciandole alla
meditazione del Consiglio, e pensiamo che sia necessario mettere un
punto fermo quest'anno attrezzandoci in modo adeguato in futuro.
Riteniamo che assegnare compiti di questo tipo rientri fra le
competenze del Consiglio, che è fra l'altro l'organo che deve
ratificare le deliberazioni di Giunta, e che da parte del Consiglio
e della Giunta sia necessario mettere in atto tutti gli
accorgimenti e definire tutti i criteri affinché tali aiuti
finanziari contribuiscano in modo equo all'attuazione del diritto
allo studio.
Con la mozione chiediamo che questi criteri siano predisposti al
più presto dall'Assessore, sentita la Commissione consiliare in cui
i vari gruppi presenti in Consiglio potranno portare le loro
proposte e discuterle. Intanto pensiamo che per quest'anno, visto
che sono stati finanziati altri corsi ed uno di questi corsi non lo
è stato malgrado avesse caratteristiche analoghe agli altri, si
potrebbero finanziare i corsi che sono stati organizzati finora con
le stesse caratteristiche e che dal prossimo anno si possa partire
con l'organizzazione di questi corsi, o più direttamente da parte
della Regione almeno con delle indicazioni più precise su come si
possa accedere ai finanziamenti, che gli studenti potranno
richiedere.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
Credo che ci sia poco da aggiungere a
quanto ha detto il Consigliere Cout. Volevo solo precisare che il
senso della mozione non è quello di richiedere un contributo per
tutti e per tutto, noi vorremmo solo che fossero stabiliti dei
criteri obiettivi nell'erogazione dei contributi per
l'organizzazione dei corsi universitari, ed è difficile - questo va
sottolineato -stabilirli perché ci mancano a monte tutta una serie
di dati. Se fosse per caso operante proprio quella proposta di
legge che abbiamo presentato sul diritto allo studio nell'ambito
universitario, probabilmente questa mozione non avrebbe motivo di
esistere perché nella proposta di legge è previsto un servizio da
istituire presso l'Assessorato alla Pubblica Istruzione che non
solo censisce tutti i dati relativi agli studenti universitari -
quanti sono, a quale facoltà sono iscritti - ma cerca anche,
attraverso contatti con il mondo del lavoro, di individuare quelle
che sono le discipline che hanno una prospettiva occupazionale in
Valle d'Aosta, e quindi attraverso questi dati si può arrivare a
stabilire quali discipline universitarie sono utili per la Comunità
valdostana e vanno incentivate, e quali no.
In mancanza di questi dati è difficile farlo e credo che
nessuno, tanto meno l'Assessorato, sia in grado di dire quanti sono
gli studenti universitari oggi, quali corsi e quali discipline
giuridiche possono essere utili e quindi vanno incentivate e quali
no. Non dubito che questo servizio, anche al di là della nostra
proposta di legge attraverso l'aumento dell'organico del personale
che abbiamo votato, sarà forse una realtà nei prossimi mesi; in
attesa però che questo avvenga è giusto che tutti coloro che hanno
fatto richiesta vengano accontentati per evitare disparità di
trattamento alla luce di una discrezionalità che non è
motivata.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
On est arrivé à un duel psychologique
entre la gauche, à l'opposition en Conseil régional, et cette
majorité. Je crois que cette motion propose une question de fond
assez importante, parce que si d'un côté l'on peut partager ou pas
- comme d'ailleurs cette opposition est en train de faire -
l'attitude du Gouvernement régional face à une requête d'allocation
de subside, on ne peut pas négliger que le Conseil régional ne peut
pas demander au Gouvernement régional de renoncer à ses fonctions,
et parmi les fonctions fondamentales du Gouvernement régional il y
a celle de faire des choix.
Je crois qu'on ne peut pas accepter la motion telle qu'elle a
été présentée parce qu'il arrive, par exemple, un groupe
d'étudiants qui demande une allocation de fonds pour organiser un
cours d'études sur les oiseaux migratoires du Sud Afrique et nous
devons le faire parce que ça c'est le droit à l'étude.
Voilà, il ne faut pas confondre le droit à l'étude avec
l'allocation de certains fonds, parce que le droit à l'étude passe
par d'autres voies, il y a d'autres moyens que d'ailleurs le
Conseil régional connaît très bien, qui sont dressés par
l'Administration régionale pour permettre à tout le monde de
pouvoir fréquenter non seulement l'université, mais, à partir de
l'école maternelle, de permettre à tous les citoyens valdôtains de
pouvoir fréquenter correctement l'école.
Donc il ne faut pas, sur des problèmes aussi délicats et
importants que celui de l'étude, se laisser traîner par des
positions qui sont assez démagogiques. Comme j'ai eu l'occasion
d'affirmer lors de la séance pendant laquelle on a examiné la
proposition de loi du parti socialiste, je suis disponible à
organiser dans l'Assessorat un bureau qui s'intéresse
spécifiquement aux problèmes des étudiants universitaires, parce
que jusqu'ici ça a été une partie de l'école qui a été, peut-être,
un peu négligée. Finalement lors de la dernière séance du Conseil
régional on a voté le nouveau organigramme, de cette façon j'aurai
la possibilité d'organiser ce bureau, que je réaffirme vouloir
organiser, et lorsque nous aurons les données et le personnel, nous
pourrons songer à dresser aussi un règlement pour l'allocation de
ces contributions pour l'organisation de cours universitaires dans
la ville d'Aoste.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Credo che in questo caso l'Assessore
alla Pubblica Istruzione abbia scelto delle argomentazioni che non
stanno in piedi.
Dice l'Assessore che la maggioranza ha il dovere di fare delle
scelte e questo è indubbio, però scelta vuol dire decidere se
finanziare o no un determinato tipo di corsi, scelta vuol dire se
finanziare o no, in che percentuale, i fabbricati rurali, non può
voler dire un corso sì e uno no, un fabbricato rurale sì e l'altro
no. Credo che questo modo di presentare le cose non corrisponda ai
fatti.
In questo caso ho l'impressione che la motivazione cui non viene
accolta la mozione non sia quella che la mozione sia polemica o che
proponga cose non accettabili; la motivazione è più semplice:
l'Assessore non vuole fare marcia indietro rispetto ad una
decisione che ha preso in passato. Credo che sarebbe da parte sua e
della maggioranza un segno di responsabilità verso i cittadini
dimostrare che anche questo argomento viene sottoposto a criteri
oggettivi per cui il gruppo di studenti che fa una richiesta sa che
il tipo di decisione presa non dipende da altri fattori che non dal
rispetto di quei criteri.
Invito l'Assessore e la maggioranza a voler accogliere questa
mozione perché va nella direzione di stabilire dei criteri in base
ai quali poi decidere se certi tipi di studi vanno favoriti o meno,
senza che siano lasciati a decisioni molto discrezionali.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.
I.): Per dichiarazione di voto. Da quando
sono entrato in questo Consiglio, in genere sono riuscito a
togliermi di dosso i panni ideologici, proprio perché ritengo che
prima di avere uno scontro ideologico specialmente in queste sedi
bisogna guardare alla sostanza. E quindi guardando alla sostanza di
questa mozione ne condivido gli aspetti e pertanto a differenza di
tanti altri colleghi in questo
Consiglio che guardano non tanto la sostanza quanto la forma,
dichiaro di votare a favore di questa mozione presentata dal
Partito Comunista Italiano.
PRESIDENTE
: Metto in approvazione la mozione in
oggetto:
ESITO DELLA VOTAZIONE
Presenti 28
Votanti 11
Favorevoli 11
Astenuti 17 (Bondaz, Borbey, De Grandis, Faval, Fosson, anièce,
anivi, Maquignaz, Marcoz, Martin, Perrin, Pollicini, Rioco,
Rollandin, Stévenin, Tamone, Voyat)
Il Consiglio non approva
PRESIDENTE
: I lavori del Consiglio sono terminati.
a seduta è tolta.
L'adunanza termina alle ore 20.03.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK