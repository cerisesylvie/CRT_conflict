Consiglio Regionale della Valle d'Aosta - Oggetto del Consiglio n. 374 del 22 dicembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 374 del 22 dicembre 1993 - Resoconto
OGGETTO N. 374/X - Ratifica di deliberazioni adottate dalla
Giunta regionale in via d'urgenza.
Oggetto n. 9790 in data 26 novembre 1993:
Ulteriore
impe­gno di spesa per la realizzazione, in economia diretta
dell'area attrezzata di Cignas, in Comune di Donnas.
Presidente -
Pongo in votazione la ratifica della
deliberazione in oggetto.
Esito della votazione
Presenti, votanti e favorevoli: 26
Il Consiglio approva all'unanimità
Oggetto n. 9802 in data 26 novembre 1993:
Incarico a
Fi­naosta S.p.A. per la realizzazione di una struttura ricettiva
per nuove imprese denominata "Pépinière d'entreprises".
Appro­vazione ed impegno di spesa.
Presidente -
Ha chiesto la parola il Consigliere
Tibaldi.
Tibaldi (LN) -
Per chiedere alcune spiegazioni su
questo progetto, di cui si era già parlato in precedenza.
Qui l'incarico riguarda la realizzazione di una struttura
im­mobiliare, dopo di che in questa struttura immobiliare si
inse­dieranno alcune imprese medio-piccole della bassa Valle.
Chiedo anzitutto se l'assessore competente ci può dare ulteriori
delucidazioni su come avverrà la realizzazione e con quali cri­teri
verranno scelte le imprese, se ci sono già delle domande, in
particolare di imprese interessate a far parte di questa "Pépinière
d'entreprises".
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
La struttura prevede che ci
siano spazi per sette-dieci piccole imprese, che occupino ciascuna
una superficie dai 200 ai 500 mq. Si tratta in sostanza di avere
una struttura in cui, come in un'incubatrice, possano prendere il
via nella fase iniziale spe­rimentale delle iniziative piccole che
o avranno successo e usci­ranno poi dalla Pépinière per avere
un'altra collocazione, oppu­re si riveleranno non produttive, e
quindi cesseranno l'attività sostituite da altre.
Si tratta di iniziative che riguardano un numero limitato di
di­pendenti, in particolare si rivolgono ad imprenditori che
abbia­no idee, che abbiano dei progetti validi, ma non dispongano
degli spazi fisici in cui insediarsi.
Di conseguenza i vantaggi di questa struttura sono di avere i
servizi comuni di contabilità e di segreteria per tutte queste
piccole imprese, in modo da ab­battere i costi ed avere
l'assistenza tecnica nella fase di proget­tazione e di gestione da
parte di una struttura apposita, che è il Centro di sviluppo, che
ha queste finalità.
Esistono già attualmente due-tre piccolissimi imprenditori, che
hanno delle proposte, che non trovano soddisfazione perché non
hanno locali adatti; dovrebbero affrontare da soli anche spese di
progettazione, di gestione, di consulenza, che invece potreb­bero
trovare idonea collocazione in una struttura di questo tipo.
La scelta di far costruire la struttura da parte di Finaosta è
le­gata a questioni di rapidità di esecuzione, perché attraverso i
lavori pubblici abbiamo verificato che i tempi sono più lunghi,
mentre operando con una S.p.A. i tempi possono essere accele­rati.
Abbiamo problemi di utilizzazione dei fondi CEE, in quanto questa
struttura è interamente finanziata dalla CEE rientrando nei
programmi plurifondo della CEE.
Presidente -
Pongo in votazione la ratifica della
deliberazione in oggetto.
Esito della votazione
Presenti, votanti e favorevoli: 27
Il Consiglio approva all'unanimità
Oggetto n. 9967 in data 3 dicembre 1993:
Concessione di
un contributo di lire 8.500.000 allo Sci Club Gressoney?Monte Ro­sa
nelle spese previste per l'organizzazione di una gara di sci
nordico denominata Monte?Rosalauf, in programma a Gresso­ney il 16
gennaio 1994, ai sensi della legge regionale 31/92. Ap­provazione e
impegno di spesa.
Presidente -
Ha chiesto la parola il Consigliere
Rini.
Rini (GA) -
Sono già intervenuto in più occasioni
sulla legge regionale 31 del 24 giugno 1992, della quale non
condivido la discreziona­lità. Sono comunque del parere che la
manifestazione in pro­gramma sia di una notevole importanza
turistica e promoziona­le e che vada sostenuta economicamente. Per
questo motivo voterò a favore della delibera, con la speranza che
la legge ven­ga rivista al più presto.
Presidente -
Pongo in votazione la ratifica della
deliberazione in oggetto.
Esito della votazione
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK