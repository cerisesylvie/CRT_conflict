Consiglio Regionale della Valle d'Aosta - Oggetto del Consiglio n. 948 del 17 dicembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 948 del 17 dicembre 2009 - Resoconto
OGGETTO N. 948/XIII - Disegno di legge: "Linee-guida per
l'ottimizzazione ed il rilancio delle strategie di sviluppo della
Casa da gioco e del complesso aziendale Grand Hôtel Billia di
Saint-Vincent. Modificazioni alla legge regionale 30 novembre 2001,
n. 36 (Costituzione di una società per azioni per la gestione della
Casa da gioco di Saint-Vincent)".
Articolo 1
(Finalità ed oggetto)
1. Al fine di ottimizzare e di rilanciare le strategie di
sviluppo della Casa da gioco e del complesso aziendale del Grand
Hôtel Billia di Saint-Vincent, la Regione promuove l'accorpamento
in capo a Casino de la Vallée S.p.A., istituita con legge regionale
30 novembre 2001, n. 36 (Costituzione di una società per azioni per
la gestione della Casa da gioco di Saint-Vincent), di tutte le
proprietà inerenti alla gestione della Casa da gioco e del
complesso aziendale del Grand Hôtel Billia, facente capo alla
società Servizi turistici vadostani S.p.A. (STV S.p.A.).
Articolo 2
(Interventi sul capitale sociale)
1. Per l'anno 2010, è autorizzato l'aumento di capitale
sociale di Casino de la Vallée S.p.A. fino ad un massimo di euro
98.000.000, riservato al socio Regione ai sensi dell'articolo 2441
del codice civile, da eseguirsi con conferimenti sia in
partecipazioni sia in beni immobili e mobili, materiali e
immateriali.
2. La partecipazione totalitaria in STV S.p.A. in capo a
FINAOSTA S.p.A., ai sensi dell'articolo 9, comma 4, della legge
regionale 3 agosto 2006, n. 15 (Assestamento del bilancio di
previsione per l'anno finanziario 2006, modificazioni a
disposizioni legislative, variazione al bilancio di previsione per
l'anno finanziario 2006), è acquisita dalla Regione ed è dalla
stessa conferita per le finalità e con le modalità di cui al comma
1 a Casino de la Vallée S.p.A., per essere STV S.p.A.
successivamente fusa, mediante incorporazione, in Casino de la
Vallée S.p.A..
3. La Regione conferisce a Casino de la Vallée S.p.A. i beni
immobili e mobili, materiali e immateriali, di sua proprietà
connessi alla gestione della Casa da gioco e del Grand Hôtel
Billia.
4. La Giunta regionale è autorizzata, per l'anno 2010, a
sottoscrivere gli aumenti del capitale sociale corrispondenti ai
conferimenti di cui ai commi 2 e 3, sino alla concorrenza massima
di euro 98.000.000.
5. Il Presidente della Regione è autorizzato ad adottare e a
sottoscrivere ogni atto necessario all'attuazione delle
disposizioni di cui al presente articolo.
Articolo 3
(Piano di sviluppo)
1. La Giunta regionale sottopone all'approvazione del
Consiglio regionale un piano di interventi per lo sviluppo della
Casa da gioco e del Grand Hôtel Billia, realizzati da Casino de la
Vallée S.p.A..
2. La Regione può intervenire per il finanziamento degli
investimenti previsti dal piano di cui al comma 1, attraverso
trasferimenti a Casino de la Vallée S.p.A, la cui entità è
determinata annualmente con la legge finanziaria, tenuto conto
della programmazione finanziaria approvata dal Consiglio
regionale.
3. Nelle more dell'approvazione del piano di cui al comma 1,
resta valido quanto previsto dal piano di sviluppo per la Casa da
gioco già approvato con deliberazione del Consiglio regionale n.
509/XIII del 15 aprile 2009.
Articolo 4
(Modificazioni alla l.r. 36/2001)
1. Dopo la lettera a) del comma 1 dell'articolo 3 della l.r.
36/2001, è aggiunta la seguente:
"abis) la gestione del complesso aziendale del Grand Hôtel
Billia;".
2. Alla lettera b) del comma 1 dell'articolo 3 della l.r.
36/2001, le parole: "alla suddetta gestione" sono sostituite dalle
seguenti: "alle suddette gestioni".
3. L'articolo 4 e la lettera a) del comma 2 dell'articolo 10
della l.r. 36/2001 sono abrogati.
Articolo 5
(Disposizioni finanziarie)
1. I fondi del bilancio regionale, già stanziati per il piano
di sviluppo della Casa da gioco ai sensi dell'allegato F - capitolo
64969 - alla legge regionale 17 giugno 2009, n. 15 (Assestamento
del bilancio di previsione per l'anno finanziario 2009, modifiche a
disposizioni legislative, variazioni al bilancio di previsione per
l'anno finanziario 2009 e a quello pluriennale per il triennio
2009/2011), e non ancora impegnati alla data di entrata in vigore
della presente legge, sono destinati al finanziamento degli
interventi di cui all'articolo 3.
2. Gli oneri derivanti dall'operazione di fusione di cui
all'articolo 2 restano a carico di Casino de la Vallée
S.p.A.
Articolo 6
(Disposizioni transitorie e finali)
1. Gli organi societari di STV S.p.A. in essere alla data di
entrata in vigore della presente legge restano in carica sino al
perfezionamento della fusione mediante incorporazione con Casino de
la Vallée S.p.A., ai sensi dell'articolo 2.
2. I fondi del bilancio regionale già stanziati e impegnati
ai sensi dell'articolo 9, comma 7, della l.r. 15/2006 sono
destinati all'aumento del capitale sociale di STV S.p.A..
Articolo 7
(Dichiarazione di urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- Nous pouvons maintenant passer à l'examen
article par article.
Je soumets au vote l'article 1
er
:
Conseillers présents: 32
Votants: 26
Pour: 22
Contre: 4
Abstentions: 6 (Benin, Donzel, Carmela Fontana, Lattanzi, Rigo,
Zucchi)
Le Conseil approuve.
Président
- Je soumets au vote l'article 2:
Conseillers présents: 33
Votants: 26
Pour: 22
Contre: 4
Abstentions: 7 (Benin, Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Je soumets au vote l'article 3:
Conseillers présents: 33
Votants: 26
Pour: 22
Contre: 4
Abstentions: 7 (Benin, Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Article 4: même résultat. Article 5: même
résultat. Article 6: même résultat. Article 7: même résultat.
Je soumets au vote la loi dans son ensemble:
Conseillers présents: 32
Votants: 25
Pour: 22
Contre: 3
Abstentions: 7 (Benin, Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK