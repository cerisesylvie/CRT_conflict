Consiglio Regionale della Valle d'Aosta - Oggetto del Consiglio n. 2263 del 5 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2263 del 5 giugno 1991 - Resoconto
OGGETTO N. 2263/IX Disapprovazione per la carenza di
informazione da parte del servizio radiotelevisivo pubblico in
occasione del referendum sulla legge elettorale.
(Approvazione
di risoluzione)
Errore. L'origine riferimento non è stata trovata.
Presidente
Do lettura della risoluzione presentata dai
Consiglieri Louvin, Mostacchi, Andrione, Viérin, Rollandin,
Stévenin, Vallet, Agnesod, Voyat, Perrin, Lanivi, Maquignaz, Ricco,
Aloisi, Trione, Cristina Monami, Chenuil, Riccarand e Fosson, ed
iscritta d'urgenza all'ordine del giorno dell'adunanza (oggetto n.
2233/IX del 4 giugno 1991).
Risoluzione Il Consiglio regionale della Valle
d'Aosta
Considerato che la campagna per il referendum sulla legge
elettorale per la Camera dei Deputati è stata contraddistinta da
una palese carenza di informazione da parte del Servizio
radio-televisivo pubblico;
ritenuta la gravità di tale comportamento, lesivo dei doveri di
pluralismo e di correttezza dell'informazione che dovrebbero
ispirare l'operato del servizio pubblico di cui la RAI è
incaricata;
esprime
la propria disapprovazione per il comportamento della RAI nel
corso della campagna referendaria e
invita
i responsabili ed i dirigenti del servizio radiotelevisivo
pubblico ad assicurare una piena, corretta e pluralistica
informazione sul tema della consultazione popolare, sulle opzioni
espresse dai partiti, movimenti e gruppi di opinione e sul dovere
civico di esprimere il proprio voto in occasione del referendum del
9 giugno prossimo.
Presidente
Ha chiesto la parola il Consigliere
Louvin; ne ha facoltà.
Louvin (UV)
Merci, monsieur le Président. Il n'a
échappé, je pense, à personne d'entre nous, au cours de ces
dernières semaines, un silence plutôt lourd de la part de certains
medias et notamment du service de radiotélévision public sur les
contenus de la campagne référendaire, sur l'objet de ce referendum,
sur les prises de position des différents partis et mouvements à
cet égard.
Nous ne sommes pas les premiers à nous prononcer et à intervenir
sur cette question, étant donné que même le Président de la
Commission parlementaire pour le contrôle des services de radio et
de télévision a déjà signalé la gravité de ce comportement. Gravité
que l'on peut apprécier d'autant plus si l'on pense que ce service
est public, financé par la collectivité publique et qu'il n'est
donc pas correct que l'on écarte du domaine de l'information une
consultation aussi importante.
La résolution proposée au Conseil a donc pour but d'attirer
l'attention sur ce comportement, d'exprimer notre mécontentement et
notre désapprobation par rapport à cette attitude et simplement
d'inviter les responsables de la RAI à une plus ample et correcte
information, une information pluraliste à l'égard de cette
consultation référendaire. C'est l'esprit au moins dans lequel de
nombreux Conseillers de tout bord, à l'intérieur de cette
Assemblée, ont adhéré à la proposition de cette résolution qui est
maintenant proposée à l'attention du Conseil tout entier.
Presidente
Ha chiesto la parola il Consigliere
Gremmo; ne ha facoltà.
Gremmo (UAP)
Poiché, in effetti, sulla questione
del referendum si registrano molti silenzi ed omissioni, colgo
questa occasione per fare una riflessione di tipo politico.
Il Consigliere che ha parlato prima di me, un ragazzo giovane e
molto attivo, si è in qualche modo assunto la primogenitura della
campagna del "sì"; ma l'altro giorno, io sono rimasto un po'
incuriosito, quando è venuto a far firmare l'adesione al "Comitato
per il sì" al referendum al mio collega di Destra, poi al mio
collega di Sinistra e quindi, con uno spirito democratico che credo
unico, non mi ha neanche chiesto cosa ne pensassi.
E' ovvio che, se il "Comitato del sì" funziona a corrente
alternata, non c'è da stupirsi se poi capitano delle
"défaillances",
come quella che viene qui lamentata; ma,
come diceva quel tale, non me ne importa niente, perché tanto avevo
già deciso di fare la campagna del "sì" prima ancora che il
Consigliere Louvin se ne uscisse con questa iniziativa molto
personale; e quindi va bene lo stesso.
Comunque io mi asterrò dal votare questo documento, perché il
tono è un po' eccessivo. E' certamente vero che la sede RAI del
servizio pubblico è stata assente su questo problema, ma perché a
livello politico non è stata scelta l'opzione che invece doveva
essere fatta, cioè bisognava abituare il servizio pubblico
radiotelevisivo ad essere pluralista.
Abbiate pazienza, ma a questo punto io devo dire, sia pure
sommessamente, di non essermi mai accorto che il servizio
radiotelevisivo della Valle d'Aosta fosse tanto pluralista, quindi
"la va così".
Vorrei invece fare una proposta per il futuro, anche perché non
credo assolutamente che a due o tre giorni dal voto questo
documento possa cambiare le cose, a meno che un miracolo non faccia
convocare di corsa, domani, le tribune radiotelevisive per il
referendum; ma non credo proprio che ciò sia possibile. Vorrei
pertanto proporre al Presidente della Giunta di esternare,
sempreché egli ritenga opportuno farlo, la proposta che segue ai
responsabili della RAI di Aosta.
Il Direttore del Tg-3 nazionale, che è comunista o comunque di
area comunista, ha avviato un'iniziativa molto interessante: le
interviste mensili sulla rete nazionale a tutti i segretari dei
partiti politici presenti in Parlamento. Ebbene, io credo che, se
anche in Valle d'Aosta venisse attuata un'iniziativa di questo
genere, cosicché a rotazione, una volta al mese, i segretari dei
Gruppi politici presenti in Consiglio regionale avessero la
possibilità di essere intervistati, come fa il Tg-3 nazionale,
forse ci sarebbe più informazione, anche perché in questa maniera
tutti i Gruppi potrebbero dire la loro, perlomeno una volta ogni
tanto.
Presidente
Ha chiesto la parola il Consigliere
Milanesio; ne ha facoltà.
Milanesio (PSI)
Sarò molto breve. Io non ho
firmato la risoluzione e quindi dichiaro l'astensione del Gruppo
socialista.
Non intendo polemizzare minimamente con chi l'ha redatta, né
tantomeno con chi l'ha firmata, ma voglio solo dire che non mi pare
che ci sia una palese carenza di informazione sul referendum,
perché se ne sta parlando abbastanza, basta ascoltare Rai-1, Rai-2,
Rai-3, Tg-1, Tg-2 e Tg-3.
Per quello che mi riguarda, se dovessi fare delle critiche alla
sede RAI della Valle d'Aosta, le farei di un altro tipo, ma non è
questa la sede più idonea e ne parleremo in un'altra
circostanza.
Per ora voglio solo far notare che mi pare che ci sia una
inesattezza nell'ultima frase della risoluzione, dove si accenna al
"dovere civico di esprimere il proprio voto in occasione del
referendum".
Tengo infatti a precisare che il dovere civico di
esprimere il proprio voto esiste solo nelle elezioni politiche, in
quelle regionali ed in quelle amministrative, quando cioè si
eleggono degli organi costituzionali chiamati a gestire gli affari
dello Stato, delle regioni e dei comuni.
In occasione del referendum, invece, non esiste il dovere
civico, ma esistono la possibilità e la volontà di andare a votare,
perché un referendum è pur sempre un'iniziativa rispettabile e
legittima, assunta nell'ambito della Costituzione da 600.000
elettori che chiedono ai cittadini di esprimersi su un certo tema.
Ecco quindi che ci si può esprimere andando a votare per il sì o
per il no, ma ci si può anche esprimere non andando a votare,
manifestando così - se me lo consentite - un no rafforzato, che
esalta ancor più il dissenso dall'iniziativa referendaria.
Io non faccio propaganda né per il sì né per il no, ma dico solo
che mi asterrò dal votare questo documento.
Presidente
Se nessuno chiede la parola, pongo in
votazione la proposta di risoluzione in oggetto.
Esito della votazione:
Presenti: 31
Votanti: 28
Astenuti: 3 (Gremmo, Milanesio e Pascale)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK