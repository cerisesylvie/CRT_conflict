Consiglio Regionale della Valle d'Aosta - Oggetto del Consiglio n. 960 del 13 gennaio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 960 del 13 gennaio 2010 - Resoconto
OGGETTO N. 960/XIII - Interrogazione: "Annuncio di messa in
vendita di un aeromobile Dornier 328-300 Jet apparso su
Internet".
Interrogazione
Nei mesi scorsi è apparsa sul sito specializzato nella
vendita di aeromobili "Rotorjet Group" l'annuncio di messa in
vendita di un aeromobile Dornier 328-300 Jet 31 posti, aeromobile
acquistato a suo tempo dalla società Air Vallée in quanto ritenuto
particolarmente adatto al decollo e all'atterraggio nel particolare
contesto della Valle d'Aosta;
Le immagini fotografiche del velivolo in questione, oggi
ancora presenti nel sito ma rimosse dalla pagina degli annunci di
vendita, lo raffigurano con la scritta "AIRVALLEE" sulla carlinga e
"Casino de la Vallée" sui poggiatesta delle poltrone;
i sottoscritti Consiglieri regionali
Interrogano
La Giunta regionale per sapere:
1) se sia effettivamente stato messo in vendita l'aeromobile
in questione o se si tratti solo di un caso di utilizzo abusivo di
immagini del velivolo dell'Air Vallée;
2) se la Giunta regionale sia stata informata dalla società,
o dai suoi rappresentanti nella stessa, dell'eventuale
trattativa;
3) se la vendita in questione abbia avuto effettivamente
luogo e con quali risultati.
F.to: Louvin - Bertin - Giuseppe Cerise - Patrizia
Morelli
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente. Solo una battuta,
in premessa: probabilmente questo Consiglio, che a volte viene
indicato come esautorato, non so chi sia la vittima e chi sia il
carnefice, perché la risposta è già stata pubblicata questa mattina
sul giornale
La Stampa
... nel senso che con la smania di
presentare a
La Stampa
, c'è già la risposta su
La
Stampa
.
Nell'interrogazione si chiede se è stato effettivamente messo in
vendita l'aeromobile in questione o se si tratta solo di un
utilizzo abusivo di immagine del velivolo Air Vallée: oggi abbiamo
un'intervista del Presidente dr. Costantino dell'Air Vallée, che
smentisce categoricamente... nega assolutamente che la società Air
Vallée abbia messo in vendita e sul giornale, a me non ha detto, ci
sarà un'azione anche di difesa...
Ne approfitto, Consigliere Louvin, semplicemente per fare una
precisazione: che Air Vallée è una società privata a cui la Regione
non partecipa e dove non ha suoi rappresentanti, ovviamente, quindi
non ci sono nell'ambito di Air Vallée amministratori o sindaci
nominati dalla Regione, né amministratori o sindaci nominati dalla
Finaosta che detiene lo 0,11 percento. Quello che abbiamo agli atti
è la copia del bilancio di Air Vallée, che Finaosta ci ha trasmesso
l'anno scorso, dove i Dornier non sono di proprietà della società
Air Vallée, ma sono in leasing.
Credo di aver risposto a tutte le domande.
Président
- La parole au Conseiller Louvin.
Louvin (VdAV-R)
- In separata sede avrà la gentilezza
l'Assessore di chiarirmi la questione delle vittime e dei carnefici
perché non mi è molto chiara, comunque...
A noi quello che interessava, visto che frequentiamo ogni tanto
Internet non solo per le questioni ferroviarie, ma anche per le
questioni aree, abbiamo appreso dal sito Rotorjet Group, che è il
sito di vendita degli aeromobili, essere in vendita questo
aeromobile. Le posso far vedere, caro Assessore, le immagini, non
solo, è stato messo sulla pagina di annuncio delle vendite, ma è
tuttora presente all'interno del sito un'immagine di un Dornier che
riporta, molto visibile, la scritta "Air Vallée" e, all'interno, i
poggiatesta "Casino de la Vallée".
Mi sono permesso di chiedere, e lei lo avrà notato,
nell'interrogazione se era stato messo in vendita quell'aeromobile,
o se si trattasse di un'immagine abusivamente utilizzata. Leggeremo
approfonditamente
La Stampa
, chi avrà interesse lo farà. A
noi interessa semplicemente sapere se quello che esteriormente
appare come il vettore della Regione Valle d'Aosta, anche se
sappiamo essere una società che ha preso il largo, è stata venduta
dagli azionisti valdostani ed è soltanto con una partecipazione
assolutamente minoritaria di Finaosta, comunque porta in giro il
nome della Valle d'Aosta, se questa società sta mobilitando, anche
perché pare che dovrebbe... ha avuto comunque, fino a poco tempo
fa, e potrebbe continuare ad avere delle rotte che interessano la
Regione Valle d'Aosta e l'aeroporto di Saint-Christophe quando
tornerà ad essere operativo. Ci interessa sapere se gli aeromobili
che, mi pare di ricordare, nel 1999 erano stati annunciati come il
gioiello della tecnologia appositamente acquistati per il volo in
un contesto particolare come il nostro, con necessità di risalite
rapide, eccetera... sia una società che sta svendendo o vendendo
questi aeromobili e quindi se sarà possibile il mantenimento delle
linee.
Ci dice, Assessore, che questo non sta avvenendo, tanto meglio;
però intorno all'Air Vallée continuano a succedere delle cose molto
strane! Prima abbiamo avuto modo di parlare, a dicembre,
dell'acquisizione dell'aeroporto de L'Aquila in gestione, ci sono
polemiche anche lì, rapporti tesissimi con il volo a vela, noi
siamo sempre abbastanza attenti. Le chiediamo di continuare a
mantenere non due, ma quattro occhi puntati sulla questione, perché
non siamo per nulla rassicurati della situazione attuale di Air
Vallée, quindi continueremo a disturbare lei, naturalmente, non per
delle responsabilità personali, ma per rendere pubblica alla
comunità valdostana anche la situazione di chi opera all'interno
delle strutture aeroportuali valdostane. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK