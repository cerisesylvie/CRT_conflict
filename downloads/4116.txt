Consiglio Regionale della Valle d'Aosta - Oggetto del Consiglio n. 458 del 5 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 458 del 5 ottobre 1981 - Resoconto
OGGETTO N. 458/81 - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 3982 in data 14 agosto 1981:
Dott.
Roberto Biasia. Assunzione in via precaria e temporanea, in qualità
di assistente chimico presso il Reparto chimico del Laboratorio
regionale di Igiene e Profilassi, in sostituzione di personale
assente. Modificazione della deliberazione n. 3860 del
7.8.1981.
Presidente
- Nessuno chiede la parola? Si passa alla
votazione segreta.
Votazione a scrutinio segreto
Esito della votazione:
Presenti: 22
Votanti: 22
Maggioranza: 12
Favorevoli: 21
Contrari: 1
Il Consiglio approva.
Oggetto n. 4017 in data 28 agosto 1981:
Assistenza climatica all'infanzia. Erogazione alla Comunità
Montana Grand Combin di un contributo per l'organizzazione e la
gestione di soggiorni marini per minori nell'anno 1981.
Approvazione e liquidazione di spesa.
Presidente
- Qualcuno chiede la parola? Metto in
approvazione la delibera n. 4017.
Esito della votazione:
Presenti: 22
Favorevoli: 21
Contrari: 1
Il Consiglio approva.
Oggetto n. 4092 in data 28 agosto 1981:
Lavori
di costruzione della scuola materna del Comune di
Challand-Saint-Victor (1° lotto). Liquidazione all'Impresa
appaltatrice COGEVAL, di Hône, del saldo compenso spettante per la
revisione dei prezzi contrattuali. Approvazione e finanziamento di
spesa.
Presidente
- Qualcuno chiede la parola? Metto in
approvazione la ratifica n. 4092.
Esito della votazione:
Presenti: 22
Votanti: 22
Favorevoli: 20
Contrari: 2
Il Consiglio approva.
Oggetto n. 4118 in data 28 agosto 1981:
Concessione di un contributo di L. 13.000.000 al Comune di Cogne
per il potenziamento dell'acquedotto di Valnontey (maggiori spese).
Approvazione ed impegno di spesa.
Presidente
- Qualcuno chiede la parola? Metto in
approvazione la ratifica n. 4118.
Esito della votazione:
Presenti: 22
Votanti: 22
Favorevoli: 20
Contrari: 2
Il Consiglio approva.
Oggetto n. 4119 in data 28 agosto 1981:
Concessione di un contributo di L. 20.000.000 al Consorzio
idrico del "Pesse" in Comune di Perloz, per il rifacimento
dell'acquedotto consorziale. Approvazione ed impegno di
spesa.
Presidente
- Nessuno chiede la parola?
Metto in approvazione la ratifica della deliberazione n.
4119.
Esito della votazione:
Presenti: 22
Votanti: 22
Favorevoli: 20
Contrari: 2
Il Consiglio approva.
Oggetto n. 4120 in data 28 agosto 1981:
Concessione di un contributo di L. 60.000.000 al Comune di
Gressan per il rifacimento della rete idrica interna della parte
bassa del comprensorio. Approvazione ed impegno di spesa.
Presidente
- Nessuno chiede la parola?
Ha chiesto di parlare il Consigliere Viberti; ne ha facoltà.
Viberti
(DPROL)
- Per dire una parola di stima e
di riconoscimento a questa Giunta che, con questa delibera,
decentra fondi ai Comuni. Abbiamo in questo Consiglio due delibere
da ratificare che riguardano il Comune di Gressan e che investono
in questo Comune la bellezza di 160 milioni. Quindi tutto il nostro
appoggio a questa Giunta che finalmente si è decisa a decentrare i
fondi per opere pubbliche nei Comuni, come noi vorremmo fare
attraverso le proposte di legge regionali di iniziativa popolare
che sono state presentate alla Presidenza di questo Consiglio.
Ci duole però dover sottolineare come sia soltanto un Comune in
particolare a vedere arrivare questa massa di denaro, per la quale
noi non siamo assolutamente contrari, anzi siamo ben felici che il
Comune di Gressan possa rifare la rete idrica di una parte del
Comune e potenziare la rete fognante d'altro canto. Ci chiediamo
però come mai sia questo il Comune e non altri, magari anche più
grandi, ad essere interessato da interventi così consistenti di
questa Giunta.
La domanda in sostanza è: come mai al Comune di Gressan sì ed ad
altri Comuni no? Non credo che Gressan sia l'unico Comune della
nostra Regione ad avere dei problemi dal punto di vista
dell'approvvigionamento idrico, e dal punto di vista sanitario per
lo smaltimento dei liquami prodotti dalla popolazione civile.
Presidente
- Risponde l'Assessore ai Lavori Pubblici,
Borbey.
Borbey (DC)
- L'anno scorso - 1980 - il Comune di Gressan
sul piano dei lavori aveva 70 milioni a contributo per una
fognatura, e quando l'appalto era pronto la Regione non aveva
disponibilità finanziaria. L'Assessore ai Lavori Pubblici Borbey,
allora, sentita la Giunta, si impegnò per lettera che quell'opera
sarebbe stata finanziata nel 1981; è questo motivo che quest'anno
al Comune di Gressan è andata una parte maggiore a livello di
contributo.
Presidente
- La parola al Consigliere Viberti.
Viberti
(DPROL)
- Dichiaro che voterò comunque a
favore di questa delibera, proprio perché noi insistiamo sul
principio del decentramento dei fondi ai Comuni.
Non ci è sufficiente la spiegazione dell'Assessore ai Lavori
Pubblici Borbey, perché riguarda solo una parte del provvedimento;
e una cifra considerevole come quella di 160 milioni destinata ad
un solo Comune può dare adito a chi ha l'immaginazione corrotta -
come quelli che appartengono alla Nuova Sinistra - a ritenere che
ci siano, oltre che motivi tecnici e di necessità di migliorare le
condizioni di vita degli abitanti di questo Comune, anche dei
motivi politici, perché due appalti di questo genere, magari
spezzettati all'interno del Comune, possono fornire sotto varie
forme notevoli introiti a livello di voti e quindi di ampliamento a
livello politico per questa o quella forza politica. Quindi, per
andare a cancellare tutti i dubbi non solo di quei pochi individui
che appartengono alla Nuova Sinistra, ma anche di quei cittadini
che pensano che queste cose possono essere determinate non dalla
necessità, ma dalla scelta politica di un Comune piuttosto che di
un altro, è opportuno arrivare ad una divisione dei fondi per opere
pubbliche che non desti più sospetti e che non dia adito a pensieri
così poco giusti nei confronti di un Comune che probabilmente ha
queste necessità, e cerca, come fanno tutti gli altri, di venire
incontro alla soluzione dei problemi dei cittadini.
È da sottolineare che il Comune di Gressan abbia visto aumentare
anche quel piccolo decentramento di fondi che si riceve attraverso
quella legge che viene in discussione ogni anno e che divide mi
pare 2 miliardi e mezzo tra tutti i Comuni della nostra Regione.
Anche qui le malelingue o i malpensanti sono stati indotti a
credere che il cambiamento al vertice del Comune di Gressan abbia
prodotto questo cambiamento di atteggiamento da parte della Giunta
regionale. Noi non vogliamo condividere - almeno per quanto
riguarda questo Consigliere - i cattivi pensieri di tutte queste
persone e quindi ripeto che, pur non essendo assolutamente
soddisfatto delle risposte date dall'Assessore ai Lavori Pubblici
Borbey, voteremo a favore di questo finanziamento per il Comune di
Gressan ed anche del prossimo che verrà messo in votazione tra
poco, proprio perché noi siamo favorevoli a dare i soldi ai Comuni
e perché questi possano autonomamente gestire i fondi e scegliere
quali sono le opere da eseguire, e non debbano sempre aspettare,
questuare, ricorrere alla Regione per dover poi sottostare ai
ricatti politici di questo e di quell'Assessore.
Presidente
- Replica l'Assessore ai Lavori Pubblici,
Borbey.
Borbey
(DC)
- Sono obbligato a replicare, perché
Viberti ha fatto un intervento per convincersi di non avere una
mente contorta, e io spero che se ne sia convinto da solo, perché
io l'ho detto prima.
Vorrei dire una seconda cosa, nel merito: il Comune di Gressan è
uno di quei Comuni che ha la possibilità di appaltare direttamente
perché ha dei fondi per coprire il 30% di determinate spese, mentre
per molti altri Comuni che invece non hanno questa possibilità, è
la Regione che appalta direttamente e dà il 100%. Quindi
assolutamente non è vero che il Comune di Gressan nel 1981 ha
ottenuto in proporzione più di altri Comuni. Questo lo
rifiutiamo.
La Giunta regionale ha ritenuto, avendo avuto degli incontri con
gli amministratori di Gressan, di dare questa priorità per questo
tratto di fognatura e questo tratto di acquedotto; ma, l'ho detto
precedentemente, parte dei fondi erano del 1980, e, lo ripeto,
tanti Comuni hanno avuto ugualmente grossi contributi. Se, il
Consigliere Viberti ha la compiacenza di andarsi a vedere tutte le
delibere, vedrà che oggi ad esempio ne abbiamo una del Comune di
Pollein - non so che maggioranza abbia questo Comune - che impegna
una spesa di 85 milioni per la scuola materna, in esecuzione
diretta della Regione. Mi ricordo che 5 giorni fa abbiamo passato
al Comune di Pollein due delibere, mi viene in mente Pollein perché
vedo il Consigliere Martin di fronte, ma non è il Consigliere
Martin che ha sollecitato questi impegni, perché solamente menti
contorte come quella del Consigliere Viberti possono pensare queste
cose, con queste due delibere, dicevo, abbiamo approvato un
contributo di 20 milioni per la fognatura e un contributo di 15
milioni per l'acquedotto; e oggi abbiamo 85 milioni per la scuola
materna. Quindi non è una questione di consensi elettorali, perché
mi sembra che a Pollein ci sia una maggioranza diversa da quella di
Gressan.
Presidente
- Ha chiesto di parlare per fatto personale il
Consigliere Viberti, ne ha facoltà.
Viberti
(DPROL)
- Mi è stato attribuito un epiteto
che non condivido. L'Assessore ai Lavori Pubblici Borbey così
preoccupato di spiegare perché la Giunta fa determinate scelte, ha
detto che la mente del Consigliere Viberti è contorta; ma mi pare
di avere fatto un intervento nel quale rendevo evidente il mio
pensiero e dicevo che non consideravo assolutamente ingiusto questo
provvedimento e neanche quello successivo. Ho dichiarato che avrei
votato a favore; se qui ci sono delle code di paglia, quella
dell'Assessore ai Lavori Pubblici Borbey, si è incendiata.
Non so cos'altro aggiungere. Se l'Assessore Borbey vuole
incominciare un dibattito verbale come quello che è successo nello
scorso Consiglio, penso che gli convenga tacere perché l'operazione
che ha subito alla gola potrebbe anche compromettere la sua
possibilità di competere a livello vocale con il sottoscritto. Non
voglio mettere in dubbio che una mente contorta come la mia
verrebbe immediatamente messa in difficoltà, a livello di dibattito
politico, da una mente semplice e chiara come quella dell'Assessore
Borbey, per cui lo invito ad evitare la polemica e ad accettare
questo voto favorevole per questo intervento di decentramento
finanziario al Comune di Gressan che, beato lui, può godere di un
po' di decentramento finanziario. Speriamo che gli altri Comuni
della Regione e gli altri Sindaci riescano a fare altrettanto così,
forse senza dover ricorrere ad una legge, avremo finalmente la
possibilità di non dovere più dipendere dalla Regione per questo o
quel lavoretto.
Presidente
- Altri che chiedono la parola? Ha chiesto di
parlare il Consigliere Voyat. Ne ha facoltà.
Voyat
(UV)
- Se può essere utile, volevo solo
precisare che è stato possibile realizzare questo tratto di
fognatura anche perché la ditta Duclos, che aveva già fatto altri
lavori, doveva rimborsare al Comune, per opere che non aveva fatto
precedentemente, un determinato numero di milioni. Pertanto, tra
quanto veniva messo da parte del Comune, quanto veniva messo da
parte dell'impresa e quanto veniva dalla Regione, era possibile
fare questo tratto. Se non ci fosse stato l'intervento della
Regione, senz'altro quest'opera non avrebbe potuto essere
fatta.
Presidente
- Nessuno chiede la parola? Metto in
approvazione la ratifica n. 4120.
Esito della votazione:
Presenti, votanti e favorevoli: 25
Approvata all'unanimità.
Oggetto n. 4121 in data 28 agosto 1981
:
Concessione di un contributo di L. 20.000.000 al Comune di
Charvensod per la sistemazione generale dell'acquedotto comunale
della parte bassa. Approvazione ed impegno di spesa.
Presidente
- Qualcuno chiede la parola?
Ha chiesto di parlare il Consigliere Mafrica, ne ha facoltà.
Mafrica
(PCI)
- Vorrei sapere dall'Assessore ai
Lavori Pubblici perché si prevede di intervenire nella parte bassa
dell'acquedotto di Charvensod. A me risulta che ci sia una perdita
di acqua che riguarda tutta la rete.
Presidente
- Risponde l'Assessore ai Lavori Pubblici,
Borbey.
Borbey
(DC)
- La parte bassa del Comune di
Charvensod è servita da due acquedotti, le cui sorgenti più o meno
sono vicine: quella di fontana Tzada serve la parte Pont-Suaz e di
Ampaillant; invece l'acquedotto di Roula serve Plan Felinaz.
L'acquedotto di Roula ha una portata molto scarsa e quindi Plan
Felinaz è una delle frazioni che soffrono enormemente per carenza
di acqua, in particolare in primavera. Il Comune di Charvensod
continua la stessa politica della precedente amministrazione
comunale per il potenziamento di questo acquedotto, facendo un
pozzo e rifacendo la rete idrica per addurre l'acqua dal pozzo ad
una vasca di carico, quindi una parte di questo contributo è già
nel contesto di questo potenziamento sull'acquedotto di Felinaz e
non per l'acquedotto invece di Pont-Suaz-Ampaillant il quale è
sufficiente.
Presidente
- Altri che chiedono la parola?
Metto in votazione la ratifica della deliberazione n. 4121.
Esito della votazione:
Presenti, votanti e favorevoli: 25
Approvata all'unanimità.
Oggetto n. 4122 in data 28 agosto 1981:
Lavori
di costruzione del primo lotto della scuola elementare materna di
Antagnod in Comune di Ayas - Liquidazione all'Impresa appaltatrice
Jaquin Gianni di Issogne di un terzo acconto per revisione dei
prezzi contrattuali - Approvazione e finanziamento di
spesa.
Presidente
- Qualcuno chiede la parola?
Metto in approvazione la ratifica della deliberazione n.
4122.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4123 in data 28 agosto 1981:
Lavori
di costruzione di difese spondali in destra del Torrente Lys, a
valle del Capoluogo di Issime - Appalto dei lavori di licitazione
privata - Approvazione e liquidazione di spesa.
Presidente
- Qualcuno chiede la parola?
Metto in approvazione la ratifica della deliberazione n.
4123.
Esito della votazione:
Presenti, votanti e favorevoli: 22
Approvato all'unanimità.
Oggetto n. 4126 in data 28 agosto 1981:
Lavori
di sistemazione idraulica del Torrente di Evançon, al Capoluogo di
Verrès - Appalto dei lavori a licitazione privata - Approvazione ed
impegno di spesa.
Presidente
- Qualcuno chiede la parola?
Metto in approvazione la ratifica della deliberazione n.
4126.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4141 in data 28 agosto 1981
:
Approvazione ed impegno della spesa di L. 28.750.000 per il
rifacimento dell'impermeabilizzazione del tetto-terrazza della
Piscina regionale di Pré-Saint-Didier.
Presidente
- Qualcuno chiede la parola?
Metto in approvazione la ratifica della deliberazione n.
4141.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4151 in data 28 agosto 1981:
Concessione di un contributo al Comune di Pont-Saint-Martin per
l'acquisizione di un'area sita nel complesso Case ex Ilssa-Viola di
Viale Stazione da destinare a zona vincolata a verde
pubblico.
Presidente
- Qualcuno chiede la parola?
Metto in approvazione la ratifica della deliberazione n.
4151.
Esito della votazione:
Presenti, votanti e favorevoli: 25
Approvata all'unanimità.
Oggetto n. 4160 in data 28 agosto 1981:
Concessione e liquidazione di un contributo di L. 30.000.000 al
Comune di Aosta per il funzionamento della refezione scolastica
delle scuole materne comunali per l'anno scolastico 1981/82 -
Approvazione e finanziamento di spesa.
Presidente
- Qualcuno chiede la parola?
Metto in approvazione la ratifica della deliberazione n.
4160.
Esito della votazione:
Presenti, votanti e favorevoli: 25
Approvata all'unanimità.
Oggetto n. 4170 in data 28 agosto 1981:
Lavori
di costruzione di uno stabilimento per la produzione di
rubinetterie civili, in Comune di Cogne - Impianto elettrico -
Liquidazione all'Impresa appaltatrice Impelind s.n.c. di Aosta, di
un terzo acconto per revisione dei prezzi contrattuali -
Approvazione di spesa.
Presidente
- Qualcuno chiede la parola?
Ha chiesto di parlare il Consigliere Mafrica, ne ha facoltà.
Mafrica (PCI)
- Su questa delibera ci asteniamo per i
motivi che abbiamo ripetutamente detto la volta scorsa.
Presidente
- Altri che chiedono la parola?
Metto in approvazione la ratifica della deliberazione n.
4170.
Esito della votazione:
Presenti: 24
Votanti: 19
Favorevoli: 18
Astenuti: 5 (Gruppo del PCI)
Contrari: 1 (Viberti)
Il Consiglio approva.
Oggetto n. 4173 in data 28 agosto 1981:
Lavori
di completamento della scuola materna del Capoluogo del Comune di
Pollein - Esecuzione dei lavori in economia diretta - Approvazione
ed impegno di spesa.
Presidente
- Qualcuno chiede la parola?
Ha chiesto di parlare il Consigliere Minuzzo, ne ha facoltà.
Minuzzo
(PSDI)
- Prendo spunto da questa
deliberazione per rivolgere due domande all'Assessore alla Pubblica
Istruzione. La prima per sapere se ha già emanato la circolare per
le spese di gestione delle scuole e degli istituti riguardo alle
quali l'Assessore si era impegnato circa 6-7 mesi fa ad emanare una
norma per evitare conflitti di competenza. Mi fa cenno di sì quindi
lo ha già fatto.
La seconda domanda per sapere se ha provveduto in qualche modo,
e in che termini, ai lavori della scuola media Cerlogne in seguito
all'interpellanza che avevo fatto per i sistemi di sicurezza che
non sono confacenti e adeguati a quelli che dovrebbero essere
installati in una scuola.
L'Assessore in quell'occasione ebbe a dirmi che avrebbe fatto un
sopralluogo e che nel corso dell'estate in qualche modo avrebbe
provveduto. Poiché non ho avuto la possibilità di andare a
verificare nella scuola, chiedevo all'Assessore se, compatibilmente
alle possibilità finanziarie dell'Amministrazione regionale, sono
stati effettuati questi lavori; e, in caso contrario, quando conta
di poterli fare eseguire. Grazie.
Presidente
- Prima di dare la parola all'Assessore alla
Pubblica Istruzione Viglino, faccio presente ai Consiglieri che
sarebbe opportuno che nei loro interventi si attenessero a quello
che è l'argomento in discussione. Infatti, l'intervento del
Consigliere Minuzzo non mi è sembrato molto pertinente
all'argomento, e d'altra parte i Consiglieri hanno a disposizione
tutti gli strumenti necessari e possibili per poter avere le
risposte dai banchi della Giunta; per cui sarebbe oltremodo
inopportuno che approfittassimo di qualche occasione per dirottare
la discussione su argomenti che non sono all'ordine del giorno.
La parola al Consigliere Minuzzo per una mozione d'ordine.
Minuzzo
(PSDI)
- Rinuncio alla risposta
dell'Assessore alla Pubblica Istruzione.
Presidente
- Ci sono altri che chiedono la parola?
Metto in approvazione la ratifica della deliberazione n.
4173.
Esito della votazione:
Presenti, votanti e favorevoli: 25
Approvata all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK