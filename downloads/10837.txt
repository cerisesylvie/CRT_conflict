Consiglio Regionale della Valle d'Aosta - Oggetto del Consiglio n. 1830 del 14 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1830 del 14 febbraio 1991 - Resoconto
OGGETTO N. 1830/IX - Comunicazioni del Presidente del
Consiglio.
Dolchi (Presidente del Consiglio): Do comunicazione al Consiglio
dell’attività svolta dalla Presidenza del Consiglio
e dagli organi consiliari dal 23 gennaio in poi.
Disegni di legge presentati
:
Proposta di legge n. 262, presentata dai Consiglieri regionali
Limonet, Mafrica, Lavoyer, Rusci e Milanesio in data 25 gennaio
1991, concernente: "Ordinamento amministrativo del Consiglio
regionale" (II Commissione).
Proposta di legge n. 263, presentata dal Consigliere regionale
Riccarand in data 29 gennaio 1991, concernente: "Ulteriori
provvedimenti intesi a favorire la più ampia informazione
sull’attività della Regione".
Proposta di legge n. 264, presentata dai Consiglieri regionali
Rollandin, Andrione, Louvin, Mostacchi, Stévenin, Viérin, Agnesod,
Faval, Marcoz, Perrin, Vallet e Voyat in data 30 gennaio 1991,
concernente: "Interventi regionali per favorire
l’accesso al credito della Cassa Depositi e Prestiti
della Banca della Valle d’Aosta S.p.A. e delle Casse
Rurali" (II Commissione).
Disegno di legge n. 265, presentato dalla Giunta regionale in
data 1° febbraio 1991, concernente: "Autorizzazione a permutare
immobili siti in comune di Saint-Christophe" (II Commissione).
Proposta di legge n. 266, presentata dai Consiglieri Rollandin,
Andrione, Louvin, Mostacchi, Stévenin, Viérin, Agnesod, Marcoz,
Perrin, Voyat, Faval e Vallet in data 6 febbraio 1991, concernente:
"Utilizzo di carta riciclata" (III e II Commissione).
Disegno di legge n. 267, presentato dalla Giunta regionale in
data 11 febbraio 1991, concernente: "Modifiche alla legge regionale
18 agosto 1986, n. 51, concernente: "Istituzione del fondo
regionale investimenti occupazione (FRIO) e successive
modificazioni "(III Commissione).
Proposta di Regolamento n. 7, presentata dalla Giunta regionale
in data 6 febbraio 1991, concernente: "Regolamento di attuazione
della legge regionale 9 agosto 1989, n. 64, recante disciplina del
rapporto di lavoro a tempo parziale" (II Commissione)
Deliberazioni vistate: n. 24
Riunioni:
- Ufficio di Presidenza: 2
- I Commissione: 2
- II Commissione: 3
- III Commissione: 1
- IV Commissione: 1
- V Commissione: 2
---
Il comune di Cogne ha inviato a questa Presidenza, in data 18
gennaio 1991, una copia della deliberazione del consiglio comunale
n. 203 sull’esame e la valutazione dei motivi per
cui, da oltre un anno, non proseguono i lavori relativi alla messa
in servizio della tranvia extraurbana Cogne-Acque Fredde-Petit
Cerise.
Copia della deliberazione risulta essere stata inviata anche ai
consiglieri regionali.
---
Le maire de la Ville de Chamonix, a envoyé à la Présidence, le
compte-rendu de la réunion qui s’est tenue le 3
décembre 1990, pour la mise en place d’une structure
de gestion de l’ "Espace Mont-Blanc".
Au cours de la réunion, il a été convenu de constituer un
syndicat mixte chargé de piloter ce dossier.
Les conseillers intéressés au compte-rendu de la réunion,
pourront en trouver une copie à l’archive de la
Présidence du Conseil.
In data 29 gennaio 1991, è pervenuto a questa Presidenza copia
dell’ordine del giorno riguardante la localizzazione
dell’impianto di depurazione, al servizio della
Comunità montana Valdigne-Monte Bianco, approvato dal Consiglio
comunale del comune di Avise nell’adunanza del 18
gennaio 1991.
?-
I dipendenti Enel delle centrali di Maen e Perrières, nel comune
di Valtournenche, con lettera inviata a questa Presidenza in data
29 gennaio u.s., chiedono che venga presa in esame la possibilità
di mantenimento degli attuali posti di lavoro in loco, che
verrebbero meno qualora venisse approvato il programma di
ristrutturazione predisposto Dall’Enel.
Faccio presente che sull’argomento sono iscritti
ai punti 7 e 16 dell’ordine del giorno
dell’adunanza odierna una interrogazione dei
Consiglieri Chenuil, Mafrica e Bajocco e
un’interpellanza del Consigliere Gremmo.
?-
Con lettera in data 28 gennaio 1991, il Presidente della Giunta
ha trasmesso a questa Presidenza, la richiesta di convocazione
della III Commissione consiliare permanente, allargata ai
Capigruppo per un confronto sulla nota del Prof. Gambino,
Presidente della commissione scientifica per il territorio, in
merito allo stato dei lavori del piano paesistico.
?-
Il Presidente della prima commissione legislativa del consiglio
della provincia autonoma di Bolzano, ha espresso i suoi più sentiti
ringraziamenti per l’ospitalità offertagli in
occasione del soggiorno della commissione in Valle
d’Aosta, auspicando un proseguimento delle relazioni
intraprese, per un proficuo scambio di idee in merito ad obiettivi
istituzionali comuni.
?-
Con lettera in data 30 gennaio 1991, il Presidente della
comunità montana Gran Paradiso ha inviato a questa Presidenza
l’ordine del giorno inerente
l’articolo 15 della legge 5 giugno 1990, n. 148,
sulla "Riforma dell’ordinamento della scuola
elementare", così come predisposto dal direttivo della comunità
montana, congiuntamente ai sindaci dei comuni membri, nel corso
dell’incontro svoltosi il 17 gennaio u.s.
?-
In data 4 febbraio 1991, è stata presentata a questa Presidenza,
ai sensi dell’articolo 36 del regolamento interno,
una petizione popolare, sottoscritta da 275 cittadini del comune di
Avise, contro la localizzazione dell’impianto di
depura-zione a servizio della Comunità Valdigne - Mont-Blanc in
comune di La Salle (loc. Equilivaz).
A norma dell’articolo 36 del Regolamento interno,
l’ufficio di Presidenza del Consiglio, nella
riunione in data 5 febbraio 1991, ha dichiarato ricevibile la
petizione, in quanto il primo firmatario ha presentato, a
dimostrazione del possesso dei requisiti richiesti dal primo comma
dell’articolo 36 del Regolamento interno, il
certificato di residenza in Valle d’Aosta.
Ai sensi del terzo comma dell’articolo 36,
l’ufficio di Presidenza, nel decidere sulla
ricevibilità e ammissibilità della petizione, ne ha avviato
l’istruttoria con richiesta di informazioni al
Presidente della Giunta regionale, in quanto rappresentante della
Regione; all’assessore ai Lavori Pubblici in quanto
direttamente competente in materia di opere igieniche ed idrauliche
ed alla Commissione consiliare per lo sviluppo economico.
?-
Il Presidente della sezione regionale della lega italiana per la
lotta contro i tumori, ha richiesto, con lettera in data 11
febbraio 1991, l’assegnazione di locali da
utilizzare come sede dell’associazione,
possibilmente nel centro di Aosta, per poter effettuare corsi di
formazione per volontari.
?-
I sindacati medici valdostani hanno inviato a questa Presidenza,
una nota con la quale auspicano che per la nomina del commissario
Usl si tenga conto solamente dei requisiti tecnici e manageriali,
prescindendo da interessi politici.
?-
La Presidente del Consiglio della provincia autonoma di Bolzano,
ha trasmesso a questa Presidenza una copia del disegno di legge
voto sul risparmio-casa in Italia, affinché questo consesso,
facendo leva sulle proprie competenze, rivolge al Governo la
richiesta di emanare una legge su questo tema di grande
attualità.
Copia dell’elaborato è stata trasmessa al
Presidente della Giunta regionale, all’assessore
alle Finanze, ai presidenti delle commissioni consiliari II e III e
ai capigruppo consiliari.
?-
Il Presidente del bacino imbrifero della Dora Baltea, ha
trasmesso la decisione n. 858 del consiglio direttivo del BIM,
avente per oggetto decisioni in merito
all’utilizzazione della nuova sala delle riunioni e
della saletta del consorzio. La delibe-razione è a disposizione dei
colleghi che ne volessero prendere visione e ricordo che
l’argomento è oggetto di
un’interpellanza nella seduta odierna.
?-
Infine ci sarebbe molto da dire sulle preoccupazioni della
guerra nel golfo persico. Do notizia che in proposito, in data 13
febbraio, è pervenuto, da parte del Coordinamento, iniziative per
la pace della Valle d’Aosta, un documento che
auspica che la pace ritorni rapidamente in quella zona del mondo e
che soprattutto sottolinea la tragica e strisciante trasformazione
della guerra verso l’uso delle armi tossiche.
Ritengo che su questo argomento il Consiglio avrà tempo per
diffondersi ampiamente nel corso dell’esame delle
mozioni iscritte all’ordine del giorno.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK