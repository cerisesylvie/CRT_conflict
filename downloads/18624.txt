Consiglio Regionale della Valle d'Aosta - Oggetto del Consiglio n. 1730 del 20 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 1730 del 20 dicembre 2000 - Resoconto
OGGETTO N. 1730/XI Utilizzo ad uso autorimessa del secondo
piano interrato dell’edificio sede
dell’Assessorato all'industria, artigianato ed
energia. (Interrogazione)
Interrogazione Premesso:
- che la sede dell’Assessorato
all’Industria, Artigianato ed Energia sita in Piazza
della Repubblica, a seguito dei lavori di ristrutturazione a suo
tempo effettuati, dispone di due piani interrati ad uso
autorimessa, dei quali il secondo non è mai stato aperto;
- che nel novembre ’99 l’Assessore
alle Opere Pubbliche rispondendo ad un’interpellanza
presentata da Forza Italia sui ritardi e le prospettive di utilizzo
del 2° piano interrato prevedeva l’apertura delle
autorimesse in un tempo stimabile in 8-10 mesi;
Rilevato:
- che a tutt’oggi permane
l’inagibilità del 2° piano interrato;
- che non sembrano neppure iniziati i lavori di adeguamento, la
cui durata complessiva era stata stimata in 90 giorni;
i sottoscritti Consiglieri regionali
Interrogano
l’Assessore alle Opere Pubbliche per sapere:
1) quali procedure sono state attuate dal novembre
’99 ad oggi per consentire l’apertura
del 2° piano di autorimesse interrato;
2) quali sono i motivi di tale ulteriore ritardo;
3) quando tale autorimessa sarà fruibile;
4) se il numero complessivo dei posti auto, distribuiti tra i
due piani, sia superiore alle necessità del personale operante
presso l’Assessorato Industria Artigianato ed
Energia.
F.to: Frassy - Tibaldi - Lattanzi
PrésidentLa parole à l’Assesseur au
territoire, à l’environnement et aux ouvrages
publics, Vallet.
Vallet (UV)
I tempi che avevamo previsto per la
realizzazione dei lavori, stimati in circa 10 mesi nel mese di
novembre 1999, quando risposi ad un'analoga iniziativa, non sono
stati purtroppo rispettati. A seguito di un doppio esito
infruttuoso delle precedenti gare di appalto abbiamo poi proceduto
mediante trattativa privata.
Solo a parziale scusante del ritardo va segnalato che nel corso
del 2000 nel settore dei lavori pubblici si sono succedute diverse
norme: il D.L. n. 502/1999 in modo particolare ha soppresso le
vecchie categorie ANC introducendo nuove categorie di lavoro
comportando quindi l’adeguamento del capitolato
speciale di appalto e la riclassificazione delle lavorazioni
secondo detta norma.
Si è proceduto ad invitare alcune Ditte specializzate per
l’oggetto peculiare dell’appalto, per
la formulazione e la presentazione delle relative offerte.
Il 6 novembre abbiamo proceduto ad aggiudicare in via
provvisoria i lavori di cui trattasi all'impresa Gipponi Ernesto;
stiamo predisponendo il provvedimento di aggiudicazione definitiva;
i lavori dovrebbero iniziare all’inizio del mese di
gennaio. L’appaltatore avrà 90 giorni dalla data di
consegna e quindi, tenuto conto dei tempi necessari per ottenere il
certificato di prevenzione incendi e il relativo certificato di
agibilità, credo di poter prevedere per il mese di giugno la data
del possibile utilizzo della struttura. Il numero di posti auto
complessivamente disponibile sarà di circa 95 di cui 45 al primo
piano interrato e 50 al secondo piano interrato.
Sulla base delle valutazioni svolte dai servizi interessati
dell’Amministrazione regionale confermo che il
numero complessivo dei posti auto sarà sufficiente, ma non
eccedente le necessità del personale operante presso
l’Assessorato dell’industria e per
quello operante presso la Biblioteca regionale?
(interruzione del Consigliere Frassy, fuori
microfono)
? Ho risposto, il Consigliere Frassy era distratto
probabilmente, ho detto solo a parziale scusante perché abbiamo
dovuto rivedere i capitolati del progetto in relazione al progetto
delle norme nel frattempo avvenuto, in modo particolare al D.L. n.
502/1999 a cui è succeduto il cosiddetto "decreto Bargone" che ha
soppresso le vecchie categorie di iscrizione
all’Albo nazionale costruttori introducendo nuove
categorie.
Président
La parole au Conseiller Frassy.
Frassy (FI)
Una breve replica anche perché è una vicenda
che si commenta da sola in quanto 15 anni non sono stati
sufficienti a rendere agibile questa autorimessa e ce ne son voluti
ben 11 per la sua agibilità parziale in riferimento al primo piano
interrato di questa autorimessa.
I dettagli legislativi richiamati dall’Assessore
penso che fossero già noti quando avevamo discusso la prima
interpellanza in quanto già allora c’erano stati dei
ritardi sulla normativa, che era cambiata in riferimento alle
categorie di iscrizione, tant’è che era stata
necessariamente revocata la trattativa privata che
all’epoca era stata fatta.
Ci auguriamo che finalmente questo secondo piano venga aperto,
esprimiamo però parecchie perplessità sull’iter e
sui costi finali: 3,8 miliardi il costo dei due piani
dell’autorimessa all’epoca 1986
quando venne effettuata la progettazione, 750 milioni cioè il 20
percento per fare cosa? Per adeguare alla normativa il secondo
piano. In cosa consiste questo adeguamento? Un sistema automatico
antincendio, la copertura delle rampe e
l’ascensore.
Sicuramente questo è un esempio di cattiva gestione della cosa
pubblica di cui lei è parzialmente responsabile, di cui comunque
questa Amministrazione è totalmente responsabile perciò, come
avevamo detto nella nostra interpellanza di un anno, che saremmo
ritornati sull’argomento se non fosse accaduto nulla
nei tempi e nei termini che all’epoca ci erano stati
dati, le ribadiamo che torneremo nuovamente
sull’argomento se non accadrà nulla. Però a questo
punto pensiamo che se non accadrà nulla a livello di
amministrazione comunale, ci dovranno essere altre determinazioni
perché è veramente incredibile che problemi del traffico e di
gestione delle risorse vengano abbandonati, questa la definizione
che mi sento di dare, a sé stessi.
Ripeto, 15 anni per due piani di interrato sono un po'
esagerati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK