Consiglio Regionale della Valle d'Aosta - Oggetto del Consiglio n. 3086 del 5 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3086 del 5 febbraio 1992 - Resoconto
OGGETTO N. 3086/IX Concessione di un contributo di lire
82.000.000 a favore dell'Associazione di volontariato "Gruppo amici
di Djilas-Ngueniene", per la realizzazione di un progetto di
sviluppo integrato nel Senegal - Approvazione, impegno e
liquidazione di spesa.
Presidente Do lettura della proposta di deliberazione iscritta
al punto 27 dell'ordine del giorno.
Deliberazione Il Consiglio
Vista la legge n. 49 del 26 febbraio 1987, "Nuova disciplina
della cooperazione dell'Italia con i Paesi in via di sviluppo";
Viste le "Linee di indirizzo per lo svolgimento di attività di
cooperazione allo sviluppo da parte delle Regioni, delle Province
Autonome e degli Enti locali" approvate con delibera n. 12 dal
Comitato Interministeriale per la Cooperazione allo Sviluppo in
data 17.03.1989;
Visti gli articoli 2 e 6 della legge regionale 9 luglio 1990 n.
44, "Interventi regionali di cooperazione e solidarietà con i Paesi
in via di sviluppo", che prevedono il sostegno alla realizzazione
di progetti e interventi ad opera di Organizzazioni non governative
e di Associazioni di volontariato;
Vista la richiesta avanzata dall'Associazione di volontariato
denominata "Gruppo amici di Djilas-Ngueniene"(inserita nella
Caritas diocesana di Aosta), diretta ad ottenere un contributo
finanziario da parte dell'Amministrazione regionale, a parziale
sostegno di un progetto di sviluppo integrato nel Senegal;
Evidenziato che il progetto di sviluppo integrato Zona Est Bad
Balom, il cui costo ammonta a Lire 115.000.000=, consiste in una
serie di corsi di formazione per animatori rurali e sanitari, nella
formazione degli agricoltori e degli abitanti dei villaggi di
Djilas e Ngueniene, nell'acquisto di un automezzo fuoristrada e
nella realizzazione del 50 percento dei lavori di costruzione di
una diga antisale e di un ponte di collegamento durante la stagione
delle piogge;
Visto l'unanime parere favorevole nei confronti dell'iniziativa,
espresso dal Comitato regionale di coordinamento per gli interventi
di cooperazione, di solidarietà e di educazione allo sviluppo (di
cui all'articolo 11 della L.R. 44/90) nel corso della seduta
dell'11 gennaio 1991;
Ritenuto di aderire alla richiesta avanzata mediante la
concessione di un contributo di Lire 82.000.000=, pari a circa il
70 percento del costo totale dell'intervento, adeguandosi ai
criteri stabiliti dalla Direzione Generale per la Cooperazione allo
Sviluppo, presso il Ministero degli Affari Esteri;
Tenuto conto che l'iniziativa dell'Amministrazione regionale di
supportare l'attività delle O.N.G. e delle Associazioni di
volontariato ha ottenuto l'approvazione da parte della direzione
Generale per la Cooperazione allo Sviluppo, presso il Ministero
degli Affari Esteri, con nota n° 209/CRO 1953, in data 15 marzo
1991;
delibera
1) di approvare la concessione di un contributo di Lire
82.000.000= a favore dell'Associazione di volontariato "Gruppo
Amici di Djilas-Ngueniene", a parziale copertura delle spese
necessarie per la realizzazione di un progetto di sviluppo
integrato nel Senegal;
2) di approvare la spesa di Lire 82.000.000= (ottantaduemilioni)
da imputare al residuo passivo 22560 del bilancio di previsione
della Regione per l'anno 1992 (Fondo di Lire 1.270.000.000=
impegnato con deliberazione della Giunta regionale n. 12463 del 23
dicembre 1991), il quale presenta la necessaria disponibilità;
3) di stabilire che la liquidazione del contributo avverrà ai
sensi dell'articolo 58 della L.R. 89/90, previa relazione sullo
stato di avanzamento o avvenuta realizzazione dell'intervento e
successiva rendicontazione delle spese sostenute.
Presidente
Ha chiesto la parola il Consigliere
Andrione; ne ha facoltà.
Andrione (UV)
Pour une curiosité. Je voudrais savoir
où est Djilas-Ngueniene parce qu'il y a plus de trente ans la
commune d'Aoste avait reçu la maire de Kaolack et même il y avait
eu une expédition régionale dans le parc de Niokolo-Koba.
Malheureusement, la maire de Kaolack avait conspiré contre Senghor
et là il y avait eu toute une histoire de projets et d'argent qui
ont disparu.
Je voudrais savoir si ce Djilas-Ngueniene est dans la partie du
Sénégal qui est en train de faire un peu de chahut contre le
pouvoir de... Il faut le savoir. Ce n'est plus le canal de Suez.
Ici c'est l'étroit de Gibraltar qu'il faudra surveiller pour savoir
si cela arrive. Une carte géographique, Monsieur le Président,
devrait l'avoir et dire il est plus ou moins là.
Presidente
Se nessuno chiede la parola, pongo in
votazione la proposta di deliberazione della quale abbiamo già dato
lettura.
Esito della votazione:
Presenti: 29
Votanti: 27
Favorevoli: 27
Astenuti: 2 (Andrione e Louvin)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK