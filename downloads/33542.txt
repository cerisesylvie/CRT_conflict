Consiglio Regionale della Valle d'Aosta - Oggetto del Consiglio n. 1664 del 9 marzo 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1664 del 9 marzo 2011 - Resoconto
OBJET N° 1664/XIII - Communications du Président de la
Région.
Président
- La parole au Président de la Région,
Rollandin.
Rollandin (UV)
- Buongiorno a tutti...grazie
Presidente.
In merito alle dichiarazioni già fatte dal Presidente del
Consiglio in relazione a quella che è l'impugnativa dell'articolo
9, vorrei precisare che è solo dell'articolo 9, e nel contempo
sottolineo che anche per altre 10 Regioni c'è stato lo stesso
problema, in particolare per il Sud Tirolo con un'impugnativa ben
più pesante su una serie di altri temi. Voglio ricordare anche che
l'articolo 9 si riferisce alla riduzione del 50 percento del
personale precario per i Comuni e questo non ha nulla a che fare
con la "legge salva-precari", che non è stata impugnata. Questo è
bene dirlo, forse è passata sotto traccia, ma se questa legge fosse
stata impugnata, forse i problemi sarebbero stati molto più seri,
perché c'erano più di mille persone che non avevano uno sbocco. Per
l'articolo 9 si tratta di alcuni precari dei Comuni che noi avevamo
immaginato di portare anziché al 50, al 70 percento, cioè ridurre
del 20 percento l'impatto; questo tema è oggetto già
dell'impugnativa del riferimento della "122" che prevedeva lo
stesso tema. Noi lo avevamo già impugnato alla Corte
costituzionale, di conseguenza resisteremo anche su questo tema in
particolare perché è una logica conseguenza.
Naturalmente la trattativa in senso più generale è fatta per
riuscire a capire in quali termini e come, se ci sarà, potrà essere
trovato un giusto equilibrio nell'ambito delle norme in senso
specifico, ma su questo tema ricorreremo perché questo è in
conseguenza diretta con quello che è stato l'atteggiamento già
previsto nei confronti della "122". Però vorrei sottolineare che,
per fortuna, per le ricadute nell'ambito del sistema delle
autonomie locali è abbastanza ridotto questo elemento, mentre
sarebbe stato gravissimo se fosse stato il problema della legge sui
precari. Quindi, per conoscenza, diciamo fin da ora che venerdì
prossimo la Giunta adotterà il provvedimento per resistere rispetto
a questa impugnativa.
Président
- La parole au Conseiller Louvin.
Louvin (ALPE)
- Ringrazio per questo chiarimento.
L'equivoco era stato generato dalla comunicazione a mezzo stampa
della dichiarazione del Presidente, secondo cui questo avrebbe
portato alla modifica della parte impugnata della legge e alla
conseguente rinuncia all'odierna impugnativa. Lei mi sta dicendo
adesso il contrario, cioè che la Giunta regionale si presenterà
davanti alla Corte costituzionale; poi, se ci saranno sviluppi
ulteriori, si vedrà. Noi non siamo in grado di valutare nel
dettaglio la quantità della ricaduta di questa norma, penso che
possa essere materia di approfondimento da parte della commissione,
quindi ci riserviamo un giudizio in proposito, ma la ringraziamo
per questo chiarimento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK