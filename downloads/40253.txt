Consiglio Regionale della Valle d'Aosta - Oggetto del Consiglio n. 3106 del 19 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3106 del 19 dicembre 2017 - Resoconto
OGGETTO N. 3106/XIV - Inizio della votazione del disegno di
legge: "Disposizioni collegate alla legge di stabilità regionale
per il triennio 2018/2020".
Rosset (Presidente) -
Passiamo alle disposizioni
collegate (il DL n. 125). Ricordo che abbiamo sei emendamenti della
II Commissione e l'emendamento della minoranza. All'articolo 1 vi
sono gli emendamenti n. 1 e n. 2 della II Commissione. Posso
mettere in votazione l'articolo 1 comprensivo degli emendamenti
della Commissione?
Esito della votazione:
Presenti: 32
Votanti: 23
Favorevoli: 22
Contrari: 1
Astenuti: 9 (Certan, Chatrian, Fosson, Marquis, Morelli,
Norbiato, Padovani, Restano, Roscio)
Il Consiglio approva.
Articolo 2. Non ci sono richieste di intervento, metto in
votazione. La votazione è aperta. La votazione è chiusa.
Esito della votazione:
Presenti: 33
Votanti: 22
Favorevoli: 21
Contrari: 1
Astenuti: 11 (Borrello, Certan, Chatrian, Fosson, Gerandin,
Marquis, Morelli, Norbiato, Padovani, Restano, Roscio)
Il Consiglio approva.
Articolo 3. Non ci sono richieste di intervento, metto in
votazione. La votazione è aperta. La votazione è chiusa.
Esito della votazione:
Presenti: 33
Votanti: 33
Favorevoli: 21
Contrari: 12
Il Consiglio approva.
Vi è l'emendamento n. 3 della II Commissione che introduce
l'articolo 3bis. Non ci sono richieste di intervento, metto in
votazione. La votazione è aperta. La votazione è chiusa.
Esito della votazione:
Presenti: 33
Votanti: 33
Favorevoli: 21
Contrari: 12
Il Consiglio approva.
Articolo 4. Non ci sono richieste di intervento, metto in
votazione. La votazione è aperta. La votazione è chiusa.
Esito della votazione:
Presenti: 33
Votanti: 33
Favorevoli: 21
Contrari: 12
Il Consiglio approva.
Articolo 5. Non ci sono richieste di intervento, metto in
votazione. La votazione è aperta. La votazione è chiusa.
Esito della votazione:
Presenti: 33
Votanti: 33
Favorevoli: 21
Contrari: 12
Il Consiglio approva.
Articolo 6. Non ci sono richieste di intervento, metto in
votazione. La votazione è aperta. La votazione è chiusa.
Esito della votazione:
Presenti: 33
Votanti: 22
Favorevoli: 21
Contrari: 1
Astenuti: 11 (Borrello, Certan, Chatrian, Fosson, Gerandin,
Marquis, Morelli, Norbiato, Padovani, Restano, Roscio)
Il Consiglio approva.
Articolo 7. Non ci sono richieste di intervento, metto in
votazione. La votazione è aperta. La votazione è chiusa.
Esito della votazione:
Presenti: 33
Votanti: 33
Favorevoli: 21
Contrari: 12
Il Consiglio approva.
Articolo 8: stesso risultato. Articolo 9. Non ci sono richieste
di intervento, metto in votazione. La votazione è aperta. La
votazione è chiusa.
Esito della votazione:
Presenti: 33
Votanti: 32
Favorevoli: 32
Astenuti: 1 (Cognetta)
Il Consiglio approva.
Articolo 10. Non ci sono richieste di intervento, metto in
votazione. La votazione è aperta. La votazione è chiusa.
Esito della votazione:
Presenti: 33
Votanti: 22
Favorevoli: 21
Contrari: 1
Astenuti: 11 (Borrello, Certan, Chatrian, Fosson, Gerandin,
Marquis, Morelli, Norbiato, Padovani, Restano, Roscio)
Il Consiglio approva.
Articolo 11: stesso risultato. Articolo 12: stesso risultato.
Articolo 13. Ha chiesto la parola il collega Restano, ne ha
facoltà.
Restano (AC-SA-PNV) -
Per esprimere una perplessità, o
per chiedere una spiegazione. Al punto c), lettera 2ter) si dice:
"la presentazione della SCIA autorizza ad effettuare, unitamente
alla prestazione del servizio ricettivo alberghiero, la
somministrazione di alimenti e bevande..."; è un po' tecnica la
domanda, ma per non generare confusione, o provocare
fraintendimenti e inconvenienti seri che poi possano portare a
sanzioni, vorrei sapere se questa SCIA autorizza anche
l'endoprocedimento igienico-sanitario, oppure è solo limitata
all'aspetto amministrativo, perché sostanzialmente le cose cambiano
molto.
Presidente -
Per la risposta, ha chiesto la parola
l'Assessore Marguerettaz, ne ha facoltà.
Marguerettaz (UV) -
Come lei ha detto, è una questione
squisitamente tecnica, gli uffici mi hanno detto che con questo
tipo di emendamento si risolve qualsiasi tipo di problema. Immagino
che questo discorso abbia una valenza amministrativa. Non credo
quindi che con questa SCIA si superi o si intervenga in altri
procedimenti, però questo è un emendamento che è venuto
confrontandoci, probabilmente l'aveva visto anche lei a suo tempo
con le categorie.
Presidente -
Ha chiesto la parola il collega Restano, ne
ha facoltà.
Restano (AC-SA-PNV) -
La ringrazio, Assessore. Proprio
per questo motivo forse andava precisato un pochino di più, andava
fatto un rinvio alla parte sanitaria. A questo punto, per risolvere
la questione, magari il collega Guichardaz che conosce meglio le
cose... bisognerà operare con lo sportello unico per chiarire verso
l'utenza.
Presidente -
Non ci sono altri interventi, metto in
votazione l'articolo 13. La votazione è aperta. La votazione è
chiusa.
Esito della votazione:
Presenti: 33
Votanti: 22
Favorevoli: 21
Contrari: 1
Astenuti: 11 (Borrello, Certan, Chatrian, Fosson, Gerandin,
Marquis, Morelli, Norbiato, Padovani, Restano, Roscio)
Il Consiglio approva.
All'articolo 14 vi sono gli emendamenti n. 4 e n. 5 della II
Commissione. Non ci sono richieste di intervento, metto in
votazione l'articolo con gli emendamenti. La votazione è aperta. La
votazione è chiusa.
Esito della votazione:
Presenti: 33
Votanti: 22
Favorevoli: 21
Contrari: 1
Astenuti: 11 (Borrello, Certan, Chatrian, Fosson, Gerandin,
Marquis, Morelli, Norbiato, Padovani, Restano, Roscio)
Il Consiglio approva.
Articolo 15: stesso risultato. Articolo 16: stesso risultato.
Articolo 17: stesso risultato. All'articolo 18 vi è l'emendamento
della minoranza. Per l'illustrazione, ha chiesto la parola il
collega Fosson, ne ha facoltà.
Fosson (AC-SA-PNV) -
L'articolo 4bis che si inserisce
(articolo 18) a modificare una parte della legge n. 15/2000
introduce una cosa molto importante, rivoluzionaria per il sistema
sanitario nazionale: una deroga al rapporto unico per i dirigenti
di struttura semplice e complessa. Questa è una grande rivoluzione
che si introduce, perché il primario che poteva esercitare solo la
sua professione nel servizio pubblico con questo articolo invece
può prendere il malato valdostano e portarlo in una clinica
privata, può avere un rapporto con una clinica privata non
convenzionata, così anche la struttura semplice. Se questa deroga
sarebbe comprensibile in alcuni casi, in specialità particolari -
non è colpa nostra se l'oculista guadagna due volte di più nel
privato
extramoenia
rispetto al primario ospedaliero -,
affinché questi grandi primari lavorassero qui, si poteva forse
pensare a questa deroga. Allargarlo a tutti, Assessore, mi sembra
veramente un grande rischio: cade uno dei pilastri del sistema
sanitario nazionale pubblico per tutti. L'emendamento propone una
deroga, ma chiede al tempo stesso di porre dei punti di
salvaguardia. Questi punti di salvaguardia non erano studiati a
caso, può essere derogato chi nell'attività del suo reparto
pubblico non deborda i tempi di attesa massimi, ma con delle
eccezioni anche qui: se il personale è in
deficit
, però che
ci sia comunque un collegamento di questa deroga con i tempi di
attesa, e glielo dice chi ha tanti anni di esperienza in questo
campo. Laddove le liste di attesa sono molto elevate, pertanto il
primario può fare anche un'attività in una clinica privata, ci sarà
per qualcuno la possibilità di prendere i pazienti e portarli in
casa di cura.
La seconda cosa è che il chirurgo - perché spesso questa deroga
era per loro - che portasse in extramoenia (fuori dalle strutture
pubbliche o convenzionate) un suo paziente, lo facesse per i
cittadini valdostani in una struttura sanitaria valdostana,
altrimenti prendono i valdostani, li portano in extramoenia in una
clinica privata al di fuori della convenzione e noi dobbiamo pagare
di più in mobilità, questo mi sembra proprio il minimo. Accettare
una norma di questo tipo è veramente una grande rivoluzione, è
veramente far saltare uno dei pilastri del sistema sanitario
nazionale. Mi permetto di dire che questa osservazione non è solo
mia, il cosiddetto e nominato "comitato interistituzionale" che ha
fatto un lavoro di preparazione per l'atto aziendale, scrive:
"l'eventuale auspicata rimozione del vincolo dovrà essere
accompagnata da alcune previsioni regionali di salvaguardia circa
il buon funzionamento delle strutture ospedaliere, il rispetto dei
tempi massimi di attesa e vincolo per il medico chirurgo di
struttura complessa di operare solo presso l'ospedale di Aosta".
Non è quindi una cosa che richiedo solo io, il comitato
interistituzionale lo chiede per non far saltare questo pilastro
del sistema sanitario nazionale.
L'altro comma che prevede, invece, che non ci sia la deroga per
il direttore di struttura complessa, che è anche direttore
dipartimento, probabilmente è
ad personam
per qualcuno, ma
non voglio entrare su questo. Le chiederei però di prendere in
considerazione questo emendamento, che deriva dal lavoro di questo
comitato interistituzionale, per mantenere il rapporto unico con il
sistema sanitario nazionale e difendere la nostra struttura
pubblica.
Presidente -
Ha chiesto la parola l'Assessore Bertschy,
ne ha facoltà.
Bertschy (UVP) -
Grazie, collega Fosson. Intanto
l'emendamento si propone un obiettivo, che è esattamente quello che
abbiamo noi come missione di governo e come obiettivo di
valorizzazione del nostro sistema sanitario. La sua ricostruzione
però della proposta di emendamento in finanziaria, è esattamente il
contrario di quello che si vuole fare. Noi vorremmo valorizzare il
nostro modello attraverso la possibilità di utilizzare questa
disposizione per attirare qua i valdostani, non per portare i
valdostani da un'altra parte. Per far operare qua validi
professionisti e non per farli operare da un'altra parte, quindi
l'obiettivo è esattamente il contrario.
Lei sa bene credo, anche perché prima di me ha condotto questo
Assessorato, che attirare in Valle d'Aosta professionisti non è
cosa semplice e soprattutto che non possiamo limitare né la libertà
di professione, né quella di cura attraverso una legge. L'obiettivo
è abbastanza ambizioso, che non va liberalizzato e non possiamo
neanche immaginare che avvenga quello che lei ha evidenziato. Visto
che nel gruppo interistituzionale che ha fatto queste valutazioni -
e queste valutazioni sono state portate alla valutazione del
Legislativo che non le ha tradotte in una legge, anche perché
sarebbe a rischio di impugnativa una legge che dicesse queste cose
nelle due misure -, le proporremmo un sub-emendamento dove
assegniamo all'azienda il compito di monitorare e valorizzare,
attraverso la sua competenza, l'obiettivo che è un obiettivo
politico di tutti noi: quello di valorizzare il nostro modello e
non di portare fuori dal nostro modello queste competenze.
L'articolo quindi non è scritto per far avvenire quello che lei ha
evidenziato, è assolutamente il contrario. Se questo è il rischio,
è un rischio che non solo non vogliamo correre, ma non vogliamo che
corra la nostra Azienda, che è la prima che si deve proporre di
attirare qua professionisti e di portare qua utenti ad utilizzare i
nostri servizi. In questo spirito quindi la proposta è stata
portata in legge ed è con questo spirito che la legge si propone di
lavorare in questa direzione.
Presidente -
Chiede la parola collega Fosson? Volete
vederlo un attimo? Chiede la parola l'Assessore Bertschy, ne ha
facoltà.
Bertschy (UVP) -
Mi scuso non l'ho letto perché prima
bisognava anche capire se veniva accettata come proposta... Il
sub-emendamento si propone appunto di dare all'Azienda il compito
di monitorare l'applicazione di questo articolo nell'interesse
dell'Azienda stessa e quindi è nell'interesse anche dell'efficacia
del lavoro che deve essere fatto. Sarebbe assurdo quindi che noi
avessimo un'azienda che si proponesse di far venire qua dei
professionisti per portare i valdostani fuori a farsi operare dagli
stessi professionisti, o addirittura il contrario. L'Azienda
evidentemente lavora qui per sviluppare il nostro modello. Il
sub-emendamento prevede che dopo le parole "la struttura semplice e
complessa" vi sia: "ai fini della valutazione della
performance
dei dirigenti medici incaricati che non abbiano
optato per il rapporto di lavoro esclusivo, l'Azienda USL adotta
idonei strumenti di monitoraggio atti a misurarne l'impegno e la
produttività e ad assicurarne l'equivalenza a quelli garantiti in
caso di esercizio dell'opzione per il rapporto esclusivo. Il
conferimento dell'incarico - finisce come l'articolo precedente -
di direttore di dipartimento è subordinato all'opzione per il
rapporto di lavoro esclusivo". La nostra proposta quindi è quella
di affidare all'Azienda il monitoraggio di questa proposta data
dall'articolo 4bis.
Presidente -
Ha chiesto la parola il collega Fosson, ne
ha facoltà.
Fosson (AC-SA-PNV) -
Scusi, Assessore, ma l'articolo di
legge è chiarissimo, voglio rileggerlo in modo semplice: "l'opzione
per il rapporto di lavoro non esclusivo non preclude il
mantenimento o il conferimento di incarico di direzione di
struttura semplice o complessa. Il conferimento dell'incarico di
direttore di dipartimento è - invece - subordinato all'opzione per
il rapporto di lavoro esclusivo ", lasciare una cosa così
importante scritta in legge in modo così chiaro: "puoi fare
l'
extramoenia
, però io te la controllo", forse sarebbe
meglio dire: "fai l'extramoenia, ma io ti do qualche regola".
Mi permetta ancora, mi spiace parlare di cose di sanità, ma
questa è veramente una rivoluzione - tutti quelli che hanno
lavorato in sanità negli anni lo sanno -, questo non è un articolo
per i cittadini! Questo è un articolo per il primario che viene ed
è più attirato ipoteticamente dal fatto che qui può fare il
primario e può fare anche l'extramoenia. Guardi che qui c'erano dei
primari come Parini che facevano solo l'extramoenia, c'erano e ci
sono anche adesso. Comunque io non dico che non ci possa essere
l'eccezionalità, che non posso correggere io e non può correggere
lei, perché il mercato... ho detto cosa succede per certe
specialità, ma per il resto non è limitare la libertà di
professione, perché fino ad oggi tutti quelli che venivano assunti,
o avevano una struttura complessa avevano l'obbligo
dell'extramoenia, perché sono dei regolamenti adottati dalle
Regioni e nessuno mai ha fatto ricorso. Non è vero quindi che
andiamo ad interrompere la libertà di professione. Assessore, io la
pregherei con gli altri di valutare molto questo, perché io le
assicuro che, se noi diamo a tutti i primari la possibilità e alle
strutture semplici di fare anche l'extramoenia (di lavorare
privatamente al di fuori dell'ospedale, al di fuori di una
struttura pubblica), veramente apriamo al privato. Mi permetta,
l'opzione che non debba essere per i cittadini valdostani... è
estremamente importante, perché si andrà in mobilità passiva: i
cittadini andranno fuori Valle e la Regione dovrà pagare. Mi
dispiace, ma il sub-emendamento mi sembra che capisca il problema,
però non lo affronti, per cui non lo accettiamo.
Presidente -
Ha chiesto la parola la collega Morelli, ne
ha facoltà.
Morelli (ALPE) -
A sostegno di quanto appena affermato
dal collega Fosson ci pare che l'emendamento sia molto chiaro:
vogliamo favorire la venuta di bravi professionisti in Valle, su
questo credo che siamo tutti d'accordo. È giusto però mettere dei
paletti, in particolare quando questi sono riferiti alle liste di
attesa, problema annoso di cui ci siamo occupati tutti questi anni,
che sappiamo bene che è un problema legato alla professione
extramoenia
. Lo sappiamo bene, lo sappiamo per esperienza;
lo sa benissimo il collega Guichardaz, che per anni si è battuto
contro abusi che possono essere legati a questo tipo di problemi,
poi giustamente garantiamo che questi professionisti non portino i
valdostani fuori, anzi magari attirino dall'esterno dei pazienti.
Mi pare che la
ratio
di questo emendamento sia questa e il
sub-emendamento che lei propone, Assessore, ci sembra molto meno
incisivo e molto meno puntuale.
Presidente -
Ha chiesto la parola l'Assessore Bertschy,
ne ha facoltà.
Bertschy (UVP) -
Io mi rendo conto che questo è un
emendamento molto forte, d'altronde più volte qui siamo a dirci le
difficoltà che abbiamo di reperire persone, concorsi, quindi io non
più tardi di alcuni giorni fa ero con i sindacati medici che mi
hanno fatto proposta di un certo tipo; devo dire che, rispetto a
questo, anche in commissione non mi pare ci siano state grandissime
barriere, ci sono state osservazioni. È vero che o la Valle d'Aosta
si dota di qualche strumento innovativo, altrimenti le difficoltà
di bacino qui permangono. In più le posso dire che è esattamente il
contrario: se noi abbiamo liste d'attesa che superano il limite
attuale e questo lo poniamo come barriera per garantire a strutture
complesse la libera professione, probabilmente siamo esattamente al
contrario e l'esperienza di un servizio di questi ultimi mesi è
esattamente il contrario. Noi abbiamo portato in Valle un
professionista, e magari con una lista d'attesa molto importante,
che in poco tempo si sta battendo, quindi se è vincolato al fatto
della lista d'attesa, addirittura non va nella direzione che
dovremmo darci. Certo, va regolamentato dopo, perché guai se un
professionista che poi raggiunge il suo obiettivo, riporta la lista
d'attesa fuori dai tempi necessari. Quello che vi dico, è che
l'Azienda ha tutto l'interesse di utilizzare questa disposizione di
legge per favorire la sua crescita, non la sua decrescita.
L'Azienda ha dei dirigenti che sono stati da noi nominati, che
hanno degli obiettivi di mandato molto chiari da noi assegnati, che
deve valorizzare attraverso la sua organizzazione e la sua
disciplina. Se non c'è fiducia nella direzione strategica e in
questo, quindi è chiaro che non ci possiamo convincere a vicenda.
Ci mancherebbe solo che la disposizione venisse usata per
delegittimare e dequalificare la nostra Azienda. La proposta di
sub-emendamento è aperta alla discussione evidentemente, così com'è
l'emendamento non può essere accettato, ha dei vizi di legittimità
e anche di impugnativa da parte del Governo, perché soprattutto per
la parte che prevede il vincolo di cura all'interno del territorio
valdostano per i cittadini valdostani rischia di essere al limite
della legittimità dell'impugnativa. La nostra quindi è una proposta
per capire se si può, nella fiducia che si ha nell'Azienda,
regolamentare questa parte essendo ben consapevoli che è una cosa
innovativa. Nella situazione che stiamo vivendo o ci apriamo a
qualche strumento nuovo, o qualche difficoltà continueremo a
viverla.
Presidente -
Ha chiesto la parola il collega Gerandin, ne
ha facoltà.
Gerandin (GM) -
Grazie Assessore. Io penso che
l'obiettivo sia comune, peraltro avevamo già preso atto di queste
difficoltà anche in commissione, quando c'era tutta una serie di
difficoltà a ricoprire i posti messi a concorso. Si era condiviso
un percorso, che andasse nel senso di dare un segnale forte. Per
dare un segnale forte, riaprire anche ai professionisti che possono
essere di fama e comunque di capacità ormai conosciute, noi
pensiamo che tra il non poter fare nulla di prima e adesso
permettere tutto a qualunque condizione, senza neanche verificare
il discorso delle liste di attesa... Se non lo volete scritto così,
si corregga qualcosa, nel senso di dire che, entro cinque o sei
mesi, si rispettano le liste di attesa, però qualcosa legato alle
liste di attesa, che si veda come una premialità a me pare il
minimo, sennò veramente il rischio è che uno venga qua, attirato
dalla possibilità dell'extramoenia, faccia il primario e delle
liste d'attesa chi se ne importa. Secondo me, c'è veramente
qualcosa che non torna tra il suo intendimento che noi condividiamo
e quello che c'è scritto. Questa è una delega in bianco
all'Azienda, che può fare esattamente quello che vuole, non ha
paletti, viene qualcuno a fare il primario, se le liste di attesa
aumentano chi se ne frega, tanto sono i cittadini che ci rimettono
e costui si fa la sua libera professione fuori e gli unici che
veramente non hanno nessun beneficio sono i cittadini. Se
l'intendimento è quello che ha detto, e mi pare di averlo capito e
condivido che dobbiamo cambiare le regole per diventare appetibili,
ma non possiamo noi cambiare le regole senza fissare nessuna regola
e nessun paletto: è questo il concetto! Penso che diciamo tutti la
stessa cosa, ma noi non possiamo dare all'azienda una delega in
bianco in cui chiunque può ritenersi al di là di ogni criterio di
valutazione: fa il primario, fa la libera professione fuori e
magari le liste d'attesa aumentano.
Presidente -
Ha chiesto la parola il collega Rollandin,
ne ha facoltà.
Rollandin (UV) -
Mi spiace che su un tema così delicato
ci siano delle incomprensioni. Se è accertato il fatto che
sicuramente non si vogliono aumentare le liste d'attesa, anzi, la
prova è che, avendo degli specialisti di livello, le liste d'attesa
diminuiscono... se troviamo il modo di far venire in Valle
professionisti di alto livello che possano anche esercitare al di
fuori (l'
extramoenia
), però se lo facciamo in modo tale che
siano quelli di fuori a venire in Valle d'Aosta, abbiamo anche la
mobilità attiva. Giustamente che vengano in Valle d'Aosta e
chiaramente i nostri non devono andare fuori. Se questo è
l'orientamento, che credo che anche l'Assessore condivida e che
condividiamo un po' tutti, si tratta di tradurlo in qualcosa che
possa essere attivato con tutte le precauzioni che ci sono, senza
dare magari deleghe in bianco, ma dicendo che cosa hanno fatto,
questi sono i limiti. Se io trovo un professionista, come si è
trovato (l'oculista), ne trovo un altro, un chirurgo che ha queste
capacità - tu citavi Parini o gente di questa natura che avevamo
qui - è chiaro che sono quelli di fuori che vengono ed è quello che
dovremmo avere, perché avremo allora la modalità attiva.
L'obiettivo è questo, come tradurlo in una forma tale da permettere
che questo... e scriverlo in questo modo non so se è rispettoso
della libera circolazione del malato, che di fatto può andare a
farsi operare... in teoria è così. Bisognerebbe trovare una formula
che incentivi questo, che arrivi a quest'obiettivo senza doverlo
esplicitare in un modo che sia poi attaccabile. Va studiato questo,
perché l'obiettivo è comune. Il dire che andiamo a fare una cosa o
delegando a qualcuno, che poi non fa quello che vogliamo, è meglio
che diciamo in modo chiaro che cosa vogliamo. Credo quindi che
questo articolo... adesso non so se tecnicamente si riesca,
sospendendo un attimo, a trovare una formula che vada bene per
tutti, in modo tale che andiamo avanti sul resto e si trova una
formulazione che possa essere in qualche modo condivisa, perché
vogliamo tutti la stessa cosa. Solo che il problema è se riusciamo
a dirlo in modo tale da non essere attaccabili, se ho capito bene
la difficoltà di questo particolare. Personalmente quindi sono per
cercare di trovare una formula che ci dia la possibilità di
esplicitare senza rendere inefficace una formula che poi possa
essere applicata dall'USL.
Presidente -
Ha chiesto la parola il collega Fabbri, ne
ha facoltà.
Fabbri (UVP) -
Anche a me pare che stiamo argomentando un
po' tutti sullo stesso schema. Il fatto di poter essere attrattivi,
che è uno dei nostri problemi fondamentali, è in contraddizione non
tanto con quello che viene detto, ma nel modo in cui viene detto,
perché se si chiede che rispettino il vincolo di operare i
cittadini valdostani solo presso strutture sanitarie ubicate nel
territorio regionale, è un vincolo che poniamo piuttosto forte, che
quindi va in contradizione con lo spirito dell'
extramoenia
che vogliamo introdurre cercando di attirare degli specialisti di
alto livello. Ricordiamoci, inoltre, che la nostra legge prevede
che l'uso di strutture private al di fuori della regione, che non
siano strutture pubbliche, va sottoposto all'approvazione delle
strutture dell'USL. Non è quindi che possiamo favorire il fatto che
i nostri pazienti possano andare in strutture private fuori dalla
Valle, mi sembra di ricordare che ci sia anche questo vincolo da
rispettare. Come diceva il collega Presidente Rollandin, cerchiamo
di trovare il modo giusto per riuscire a
bypassare
questo
problema. Il fatto che la nostra USL poi monitori a fondo
quell'azione dei primari, dei bravi primari che ci auguriamo che
vengano e che ci portino della mobilità attiva... secondo me,
questa è una via da seguire, quella che proponeva l'Assessore
anche, perlomeno da non trascurare.
Presidente -
Ha chiesto la parola il collega Restano, ne
ha facoltà.
Restano (AC-SA-PNV) -
Nel condividere ciò che ha detto
chi mi ha preceduto, il collega Rollandin, mi sembra che questa
materia, così come altre, sia difficile da trattare in una legge di
questo genere, perché - e lo dirò dopo trattando di tutto
l'articolo 18 - forse è materia da portare in V Commissione. Ci
vuole un altro genere di confronto su questo, perché sono degli
indirizzi politici molto pesanti. Il collega Rollandin ha parlato
di una formula, ma mi permetta una battuta: forse ci vuole una
formula magica per trovare la soluzione oggi, perché è veramente
complesso e non so se sia il caso, se riusciamo, se c'è il percorso
per farlo di accantonarlo un attimo e decidere successivamente, ma
vale per tutto l'articolo 18.
Presidente -
Ha chiesto la parola il collega Fosson, ne
ha facoltà.
Fosson (AC-SA-PNV) -
Io non sono contrario sicuramente al
discorso di lavorarci sopra e di rivederlo. Mi permetto solo di
dire ancora alcune cose. La fiducia nell'Azienda sicuramente, però
se l'Azienda si trova un articolato di questo tipo! Sui vincoli,
Assessore, mi permetta, di dire che se io fossi responsabile di una
struttura complessa e direttore di dipartimento e il mio vicino di
struttura complessa può fare l'
extramoenia
e voi mettete il
vincolo che il direttore di dipartimento invece non può fare
l'extramoenia, questo è un vincolo contro il quale io ricorrerei,
perché è una disparità. Nessuno vorrebbe più fare il direttore di
dipartimento, perché fare l'extramoenia ed essere primario è un
grande vantaggio, per cui se c'è un vincolo su cui vi possono
ricorrere, è proprio questo.
Consigliere Fabbri, lei ha ragione, c'è un vincolo in quella
legge che noi abbiamo fatto. Noi abbiamo detto: "se tu vai a farti
operare fuori Valle per una patologia non importante non lo puoi
fare, paghi tu, tranne nel caso in cui la struttura valdostana non
rispetti i tempi di attesa"...
(interruzione di un Consigliere, fuori microfono)
... c'è scritto così nella legge, la vada a vedere bene. La
legge è scritta così, perché se un primario viene in extramoenia e
le liste di attesa da quattro anni passano a sette-otto anni...
allora il primario dice: "non ti posso operare qui, però ti
posso...", allora il valdostano, siccome noi non abbiamo le
strutture chirurgiche qui, se non nel nostro ospedale, va
fuori.
Poi mi si permetta, è vero, c'è la necessità di far venire dei
primari capaci qui, ma abbiamo anche degli altri strumenti. Ne
parleremo domani in discussione, ma le risorse aggiuntive sono, per
esempio, la possibilità di fare... e non sono polemico perché se
lei ha la volontà di risolvere questo problema... ieri c'è stato un
concorso per Cardiologia: non per primario, non per struttura
semplice, ma per Cardiologia dove abbiamo necessità molto di
cardiologi, c'erano quattro posti disponibili: otto hanno fatto
domanda, ne sono venuti due e non erano primari. Qui non è
questione di extramoenia: è questione di rivedere qualche altra
cosa. Comunque, se lei vuole pensarci un attimo, il vincolo
soprattutto è che se questo fa l'extramoenia, la faccia in Valle,
scriviamolo come volete, ma che se vuoi fare l'extramoenia, però
falla in una struttura pubblica della Valle, io almeno questo
glielo direi, perché che l'USL con tutte le cose che ha da fare, di
cui ho molta fiducia, soprattutto nella nuova Direzione strategica,
debba stare lì a vedere dove va a operare questo, se a Torino o
cose del genere... Altra cosa è l'oculista, il mercato degli
oculisti è un mercato così, che quelli bravi quando fanno
l'extramoenia due giorni guadagnano più che due mesi da primario.
Questa è una cosa su cui noi non possiamo fare assolutamente nulla,
per cui è quella eccezionalità che si può accettare, ma aprirlo a
tutti mi sembra veramente... però anche l'oculista che fa
l'extramoenia... conosco bene l'oculista che è venuto qua, che non
ce li porti a Pinerolo, ma che faccia l'extramoenia qui. È
possibile in un ospedale regionale fare l'extramoenia ai pazienti
privati fuori dell'orario di servizio.
Presidente -
Ha chiesto la parola l'Assessore Bertschy,
ne ha facoltà.
Bertschy (UVP) -
Con spirito propositivo e nella speranza
che tutti stiamo pensando ai cittadini e non alle categorie, perché
poi ai cittadini che noi parliamo di libera professione, di
extramoenia, dei vincoli frega fino ad un certo punto, ai cittadini
interessa essere curati nei tempi opportuni dalle persone
competenti e aspettare il meno possibile, quindi basta andare sui
social
per capire ai cittadini quanto frega poco di tutta
questa discussione e quanto invece a loro interessa che le cose
funzionino, lo dico perché poi basta un niente per non riuscire a
farsi capire dai cittadini... Rispetto a questo, le liste d'attesa
- come lei sa - non possono essere esclusivamente colpa del
primario, le liste d'attesa hanno una lunga catena di esecuzioni,
quindi se noi diamo su un articolo al primario la colpa di non
rispettare una lista d'attesa, ci dimentichiamo che dietro c'è
tutta una trafila che non finisce più. Scritto così, lei che arriva
da quel posto, lo conosce bene e conosce anche gli ultimi concorsi,
sa che non può essere accettato. Io dico di prenderci un attimo di
tempo, proviamo a scrivere una cosa che stia bene, che non svuoti
la nostra sanità, ma la riempia di competenze, che sia quello che
tutti ci auspichiamo, perché siamo il Consiglio regionale della
Valle d'Aosta e quindi credo che ci teniamo che il nostro modello
sanitario possa funzionare in quella direzione. Dico solo che la
Liguria ha scritto una cosa così, non è stata impugnata e sta
lavorando nella direzione che è stata scritta. Chiedo quindi un
momento di sospensione, ci sono i dirigenti qua fuori, proviamo a
scrivere una cosa che ci rassicuri di più rispetto agli obiettivi
che la disposizione di legge ci dà.
Presidente -
Sospensione concessa.
La seduta è sospesa dalle ore 22:06 alle ore 22:28
.
Rosset (Presidente) -
Possiamo riprendere i lavori. Ha
chiesto la parola l'Assessore Bertschy, ne ha facoltà.
Bertschy (UVP) -
Il confronto è sempre utile e positivo;
siamo riusciti, con tutte le componenti dei gruppi, a trovare una
formulazione che ci rassicura, avendo tutti lo stesso obiettivo,
che è quello di qualificare al meglio i nostri servizi. Leggo il
testo del sub-emendamento con l'aggiunta: "L'opzione per il
rapporto di lavoro non esclusivo non preclude il mantenimento o il
conferimento dell'incarico di direzione di struttura semplice o
complessa. Ai fini della valutazione della
performance
dei
dirigenti medici incaricati che non abbiano optato per il rapporto
di lavoro esclusivo, l'Azienda adotta idonei strumenti di
monitoraggio atti a misurarne l'impegno e la produttività e ad
assicurarne l'equivalenza a quelli garantiti in caso di esercizio
dell'opzione per il rapporto esclusivo, garantendo in ogni caso -
questa è l'aggiunta - che l'esercizio dell'attività
libero-professionale non generi oneri aggiuntivi a carico del
sistema sanitario regionale per mobilità passiva". Questo è il
sub-emendamento che porteremo al voto e che completa la
disposizione che abbiamo inserito in finanziaria. Grazie a tutti
per la collaborazione.
Presidente -
Ci fa avere poi questo sub-emendamento? Non
ci sono richieste di intervento, metto in votazione il
sub-emendamento illustrato dall'Assessore Bertschy. La votazione è
aperta. La votazione è chiusa.
Esito della votazione:
Presenti: 33
Votanti: 33
Favorevoli: 33
Il Consiglio approva all'unanimità.
Ha chiesto la parola il collega Restano, ne ha facoltà.
Restano (AC-SA-PNV) -
Sull'articolo 18, in particolar
modo sulla prima parte, segnalo al punto n. 2 e al punto n. 3, dove
parlate di passaggio in commissione consiliare competente
relativamente all'atto aziendale, che questa è una modifica
richiesta da chi oggi sta al Governo e mi sembra strano che venga
tolto il parere dalla commissione consiliare competente. Chiedo di
valutare e di rimettere il passaggio in commissione.
Per quanto riguarda, invece, il Dipartimento di prevenzione,
sono a conoscenza che sono state chieste delle considerazioni ai
dirigenti, qui non vedo alcun tipo di considerazione riportata.
Avrete fatto le vostre valutazioni, però mi fa specie che ho un
collega appartenente al Dipartimento di prevenzione in Giunta che
non ha fatto alcuna segnalazione. Si tratta di una mera operazione
di copia/incolla. Da quando è stata approvata la n. 41, le cose
sono cambiate - convengo - ma solo copiare e incollare così non è
sufficiente. Mi riferisco all'epidemiologia. È possibile che non
sappiamo fare una considerazione in più sull'epidemiologia, che è
la base della prevenzione? La prevenzione primaria, la prevenzione
secondaria, evitare che le malattie insorgano, fare la diagnosi
precoce. Abbiamo appena istituito il registro tumori e non
valorizziamo queste cose! Lasciamo che siano delle professionalità
importanti ad occuparsene, ma a
part-time
, a tempo perso. Io
mi aspettavo qualcosa di più. Vediamo quello che ha fatto
l'epidemiologia veterinaria e non sappiamo dare lo stesso valore
all'epidemiologia umana? Noi dobbiamo dare degli indirizzi, io vi
chiedo anche su questo di valutare l'opportunità di cambiare.
Faremo delle mozioni. Le concorderemo, però in questo senso
preannuncio che quanto prima faremo delle mozioni per non stare a
perdere altro tempo.
Altra considerazione: autorità competente per la sicurezza
alimentare, qua c'è un'evidente causa di conflitto di interesse.
Convengo che l'autorità competente regionale non può essere il
dirigente della struttura competente regionale. Nel suo ruolo
svolge indirizzo circa i controlli da fare, dà indirizzo circa le
analisi da fare, circa il laboratorio da utilizzare ed esercita
attività di
audit
sui servizi, però nel contempo è anche
Vicepresidente dell'Istituto zooprofilattico, là bisogna fare una
scelta: o l'una o l'altra. È un'incompatibilità, perché decide di
mandare a fare l'analisi nell'Istituto di cui è Vicepresidente e
poi esercita l'attività di audit e fa dei rilievi ai dirigenti dei
servizi, che non hanno indirizzato l'analisi come vuole lui.
Valutate con attenzione per evitare problemi successivi, anche su
questo, per non far perdere tempo, ne discuteremo
successivamente.
Presidente -
Non ci sono repliche sul punto, per cui
metto in votazione l'articolo 18 con il sub-emendamento. La
votazione è aperta. La votazione è chiusa.
Esito della votazione:
Presenti: 33
Votanti: 23
Favorevoli: 22
Contrari:1
Astenuti: 10 (Borrello, Certan, Chatrian, Gerandin, Marquis,
Morelli, Norbiato, Padovani, Restano, Roscio)
Il Consiglio approva.
Articolo 19. Lo metto in votazione. La votazione è aperta. La
votazione è chiusa.
Esito della votazione:
Presenti: 33
Votanti: 22
Favorevoli: 21
Contrari:1
Astenuti: 11 (Borrello, Certan, Chatrian, Fosson, Gerandin,
Marquis, Morelli, Norbiato, Padovani, Restano, Roscio)
Il Consiglio approva.
Articolo 20: stesso risultato. Articolo 21: stesso risultato.
Articolo 22: stesso risultato. Articolo 23: stesso risultato. Vi è
l'emendamento n. 6 della II Commissione che introduce l'articolo
23bis. Lo metto in votazione. La votazione è aperta. La votazione è
chiusa.
Esito della votazione:
Presenti: 33
Votanti: 33
Favorevoli: 21
Contrari:12
Il Consiglio approva.
Articolo 24: stesso risultato. Articolo 25: stesso risultato.
Articolo 26: stesso risultato. Articolo 27: stesso risultato.
Articolo 28: stesso risultato. Articolo 29: stesso risultato.
Possiamo mettere da parte il DL n. 125 in attesa di domani mattina
per le dichiarazioni di voto, come concordato nella Conferenza dei
Capigruppo.
I lavori serali si concludono qui e riprenderanno domani mattina
alle ore 9:00. La seduta è tolta.
---
La seduta termina alle ore 22:41.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK