Consiglio Regionale della Valle d'Aosta - Oggetto del Consiglio n. 556 del 28 ottobre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 556 del 28 ottobre 1982 - Resoconto
OGGETTO N. 556/VII - INIZIATIVE PER MIGLIORARE LE CONDIZIONI
DI LAVORO DELLA POLIZIA DI FRONTIERA IN SERVIZIO PRESSO IL TRAFORO
DEL GRAN SAN BERNARDO - (Interrogazione).
PRESIDENTE:
Do lettura dell'interrogazione presentata dai
Consiglieri Mafrica e Bajocco.
INTERROGAZIONE
Nel mese di luglio il Consiglio regionale ha approvato una
mozione, proposta dai Gruppi del PCI e del PSDI, che impegnava la
Giunta ad assumere iniziative volte ad alleviare le condizioni di
estremo disagio in cui si svolge l'attività della Polizia di
frontiera, in servizio al traforo del Gran San Bernardo.
Poiché sono ormai trascorsi alcuni mesi e si sta avvicinando,
con l'approssimarsi dell'inverno, il periodo di maggiore disagio
per i lavoratori della Polizia di frontiera;
i sottoscritti Consiglieri regionali
INTERROGANO
il Presidente della Giunta per conoscere quali iniziative
siano state prese per migliorare le condizioni in cui si svolge
l'importante e trascurato servizio della Polizia di
frontiera.
PRESIDENTE:
Risponde il Presidente della Giunta, ne ha
facoltà.
ANDRIONE - (U.V.):
Darò poi agli interroganti copia del
telegramma pervenuto il 18 ottobre: "In riferimento ai telegrammi
del 20 settembre e del 7 ottobre contenenti richiesta settore
indirizzo circa affidamento servizio mensa Caserma Polizia di
frontiera di Entrèves.. autorizza procedure contrattuali secondo
istruzioni con modalità previste da circolare n. ecc. ecc. del 1°
agosto 1981", che ognuno poi potrà leggere.
Questo era invece il telegramma col quale avevamo sollecitato
all'inizio la questione: "Al Servizio Polizia ecc. su relazione
servizio mensa pregasi disporre affinché scadenza contratto sia
prevista 31 dicembre p.v. con facoltà tacito rinnovo per anno
'83".
PRESIDENTE:
La parola al Consigliere Mafrica, ne ha
facoltà.
MAFRICA - (P.C.I.):
Devo dire che la risposta del
Presidente della Giunta è stata lapidaria e non per responsabilità
sua, ma a causa del testo del telegramma, che dovrò approfondire
non essendomi del tutto chiaro. Ho avuto invece contatti con i
rappresentanti del Sindacato di Polizia, i quali mi hanno
confermato che qualche cosa in effetti è cominciato a muoversi.
Sollecito quindi, come già avevamo fatto con i rappresentanti del
PSDI, la Giunta regionale affinché, visti gli impegni presi,
proceda per una loro rapida attuazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK