Consiglio Regionale della Valle d'Aosta - Oggetto del Consiglio n. 3598 del 23 marzo 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3598 del 23 marzo 1988 - Resoconto
OGGETTO N. 3598/VIII - LAVORI DI DEMOLIZIONE E SGOMBERO DEI
MACIGNI SULLA STATALE 26, PRESSO BARD. (Interrogazione).
PRESIDENTE
: Do lettura dell'interrogazione in oggetto,
presentata dal Consigliere Pascale:
INTERROGAZIONE
Alcuni cittadini di Hône abitanti in Via Stazione hanno
espresso in un esposto le loro preoccupazioni per i lavori di
demolizione e sgombero dei macigni sulla statale 26 presso
Bard.
Infatti le cariche di esplosivo usate dalla Ditta
appaltatrice causerebbero sussulti del terreno di tale intensità da
far temere ulteriori crolli della parete montagnosa, con gravi
rischi per la
stessa incolumità degli abitanti.
Ciò premesso, il sottoscritto Consigliere regionale del
gruppo PSI
INTERROGA
l'Assessore ai Lavori Pubblici al fine di conoscere:
1)
se prima dell'apertura del antiere sia stata
effettuata una perizia geologia della zona a monte della vecchia
frana;
2)
se vengono effettuati periodicamente controlli sui
lavori eseguiti dalla Ditta appaltatrice;
3)
se ritiene di poter dare assicurazione che il
procedere dei lavori, che dovrebbero protrarsi per molti anni, non
causerà danni ai cittadini abitanti nella zona sottostante.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
I lavori in oggetto fanno parte di un
appalto eseguito dall'ANAS per l'allargamento e la sistemazione
della strada statale n. 26, in prossimità di Bard. Effettivamente,
nel corso di questi lavori vengono asportati dei massi posti sul
versante della collina e, come descritto dall'interrogante, vengono
utilizzate delle cariche esplosive che possono creare degli
inconvenienti per gli abitanti, che, appunto, si lamentano.
Devo dire che si tratta di un appalto dell'ANAS, per cui, a
stretto rigore, in questa fase la Regione non ha nessuna
competenza. Quello che posso fare, ma che farò senz'altro, è di
ordinare un sopralluogo da parte di un funzionario o di un
ingegnere dell'Assessorato ai Lavori Pubblici, per vedere se ci
sono dei problemi ai quali possiamo ovviare o che, in ogni caso,
possiamo segnalare all'ANAS per mezzo di una comunicazione scritta,
affinché non si abbiano a ripetere gli inconvenienti lamentati.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Ringrazio l'Assessore per la risposta.
È vero che i lavori riguardano l'ANAS e non metto neanche in dubbio
la loro validità, perché sicuramente erano necessari, ma raccomando
all'Assessore di fare dei sopralluoghi e di vigilare sui metodi di
lavoro della ditta appaltatrice, che stanno causando delle
preoccupazioni agli abitanti della zona sottostante.
PRESIDENTE
: All'oggetto n. 12 all'ordine del giorno c'è
un'interrogazione del Consigliere Sandri, che non è in aula e,
pertanto, passerei alla trattazione dell'interpellanza iscritta al
punto n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK