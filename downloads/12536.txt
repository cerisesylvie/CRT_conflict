Consiglio Regionale della Valle d'Aosta - Oggetto del Consiglio n. 3452 del 21 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3452 del 21 maggio 1992 - Resoconto
OGGETTO N. 3452/IX Mozione d'ordine per la sospensione della
consegna dei terreni in frazione Signayes, in Comune di Aosta,
relativi ai lavori per la costruzione del raccordo tra la A5 e la
SS 27.
Cout (Presidente)
Chiede la parola per mozione d'ordine
il Consigliere Faval.
Faval (UV)
Desidero informare il Consiglio regionale
di essere venuto a conoscenza poco fa di un fatto piuttosto
grave.
Sollecitato da un abitante della frazione Signayes di Aosta, mi
sono recato nei cantieri dei lavori per il collegamento tra la SS
26 e la SS 27 e ho avuto un colloquio con l'ingegnere responsabile
del cantiere stesso, il quale mi ha detto che, in seguito alla
lettera inviata dalla SAV all'impresa e ricevuta in data 18 maggio
1992, con la quale si informa che i terreni sono disponibili a
partire da domani mattina, inizieranno l'occupazione dei terreni
stessi.
Ho detto e lo ripeto: mi pare che questo sia un fatto
particolarmente grave perché non più tardi di due giorni fa abbiamo
sentito dalla voce dell'Assessore delegato Beneforti, consultatosi
con il Presidente della Giunta, impegnato a Roma, che l'impresa non
avrebbe operato alcun intervento prima che il Presidente fosse
rientrato e si fossero presi provvedimenti di un certo tipo. Ora,
ripeto, sono testimone di quanto ho appena detto. Quanto è stato
riferito in Consiglio regionale non corrisponde a verità.
Il problema è che l'impresa, per le responsabilità che ha nei
confronti della SAV, deve essere man levata; per ottenere questo,
io chiedo che la Giunta regionale si ponga immediatamente in
contatto con la SAV via fax per impedire all'impresa l'occupazione
dei terreni a partire da domani mattina.
Per tale motivo richiedo che il Consiglio venga sospeso e si
riunisca la conferenza dei Capigruppo in modo da poter decidere il
da farsi, per ottenere che domani non si facciano interventi di
quel genere.
Presidente
La parola al Presidente delegato,
Beneforti.
Beneforti (DC)
Ieri mattina, dopo aver avuto un
colloquio con il Presidente della Giunta, allo scopo di non fare
rimanere qui gli abitanti di Signayes tutto il giorno ad aspettare,
ho preso contatto con la Società Autostrade, la quale ha dichiarato
quanto ho riferito ieri e che confermo oggi: per una decina di
giorni si sarebbe soprasseduto alla consegna dei terreni alla
società.
Pertanto, la lettera che ricorda il Consigliere Faval era già
stata spedita prima e i lavori dovrebbero iniziare domani. Io mi
sono interessato alla questione anche questo pomeriggio: c'è qui
fuori il Presidente della Società Autostrade che mi ha riconfermato
il rinvio dell'occupazione del suolo da parte della ditta per dieci
giorni.
Quindi si daranno disposizioni alla ditta in tal senso: per
dieci giorni ancora non verrà occupato il suolo. Ho fatto venire il
Presidente della Società Autostrade e confermo quanto ho detto.
Credo di essere credibile, non sono venuto qui a raccontare
novelle!
Presidente
La parola al Consigliere Faval.
Faval (UV)
Noi non vogliamo assolutamente mettere in
forse le affermazioni dell'Assessore alla Sanità, Beneforti. Sta di
fatto, però, che su tale vicenda ho troppo spesso sentito in
quest'aula fare affermazioni a cui poi seguivano azioni ben
diverse, quando non contrarie, a quanto dichiarato. A questo punto,
perché il Consiglio regionale innanzitutto, ma soprattutto la
comunità di Signayes possano essere tranquillizzati rispetto a
quelli che sono gli impegni degli uni e degli altri, perché non
sono sufficienti le parole del Presidente della SAV.
L'ingegnere è stato esplicito: è necessario un pezzo di carta,
altrimenti si dovrà procedere domattina all'occupazione dei
terreni. Quindi, senza mettere in dubbio le affermazioni di
nessuno, ma proprio per assicurare che le cose vadano nella
direzione auspicata da tutti, chiedo che si sospenda il Consiglio
per una riunione dei Capigruppo in cui ascoltare il Presidente
della SAV che ci darà visione del fax che invierà all'impresa. Il
problema sarà così risolto.
Presidente
La parola all'Assessore alla Sanità e
assistenza sociale, Beneforti.
Beneforti (DC)
Voglio dire che la consegna dei
terreni deve avvenire domani, per cui la Società Autostrade è
ancora in tempo per dare disposizioni alla ditta.
Quindi, non c'è bisogno di sospendere il Consiglio. Se comunque
lo volete, io non mi oppongo, ma non mi pare necessario.
Presidente
Se c'è un'insistenza da parte del gruppo
dell'Union Valdôtaine e c'è una disponibilità da parte
dell'Assessore si possono riunire i Capigruppo nell'apposita
saletta.
Parola al Consigliere Andrione.
Andrione (UV)
Perdiamo molto meno tempo a sospendere
il Consiglio che a riunire i Capigruppo; saremo così tutti
informati in maniera ufficiale dal Presidente della SAV; credo che
non chiediamo niente di straordinario.
Presidente
La seduta è sospesa per una decina di
minuti; si riuniscono i Capigruppo.
Si dà atto che la seduta è sospesa dalle ore 16.30 alle ore
16.53.
Presidente
Ha chiesto la parola l'Assessore alla
Sanità e assistenza sociale, Beneforti, in qualità di Presidente
delegato.
Beneforti (DC)
Solo per dire che nella riunione dei
Capigruppo, a cui era presente anche il Presidente della Società
Autostrade, è stata raggiunta un'intesa in base alla quale si
conferma la richiesta della Giunta regionale di soprassedere alla
consegna dei terreni alla ditta che deve fare i lavori, per dieci
giorni, comunque fino al prossimo Consiglio regionale, per poter
discutere la petizione in questa sede, davanti al Presidente della
Giunta.
La richiesta alla Società Autostrade non sarà né verbale né
tele-fonica, ma tramite fax; essa si è impegnata, inoltre, a
trasmettere l'ordine anche alla società che dovrebbe occupare i
terreni.
Presidente
La parola al Consigliere Andrione.
Andrione (UV)
Nous remercions le Président du Conseil
et monsieur Beneforti pour la heureuse solution de ce
problème.
Presidente
L'impegno è dell'Assessore alla Sanità,
Beneforti e penso che il ringraziamento vada rivolto totalmente a
lui.
Ha chiesto la parola il Consigliere Faval.
Faval (UV)
Nonostante tutto, sono molto meno ottimista
del mio collega Andrione circa la "
heureuse conclusion de la
question
". Staremo a vedere, perciò mi auguro che copie dei fax
dell'Assessore Beneforti e del Presidente della SAV possano essere
distribuite perché vengano a conoscenza dei consiglieri entro la
fine della riunione di questo Consiglio regionale.
Se entro questo termine non avremo la possibilità di prendere
visione di questi documenti, io invito tutti i consiglieri
regionali che ritengono di dover operare in funzione e
nell'interesse della comunità, a recarsi domani mattina alle 8.00
in quel di Signayes a verificare che cosa veramente avverrà.
Presidente
Erano in sospeso dei punti scritti al
vecchio ordine del giorno per quanto riguarda i lavori pubblici:
restano ancora gli oggetti n. 54 e n. 55.
Disegno di legge n. 376, presentato dalla Giunta regionale in
data 10 gennaio 1992 e il disegno di legge n. 390
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK