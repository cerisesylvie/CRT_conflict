Consiglio Regionale della Valle d'Aosta - Oggetto del Consiglio n. 2537 del 20 marzo 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2537 del 20 marzo 2002 - Resoconto
OGGETTO N. 2537/XI Cordoglio per la tragica morte del
Professor Marco Biagi e condanna di ogni forma di terrorismo.
(Approvazione di risoluzione)
Risoluzione Il Consiglio regionale della Valle
D'Aosta
Appresa con profondo sgomento la notizia del barbaro assassinio
per mano terrorista del Professor Marco Biagi, esperto di diritto
del lavoro e da anni attivamente impegnato sul fronte delle
relazioni sindacali e del mondo del lavoro;
Esprime la propria ferma convinzione che la libertà di giudizio
e di manifestazione del pensiero non possano essere piegate dalla
violenza assassina che già altre volte, come in occasione degli
attentati del 1985 e del 1999 che costarono la vita a Ezio
Tarantelli e a Massimo D'Antona, ha colpito uomini di estrazione
accademica legati al mondo politico e sindacale;
Rilevato il rischio che fatti di questa gravità esasperino il
confronto serio e responsabile legato alle delicate problematiche
del lavoro oggi in discussione in Italia;
Respinge, a prescindere da qualsiasi differenza ideologica e di
schieramento, il tentativo di fare precipitare il confronto secondo
le logiche della violenza omicida e si associa allo sforzo
collettivo di eliminare definitivamente le radici del terrorismo
isolando ogni forma di estremismo politico;
Esprime il proprio cordoglio e la propria commossa
partecipazione al dolore della famiglia drammaticamente colpita da
questo insano gesto.
F.to: Cottino - Curtaz - Fiou - La Torre
Président
La parole au Conseiller Frassy.
Frassy (FI)
Reputiamo di dover intervenire su questa
risoluzione, che chiude i lavori di questo Consiglio, perché è
stato l’argomento che non solo li ha aperti, ma che
ha anche caratterizzato la giornata e non solo politica di oggi e
di ieri sera.
Riteniamo che questo sia un documento dovuto e che rientri in
quelle parole di cordoglio che è giusto esprimere ma, come dicevamo
questa mattina, reputiamo - a questo punto avendo tempo e modo per
potersi esprimere al di fuori di ogni equivoco - che si debbano
fare delle riflessioni e vogliamo evitare che le riflessioni di
questa sera possano essere oggetto di strumentalizzazioni come lo
sono state quelle di questa mattina perché noi questa mattina siamo
venuti in aula con la consapevolezza che anche in questa Regione
forse un po' di autocritica sarebbe stata opportuna.
Riteniamo che non ci siano dei pazzi che vadano ad ammazzare i
bambini nelle case a Cogne, ma che invece ci possano essere dei
pazzi che, al di fuori di ogni rete, di ogni connessione
terroristica, possano travisare ed enfatizzare i toni molte volte
duri e aspri della politica, toni duri e aspri che molte volte
vengono utilizzati da persone che hanno la consapevolezza che, al
di là dei toni aspri e duri, non si può e non si deve trascendere.
Ci però dei pazzi - dicevo -, delle persone esaltate che ritengono
di poter dare concreta realizzazione ai toni molte volte esasperati
del confronto politico.
Ecco perché questa mattina abbiamo detto:
"Attenzione, se
questi fatti accadono, è anche vero che forse un minimo di
autocritica va fatta da parte di quanti rappresentano le
istituzioni e da parte di quanti contribuiscono a creare le notizie
sui mass media"
e allora è innegabile che da un po' di tempo a
questa parte in Italia si assiste ad una degenerazione del
confronto politico, andando a delegittimare, andando a non
riconoscere l’avversario politico, creando un nemico
che non è più il nemico per quello che può esporre, non è più la
contestazione del progetto politico, non è più la contestazione
dell’azione politica, ma è la messa in discussione
degli stessi soggetti che hanno idee politiche diverse da quelle di
chi le contesta.
Riteniamo che questo sia un elemento pericoloso che possa
portare a queste aberrazioni. Abbiamo detto questo questa mattina e
lo ribadiamo questa sera perché è un nostro convincimento. Abbiamo
anche aggiunto - e lo ripetiamo - che questa esasperazione non è
tipica soltanto della politica nazionale perché la Valle
d’Aosta non solo subisce gli influssi diretti di
quella politica nazionale, ma partecipa al clima della politica
nazionale perché ci sono anche in questa Regione forze che si
riportano ai temi della politica nazionale.
Ci fa piacere aver potuto leggere su "La Stampa" di questa
mattina, che peraltro abbiamo letto nel tempo libero che ci è
rimasto uscendo dall’aula, come
l’Assessore Lavoyer, autorevole esponente di un
partito di maggioranza che compone questa Assemblea, abbia
dichiarato che l'impugnazione della legge, in riferimento alla
legge sul Casinò, non è un attacco
all’autonomia.
Voglio solo completare il pensiero di questa mattina dicendo
cose che non avevo detto in quest’aula perché non
volevo che si potesse pensare che ci fosse
l’intendimento di voler abbassare i toni della
polemica utilizzando delle affermazioni forti che a questo punto
ritengo sia doveroso, da parte del nostro movimento politico, fare
per dare compiutezza a quello che è stato il ragionamento, peraltro
interrotto, di questa mattina.
Dopo la vicenda nota della legge sul Casinò e dopo le reazioni
altrettanto note che ci sono state a seguito di quella legge
individuando in una parte politica un pericolo per
l’autonomia, con la consapevolezza, collega Cottino,
che l’autonomia è un valore da difendere e con la
consapevolezza che in questa Regione parlare di attacco
all’autonomia può ancora suscitare delle reazioni
non sempre ben definibili, non ho difficoltà a dichiarare quello
che ho dichiarato insieme al collega Lattanzi in sede di conferenza
stampa, di come successivamente a quelle dichiarazioni - da noi
ritenute scellerate perché qui nessuno attacca niente: abbiamo
delle diverse posizioni, c’è chi sta in maggioranza,
c’è chi sta all'opposizione, c’è chi
la pensa in un modo e chi la pensa in un altro, ma penso che tutti
siamo legittimati a rappresentare le istituzioni di questa Regione
-, dopo quegli attacchi scriteriati che identificavano alcuni
esponenti di questo Consiglio e una forza politica, Forza Italia in
particolare, come una forza che minacciava
l’autonomia, abbiamo ricevuto minacce, queste sì
vere, con lettere anonime e con telefonate anonime che
riprendevano? - rida, collega Cottino, rida - ? che riprendevano
esasperando quei concetti esagerati della dialettica politica.
Questo era il "senso" di questa mattina, di conseguenza
l’indignazione personale, ma politica che il
Presidente della Regione travisasse quello che era un ragionamento
pacato, che era un'autocritica, ma che era una riflessione che si
voleva sottoporre all’attenzione
dell’aula? che sia stato oggetto di travisamento e
sia stato questo sì oggetto di strumentalizzazione con il
comunicato stampa che una parte delle forze di maggioranza ha
ritenuto di voler sottoscrivere.
Non volevamo e non vogliamo strumentalizzare nulla, riteniamo
solo, dal nostro punto di vista - ognuno poi è libero di esprimere
il proprio punto di vista e anche punti di vista diametralmente
opposti -, che esasperare i toni del confronto politico possa
portare a fatti tragici come quelli che sono accaduti a
Bologna.
È su questo convincimento che noi per primi riteniamo che anche
in questa Regione vadano rimeditati e riconsiderati i modi con cui
ci scontriamo sulle questioni istituzionali, soprattutto quando
rivestiamo dei compiti di responsabilità istituzionale, di
conseguenza voteremo questa risoluzione perché riteniamo che
esprima il sentimento di tutti noi come cittadini, prima ancora che
come rappresentanti di un'istituzione e come rappresentanti di una
forza politica.
Président
La parole au Président de la Région, Viérin
Dino.
Viérin D. (UV)
Je pense qu’il est important
qu’en fin de séance le Conseil de la Vallée puisse
s’exprimer à l’unanimité sur cette
résolution parce qu’il est encore une fois
nécessaire que, face à cette attaque, il y ait une réponse forte de
la part des institutions.
Alors je voudrais faire encore quelques réflexions pour mieux
préciser le sens des interventions qui ont été effectuées à cet
égard et je voudrais le faire en citant un article du Directeur de
"La Repubblica", un texte
d’aujourd’hui qui reprend le fond de
la question et après je me permettrai d’ajouter de
petites considérations en premier lieu pour éviter tout malentendu
- je cite en gros - évidemment ce n’est pas la
première fois que nous sommes confrontés à des situations si graves
et dans le passé tout le monde a répondu de façon unitaire:
"Tre
anni fa le forze politiche furono capaci di dare una risposta
unitaria alla sfida eversiva senza dividersi; oggi è necessaria la
stessa reazione per difendere non solo la democrazia, ma anche la
possibilità di un confronto aperto, di un dialogo. Quando il
terrorismo si manifesta, l’attacco infatti è sempre
alla democrazia e alle sue istituzioni. Questo dovrebbe portare
tutti, maggioranza e opposizione, ad uno sforzo comune ognuno per
la sua parte nella coerenza dei propri compiti"
.
A cet égard le même sentiment est partagé par tout le monde,
mais le Directeur de "La Repubblica" ajoute:
"Vogliamo dire con chiarezza che strumentalizzare la morte di
Marco Biagi sarebbe gravissimo. Un conto è sostenere che davanti
alla gravità della sfida eversiva tutti gli interlocutori devono
riflettere per trovare la strada di un confronto costruttivo,
pragmatico, fuori dagli schemi ideologici e dalla volontà di
piegare l’avversario; un altro conto è usare il
ritorno del terrorismo per criminalizzare il dissenso, per chiudere
la bocca all’opposizione, per tacitare le ragioni
del sindacato e la sua legittima funzione di rappresentanza degli
interessi dei lavoratori. Non si può vedere nel dissenso, nei
movimenti, nell'opposizione organizzata la manifestazione
dell’odio, quasi a suggerire che questo è il terreno
di incubazione del terrorismo"
.
Après il y a une conclusion, un appel à la défense des
institutions et de la démocratie.
Pourquoi ai-je voulu citer ces propos qui, à mon sens, devraient
être partagés par tout le monde? Parce que si nous partageons ces
considérations, nous pouvons également ajouter que nous ne pouvons
pas accepter que l’on vienne nous dire que le fait
d’exprimer des avis, de le faire contre une décision
qui porte atteinte à une prérogative de cette Assemblée et de cette
Région est également à condamner parce qu’il est à
l’origine de certaines dégénérations.
Je veux dire à cet égard simplement dire que les mêmes
affirmations ont été faites par le Président Formigoni, peut-être
sur des tons encore plus vifs vis-à-vis d’un
ministre, vis-à-vis d’un gouvernement, vis-à-vis de
quelqu’un qui adopte des décisions qui sont
contraires à des compétences et à des pouvoirs de la Région.
Si nous avons plus personnalisé nos remarques, ce
n’est pas parce que nous voulions nous comporter
différemment, mais c’est parce que
quelqu’un, qui est présent à
l’intérieur de cette Assemblée, a convoqué une
conférence de presse et s’est réjoui de cette
décision. Il a même affirmé que c’était grâce à
cette action que le Gouvernement avait pris sa décision.
C’est dans ce sens que nous condamnons encore -
mais c’est une opinion - cette prise de position qui
est contraire à un pouvoir reconnu à cette Assemblée. Si après, il
y a à cet égard des menaces qui sont formulées,
j’inviterais ceux qui ont reçu ces menaces à porter
plainte et à les dénoncer à ceux qui ont la fonction
institutionnelle de préserver la légitimité et la légalité de notre
société parce que nous ne partageons pas ces actes.
Mais, en même temps nous disons en toute sincérité et fermement
que nous ne pouvons pas non plus accepter que
quelqu’un vienne nous dire que le fait de défendre
nos droits, nos prérogatives, notre autonomie (parce que nous
pensons légitimement que cette décision porte entrave à nos
compétences), est la cause de certains comportements.
C’est la raison pour laquelle nous disons que la
démocratie a des règles qu’il faut respecter et on
ne peut pas dans la dialectique des différentes positions imaginer
de vouloir bâillonner quelqu’un pour dire:
"Si
vous faites ces affirmations et vous nous indiquez comme ceux qui
ont été à l’origine de cette décision, vous êtes
responsables de ce qui nous arrivera"
. En toute franchise, et
surtout sur un ton fort heureusement plus correct que ceux de ce
matin, j’espère que le fait de voter tous à
l’unanimité cette résolution après avoir exprimé nos
avis et nos opinions? nous permette de retrouver un climat serein
de discussion et avoir en tant qu’objectif la
sauvegarde et la valorisation des compétences, des pouvoirs, de la
souveraineté de cette Assemblée et partant, de cette Région.
Président
La parole au Conseiller Fiou.
Fiou (GV-DS-PSE)
L’atto criminale di ieri
sera con i risvolti umani che comporta, con i rischi politicamente
eversivi di cui è portatore meritava a mio avviso un atteggiamento
diverso del Consiglio, un atteggiamento rispettoso del dramma della
famiglia, di chi conosceva l’uomo, impegnato sul
fronte dei livelli di democrazia condivisi, direi unanimemente
condivisi. Mi pare che l’intervento del Consigliere
Frassy stamattina sia uscito un po' da questo percorso e lo ritengo
perciò non condivisibile, ma questo non vuol dire che fra di noi
non si possa ancora pensare ad un percorso comune in quanto ci sono
motivi comuni importanti.
Questa risoluzione mi pare riporti nel solco opportuno una prima
riflessione su questo fatto drammatico che meriterà sicuramente ben
altri approfondimenti, però credo possa in questo momento
qualificare la posizione del Consiglio facendolo partecipare ad una
prima iniziativa di riaffermazione del rispetto delle persone,
delle loro idee, una prima presa di posizione di difesa che tutti
auspichiamo degli spazi di democrazia. Dicevo di non aver condiviso
l’intervento del Consigliere Frassy perché mi pareva
facesse leva sulle differenze che ci animano più che sui motivi,
che ritengo estremamente forti, di mobilitazione comune rispetto ad
un atto che mette in discussione riferimenti di convivenza
democratica in cui tutti ci riconosciamo.
Président
La parole au Vice-président Lattanzi.
Lattanzi (FI)
Consigliere Cottino, non so cosa dovremo
ancora combinare per riuscire a farti capire qualcosa perché,
quando cominci con il "pianista" sbagliato, stai già sbagliando.
Voglio intanto esprimere soddisfazione per i toni che ho sentito
adesso, mi dispiace che ci sia voluta una rottura delle relazioni
politiche questa mattina per arrivare a questo. Possono essere
state interpretate in maniera sbagliata le dichiarazioni del
Consigliere Frassy, ma il Consigliere Frassy questo pomeriggio ha
ribadito qual era la nostra posizione.
Ci sembrava che, al di là del cordoglio unanime che tutto il
Paese in queste ore sta esprimendo per la morte del Prof. Biagi,
fosse doverosa una riflessione a livello nazionale, ma anche a
livello regionale; qualcuno non l’ha condivisa. Le
preoccupazioni che ci hanno spinto a questa riflessione le abbiamo
comunicate nel pomeriggio: per certi isterismi e certi toni -
perché di toni parliamo, Presidente, di toni e non di contenuti, ma
di forma - che qualcuno può male interpretare.
Credo che questa risoluzione, oltre che esprimere il cordoglio,
la sensibilità e l'umanità e far fare delle riflessioni, far
dialogare i politici fra di loro e le istituzioni, possa anche
avere il merito, in questo istante, di farci dialogare così come
sto esprimendo una serie di ragionamenti. Mi permetto quindi di
aggiungere altre due riflessioni, Presidente, sulle "cose" che lei
diceva.
Sono i toni e non i contenuti, dicevo, che ci preoccupano, ma
anche i contenuti perché, quando lei qualche minuto fa ha detto:
"Abbiamo il diritto a difendere la "nostra"?"
- tra
virgolette - "? autonomia", si è riferito alla "sua" autonomia. Noi
crediamo di avere la stessa paternità di autonomia che ha lei per
poter dire la "nostra autonomia" perché, finché continuiamo nel
"giochino" ormai per noi inaccettabile come eletti di questa
comunità valdostana, come Valdostani a rappresentare tanto quanto
lei, come consiglieri regionali la comunità valdostana, per noi
diventa difficile accettare la difesa della "vostra" autonomia
perché riteniamo che ce ne sia una sola di autonomia per tutti i
Valdostani.
"Il Presidente Formigoni?"
- lei ha detto -
"? ha
alzato i toni"
: se lo ha fatto, ha sbagliato, così come
continua a sbagliare chi pensa che lo Stato abbia impugnato una
legge invadendo una competenza regionale perché io voglio ancora
fare una domanda: quale competenza ha invaso? Quale competenza ha
la Regione Valle d’Aosta in materia di casa da
gioco? Ma sarà un altro tema da affrontare in un altro momento.
Voglio ringraziare sia il Presidente sia il collega Fiou per il
tono che adesso hanno utilizzato, ma voglio anche condannare il
Presidente Louvin perché lei questa mattina ha "innescato una
miccia" che non era opportuno innescare su una riflessione, su un
contraddittorio, su un'incomprensione, lasciando chiarire le
persone si sarebbe potuto benissimo evitare quello che è
successo.
Lei non ha favorito il dialogo come lei ha annunciato questa
mattina; lei questa mattina ha condannato questa morte perché
"questa morte non deve fermare?"
- diceva -
"? il dialogo
e il confronto fra le forze politiche"
e poi è stato il primo a
togliere la parola al dialogo e al confronto politico. Credo che ne
dovremo parlare in Ufficio di Presidenza, Presidente e mi rivolgo a
lei in quanto tutore di tutti noi -, e se necessario arrivare in
Commissione del Regolamento per discutere l'interpretazione del
Regolamento da parte sua perché non crediamo sia accettabile da
parte di nessun consigliere che non gli venga data la parola perché
siano state strumentalmente o anche in buona fede non comprese le
sue posizioni. Questo era il fatto di stamattina: il Consigliere
Frassy aveva espresso le sue posizioni, il Presidente Viérin le
aveva o fraintese o mal capite, lui aveva il diritto come
Consigliere regionale di poter esprimere la propria posizione, lei
questo diritto non glielo ha concesso, io credo che sia stato
inopportuno.
Ribadiamo il nostro voto favorevole a questa risoluzione.
Président
Je soumets au vote la résolution dont à
l’objet:
Conseillers présents et votant: 27
Pour: 27
Le Conseil approuve à l’unanimité.
Sur cela les travaux de cette séance
s’achèvent.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK