Consiglio Regionale della Valle d'Aosta - Oggetto del Consiglio n. 1361 del 23 maggio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1361 del 23 maggio 1985 - Resoconto
OGGETTO N. 1361/VIII - CONCESSIONE DI UN CONTRIBUTO
STRAORDINARIO DI LIRE 7.000.000 ALL'AZIENDA AUTONOMA DI SOGGIORNO
DI AOSTA PER L'ORGANIZZAZIONE DEL QUARTO FESTIVAL DELLA CANZONE
ENOICA.
PRESIDENTE:
Do lettura del testo della delibera:
TL CONSIGLIO REGIONALE
DELIBERA
1°) di approvare la concessione di un contributo
straordinario di £ 7.000.000 (settemilioni) all'Azienda Autonoma di
Soggiorno di Aosta per l'organizzazione del 4° Festival della
canzone enoica;
2°)
di approvare ed impegnare la spesa di £ 7.000.000
(settemilioni) sul cap 37200 del bilancio preventivo della Regione
per l'anno 1985 ("Contributi e sussidi ad aziende di soggiorno,
pro-loco, enti ed altri organismi pubblici e privati per attività
nel settore del turismo e del tempo libero") che presenta la
necessaria disponibilità;
3°) di stabilire che alla liquidazione si provveda ai sensi
dell'art. 57 della L.R. 7.12.1979, n. 68, a cura dell'Assessorato
del Turismo, previa presentazione di idonea documentazione di
spesa.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY - (D.C.):
Da parte dell'Azienda di Soggiorno del
Comune di Aosta ci è pervenuta una richiesta con un preventivo di
spesa, per ospitare nella città di Aosta il 4° festival della
canzone enoica. Sappiamo che questo Festival alle prime 3 edizioni
ha avuto un successo non indifferente, ci sono riprese dirette sia
televisive che radiofoniche da parte della radio televisione di
Montecarlo. Il Consiglio di Amministrazione dell'Azienda di
Soggiorno ha preso in considerazione questa proposta e l'ha
ritenuta valida a livello di promozione turistica; la Regione
ritiene logico, su un preventivo di spesa che mi pare si aggiri sui
50 milioni, di dare un contributo pari a 7 milioni.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI - (N.S.):
Solo per avere un chiarimento
concernente lo spirito di questa manifestazione e più in
particolare una precisazione sul tipo di canzone enoica, settore
che penso sia caro all'Assessore Borbey, il quale è fornito di una
cantina che è conosciuta da quasi tutti i Consiglieri della
maggioranza..
(... ilarità dell'assemblea ...)
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY - (D.C.):
C'è un bando con un indirizzo dei temi a
cui le canzoni devono ispirarsi; chiaramente i temi non vertono
solo sull'alcool e sul vino, ma su un settore più ampio e speriamo
che questa manifestazione possa portare parecchi turisti in valle
d'Aosta.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK