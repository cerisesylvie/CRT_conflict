Consiglio Regionale della Valle d'Aosta - Oggetto del Consiglio n. 304 del 26 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 304 del 26 maggio 1982 - Resoconto
OGGETTO N. 304/VII - DISEGNO DI LEGGE CONCERNENTE: "AUMENTO,
LIMITATAMENTE ALL'ANNO 1982, DELLA SPESA PER L'APPLICAZIONE DELLA
L.R. 28.6.1962, N. 13, MODIFICATA CON L.R. 31.5.1979, N. 31,
RECANTE NORME PER IL RISANAMENTO DEL BESTIAME IN VALLE D'AOSTA NEI
RIGUARDI DELLE BRUCELLOSI, TUBERCOLOSI e MASTITI".
PRESIDENTE:
Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Già in sede di bilancio nei fondi
globali al cap. 33700, si era prevista una spesa di 3 miliardi e
400 milioni, di cui una parte erano dovuti per l'abbattimento del
bestiame infetto in seguito alla campagna di risanamento 1981-82,
una parte era devoluta per il riacquisto del bestiame, una parte
dei fondi era prevista per l'ipofertilità, una parte per il
prelievo dei grassi, ed una parte infine per una spesa integrativa
di contributo o indennizzo, sempre per l'abbattimento del
bestiame.
Sino ad oggi, relativamente alla campagna di risanamento
1981-82, sono state fatte delibere dal mese di novembre 1981 al
mese di marzo 1982; sono tredici delibere per un totale di 4068
capi abbattuti con una spesa di lire 1.792.000.955.
Sono ancora in attesa di pagamento quattro delibere
corrispondenti a 1350 capi, con un importo di 478.000.685 lire che
vanno dal marzo 1982 a tutt'oggi. Dovrebbero arrivare secondo le
previsioni ancora ca. un migliaio di richieste per cui questi fondi
serviranno per finanziare questi abbattimenti.
E' chiaro che con il rinnovo della campagna di risanamento per
l'anno 1982-83, sarà di nuovo indispensabile avere una revisione di
bilancio ed un aumento di questi fondi, in modo da evitare che
l'agricoltore riceva in ritardo questo indennizzo, che è
indispensabile per poter continuare l'allevamento zootecnico in
Valle d'Aosta.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Siamo d'accordo sul provvedimento
finanziario, ci sembra giusto che gli allevatori, costretti ad
abbattere i capi, abbiano al più presto gli indennizzi stabiliti
per poter riacquistare le nuove bestie.
Devo dire però che mi hanno sorpreso le cifre che ha detto
all'inizio l'Assessore Marcoz, perché, se non ho capito male, siamo
nell'ultima campagna oltre i 5000 capi abbattuti. Nella campagna
precedente eravamo intorno ai 7000 capi abbattuti. C'è da chiedersi
come mai il risanamento prosegue con ritmi decrescenti così lenti,
perché non è sufficientemente incisivo. Credo che oltre a dare gli
indennizzi, bisognerebbe valutare l'eventualità di introdurre delle
modifiche perché con questi ritmi i tempi diventano
lunghissimi.
PRESIDENTE:
Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Potrebbe replicare l'Assessore alla
Sanità ed Assistenza Sociale Rollandin, che sta seguendo
direttamente tutta la questione del risanamento. So che ultimamente
si è votata una mozione presentata dal Gruppo comunista per
favorire un incontro tra le varie Associazioni di categoria, i
Capigruppo ed i Componenti della III^ e IV Commissione consiliare;
sentivo oggi che hanno chiesto un nuovo incontro per fare il punto
sulla situazione. In quella sede si potrà appurare dove vi sono
carenze funzionali, quindi ritorneremo in Consiglio regionale.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Sono d'accordo sul fatto che quella
mozione approvata dal Consiglio regionale abbia seguito, che le
Commissioni incaricate di presentare una relazione dettagliata e di
formulare delle proposte diano l'avvio ai lavori, in modo che per
la prossima campagna si possano avere dei risultati migliori.
PRESIDENTE:
Passiamo all'esame dell'articolato.
Do lettura dell'art. 1.
Art. 1
Per gli interventi di cui alla legge regionale 28.6.1962, n.
13, modificata con legge regionale 31.5.1979, n. 31, recante norme
per il risanamento del bestiame in Valle d'Aosta nei riguardi delle
brucellosi, tubercolosi e mastiti, è autorizzata l'ulteriore spesa
di £ 3.400.000.000 per l'anno 1982.
L'onere derivante dall'applicazione della presente legge per
l'anno finanziario 1982 graverà sul capitolo 33700 della Parte
Spesa del bilancio preventivo della Regione per l'anno 1982, a
tal
fine lo stanziamento del capitolo stesso è aumentato di £
3.400.000.000.
Al finanziamento della maggiore spesa di £ 3.400.000.000 si
provvede mediante riduzione di pari importo dello stanziamento
iscritto al capitolo 50050 (Fondo globale per il finanziamento di
spese per l'adempimento di funzioni normali - spese di
investimento) - Settore 2 - Sviluppo economico della Parte Spesa
del bilancio di previsione della Regione per l'anno 1982.
PRESIDENTE:
Metto in approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 2.
Art.
2
Al bilancio di previsione della Regione per l'anno 1982 sono
apportate Le seguenti variazioni:
PARTE SPESA
Variazioni in diminuzione
Capitolo 50050 - Fondo globale per il finanziamento di spese
per l'adempimento di funzioni normali - Spese di
investimento
£ 3.400.000.000
Variazioni in aumento
Capitolo 33700 - Spese per
la
bonifica sanitaria del
bestiame
£ 3.400.000.000
L.R. 28.6.1962, n. 13
L.R. 30.9.1970, n. 24
PRESIDENTE:
Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 3.
Art. 3
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 3 testè
letto.
ESITO DELLA VOTAZIONE
Presenti: 28
Votanti: 28
Maggioranza: 18
Favorevoli: 28
Il Consiglio approva all'unanimità
PRESIDENTE:
Metto in approvazione la legge nel suo
complesso.
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
PRESIDENTE:
Colleghi Consiglieri, i lavori sono
terminati.
La seduta è tolta
L'adunanza termina alle ore 19.27
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK