Consiglio Regionale della Valle d'Aosta - Oggetto del Consiglio n. 453 del 5 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 453 del 5 ottobre 1981 - Resoconto
OGGETTO N. 453/81 - INIZIATIVE CONCERNENTI IL DISEGNO DI LEGGE
STATALE DI REVISIONE ED AGGIORNAMENTO DEL FINANZIAMENTO PUBBLICO
DEI PARTITI POLITICI. (Interpellanza)
Presidente
- Do lettura dell'interpellanza presentata dal
Consigliere Viberti:
Visto il disegno di legge in discussione alla Camera
concernente la revisione e l'aggiornamento del finanziamento
pubblico dei partiti politici;
Considerato che il testo approvato al Senato non tiene conto
delle proposte a suo tempo avanzate dal Consiglio regionale circa
la destinazione e ripartizione dei fondi;
Ricordato inoltre l'ordine del giorno votato l'11 marzo
scorso (deliberazione del Consiglio n. 127) che purtroppo non sortì
l'effetto sperato;
Ciò premesso il Consigliere regionale di Nuova
Sinistra
INTERPELLA
il Governo regionale per conoscere quali iniziative abbia
intrapreso o intenda intraprendere considerato che la legge in
questione pare sarà stesa, con l'indicizzazione degli importi, in
forma definitiva e, quindi, difficilmente modificabile in
futuro.
Presidente
- Il Consigliere Viberti ha facoltà di
illustrare l'interpellanza.
Viberti (DPROL) -
Credo che questa interpellanza non sia
proprio di grande attualità in questo momento, perché il lavoro di
un gruppo politico alla Camera pare sia riuscito a bloccare questo
provvedimento che dovrebbe raddoppiare il budget a disposizione dei
partiti politici. Comunque, se ci sono delle prese di posizione, se
la Giunta ha preso direttamente dei contatti con i rappresentanti
alla Camera e al Senato della nostra Regione; se in qualche modo ha
cercato di sollecitare quello che tra l'altro anche come Capigruppo
abbiamo fatto presente in un'apposita riunione; vorrei avere delle
informazioni in merito.
Presidente
- Risponde il Presidente della Giunta,
Consigliere Andrione.
Andrione (UV)
- In quanto membri di questo Consiglio e di
conseguenza iscritti al movimento o partiti politici, i membri
della Giunta sono favorevoli a quello che hanno votato come
Consiglio regionale e lo hanno rappresentato; ma questa questione
non riguarda il Governo regionale in quanto Governo regionale,
riguarda i Gruppi. Infatti, giustamente Viberti ha ricordato che i
Capigruppo si sono interessati della questione.
Viberti sa anche che il Senato ha sostenuto la tesi che non è
possibile procedere a quel tipo di ripartizione l'eletto che viene
a fare parte di quel finanziamento, per ora al 50% rispetto agli
appetiti dei vari partiti e gruppi. Noi ribadiamo, come Governo
regionale, che qualora questo aumento venisse concesso e qualora
tutti i gruppi concordassero su quel tipo di ripartizione, noi
saremo favorevoli a quel tipo di ripartizione.
Presidente
- Il Consigliere Viberti intende replicare? Ne
ha facoltà.
Viberti
(DPROL)
- Su questo non c'erano dubbi.
Avrei sentito volentieri qualche giudizio in merito agli
emendamenti che il Deputato Onorevole Dujany ha presentato, dei
quali volevo sapere se trovano concorde ogni rappresentante, visto
che in questo tema il Presidente della Giunta dice che è meglio che
ognuno si assuma le proprie responsabilità e sostenga attraverso il
proprio movimento le proprie posizioni. Noi, per quello che ci
concerne, - mi permetto di ricordarlo - attraverso l'Onorevole
Boato, distintamente dagli emendamenti presentati a fine
ostruzionistico rispetto a questa legge, abbiamo fatto presentare
degli emendamenti che bene o male sono stati ripresi dall'Onorevole
Dujany, che comunque verranno discussi a parte dalla marea di
emendamenti di cui il Partito Radicale si è fatto promotore, e che
dovrebbero portarci ad avere a disposizione nella sostanza, anche
se non proprio come noi l'avevamo predisposto, a disposizione,
dicevo, della Presidenza del Consiglio il denaro da distribuire e
dividere poi secondo norme da questo Consiglio stabilite. Quindi è
un invito a chi ha la possibilità, attraverso magari cittadini
onorari di qualche Comune della nostra Regione, ad adoperarsi
affinché in aula non vengano bloccate con degli interventi poco
ortodossi, o comunque vengano bloccate in qualche modo queste
iniziative che finalmente darebbero ragione e porterebbero a sanare
la carenza che noi, tutti i Gruppi politici della Valle d'Aosta,
abbiamo individuato in questa distribuzione all'eletto del
finanziamento pubblico ai partiti politici.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK