Consiglio Regionale della Valle d'Aosta - Oggetto del Consiglio n. 3023 del 11 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3023 del 11 dicembre 2023 - Resoconto
OBJET N° 3023/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Il Presidente della Regione si è prenotato, ha facoltà di
intervenire.
Testolin (UV) -
Grazie Presidente. Come già anticipato
dal Presidente del Consiglio, oggi si celebra la Giornata
internazionale della montagna, ricorrenza che prende avvio nel
2002, quando l'Assemblea generale delle Nazioni Unite ha designato
l'11 dicembre quale giornata di celebrazione dei temi legati alla
montagna.
L'obiettivo principale della ricorrenza annuale è quello di far
conoscere l'importanza delle montagne per il pianeta, evidenziare
le opportunità e le criticità dello sviluppo delle regioni montane
e costruire alleanze per apportare cambiamenti positivi per i
popoli e per l'ambiente di montagna.
La promozione della giornata è affidata all'organizzazione delle
Nazioni Unite per l'alimentazione e l'agricoltura, la FAO, che ne
coordina la predisposizione e l'animazione.
È proprio la FAO che sceglie annualmente un tema di ampio
respiro, che ispira la celebrazione, lasciando comunque ampia
libertà alle comunità e alle Istituzioni di celebrare la Giornata
scegliendo un tema d'interesse locale, legato alle iniziative del
territorio.
Il tema scelto per la Giornata 2023 è il ripristinare gli
ecosistemi montani, con l'intento d'includere a pieno titolo le
montagne nell'iniziativa del decennio delle Nazioni Unite sul
ripristino degli ecosistemi 2021-2030.
La Giornata internazionale della montagna è un appuntamento che
la Valle d'Aosta sente come una ricorrenza speciale, perché a
partire dal 2004 celebra le nostre peculiarità, le nostre
tradizioni e, soprattutto, pone in risalto il nostro patrimonio
ambientale e paesaggistico.
Per l'occasione, l'assessore Caveri, che ha la delega alle
politiche sulla montagna e che ringrazio per il costante impegno su
questo settore, ha organizzato una serie di appuntamenti che nelle
scorse settimane hanno alimentato il confronto tra tutti gli attori
della montagna e oggi al Forte di Bard ha guidato un dibattito che
ha posto al centro della tematica il futuro degli ecosistemi
montani sulla proiezione degli obiettivi 2050 che l'Unione Europea
sta delineando per la politica, la strategia e la legislazione in
materia di ambiente, energia e clima. Tre settori, questi, che,
come territorio di montagna, devono essere posti in primo piano per
lo sviluppo della nostra economia; un'economia che deve essere
giustamente sostenuta a livello europeo, come a livello nazionale,
affinché si eviti lo spopolamento delle Terre Alte, per la
salvaguardia e la tutela del territorio e per il mantenimento di
culture e mestieri che caratterizzano da sempre la nostra
comunità.
La Giornata internazionale della montagna proseguirà questo
pomeriggio, sempre al Forte di Bard, con un convegno curato dagli
enti che fanno parte della cabina di regia dei ghiacciai
valdostani.
A tutti gli attori che si sono adoperati per celebrare questa
Giornata e per far sentire in quest'occasione la voce della Valle
d'Aosta e dei Valdostani, voglio rivolgere in apertura di
quest'Assemblea il ringraziamento del Governo regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK