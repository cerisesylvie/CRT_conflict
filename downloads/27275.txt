Consiglio Regionale della Valle d'Aosta - Oggetto del Consiglio n. 237 del 23 ottobre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 237 del 23 ottobre 1971 - Resoconto
OGGETTO N. 237/71 - Legge regionale concernente: "Nuova
misura dell'indennità spettante dal 1° gennaio 1971 al personale
scolastico in servizio presso le scuole elementari, in relazione al
prolungamento d'orario per l'insegnamento della lingua
francese".
Lustrissy
(D.P.) -
Mi pare che la relazione sia
abbastanza chiara. Gli insegnanti elementari usufruivano e hanno
già una indennità per l'insegnamento della lingua francese. È stato
necessario rivedere questa indennità in base alle norme relative al
riassetto operato nella carriera dei maestri della scuola
elementare.
E, in rapporto alle percentuali stabilite in precedenza, è
scaturito un accordo con le Organizzazioni sindacali interessate al
problema, e di qui la proposta di legge che noi proponiamo al
Consiglio, che rapporta le indennità nella misura precedente a
quello che è stato l'aumento del riassetto per i gradi iniziali
della carriera, ad eccezione del parametro 307 che è il
coefficiente ultimo della carriera del maestro elementare, per il
quale la percentuale di aumento varia leggermente e finalizzata
alla pensione.
Andrione
(U.V.)
- Nous sommes d'accord d'approuver
ce projet de loi. Cependant nous voudrions faire encore une fois
une remarque que nous faisons depuis bien longtemps, c'est-à-dire
qu'il est juste de payer un travail qui est fait en réalité, et,
par conséquent, nous prions encore une fois l'Assesseur à
l'Instruction Publique de vouloir contrôler et étudier des systèmes
de contrôle efficace pour que l'enseignement de la langue française
ne soit pas seulement un enseignement qui sert, pour certains, à
retirer un certain traitement et retirer certaines retraites.
Première observation.
Deuxième question, je voudrais prier l'Assesseur de mettre au
plus tôt possible en étude l'application de la loi nationale qui
prévoit la diminution des nombres des élèves par classe et la
division de toutes les classes qui sont pluriclasses, c'est-à-dire
où il y a première, deuxième, troisième, quatrième etc., c'est la
loi du mois de mars de cet année, je ne me souviens pas exactement
le numéro, mais nous sommes la seule Région d'Italie qui a des
locaux, parce que le beau c'est que l'Italie fait des lois...
(Caveri
: ...sauf Aoste) ...sauf Aoste, mais commençons à
l'appliquer là où elle est possible et à Aoste on peut construire
quand même, on peut encore construire des écoles et cette loi
restera exactement comme loi que l'école maternelle restera lettre
morte pour l'Italie, alors que nous avons beaucoup plus, pour le
reste de la péninsule, la possibilité pratique de l'appliquer et
c'est une loi... pédagogique où finalement certains principes que
nous avons toujours défendu, y compris ce de l'enseignement des
langues d'une façon sérieuse et pas seulement éphémère et je dirais
syndicaliste, peuvent être défendus.
Ramera (D.C.)
- Sono perfettamente d'accordo con quanto
ha detto il collega Andrione e cioè sono d'accordo che ci sia un
controllo. Ma mi sembra che qui, da qualche anno qui ci sia anche
un ispettore, un supervisore di lingua francese. Comunque in
controllo deve esserci.
Sono d'accordo sul numero degli alunni che si è gonfiato
enormemente. Non sono invece d'accordo sui coefficienti in quanto
gli stessi Sindacati della Scuola hanno suggerito una forma
diversa, soprattutto l'ultimo coefficiente - che qui, visto così
dalle cifre, può sembrare più alto degli altri, però quando si
pensa che nel coefficiente 307, cioè al finale si rimane 25 anni,
vuol dire che l'insegnante, per 25 anni non ha questo trattamento
modificato, mentre i Sindacati della Scuola avevano proposto che
nell'arco dei 25 anni venisse ritoccato in due tempi. E io vorrei
qui mettere proprio un emendamento, scelga l'Assessore - o
all'ottavo o al 16° - per essere ad un terzo di questo arco di 25
anni, venga aumentato il coefficiente, perché non è logico che uno
che rimanga 25 anni - che nella parte stipendio normale abbia 13
scatti biennali - e non lo abbia in lingua francese, almeno due
scatti deve averli, quindi, ad un terzo e a due terzi di questo
arco.
Fosson
(U.V.) -
Je voulais seulement demander pour
avoir les idées plus claires quelle est la différence en pratique,
c'est-à-dire combien ils peuvent actuellement avec ces chiffres
forfaitaires qui ont été établies dans le passé et ce qu'ils
viendraient à prendre avec le pourcentage qu'ils ont ici signé,
pour avoir une idée un peu précise de la question.
Lustrissy
(D.P.)
- Je réponds tout de suite au
Vice Président Mr. Fosson et les données sont les suivantes.
Avant 16.000 - moi je ne cite pas les paramètres parce que sont
en suite - le 1° - avant 16 mille, maintenant 17, 20-23; 24-26;
34-39; 38-43; 40-45.
Per rispondere agli interventi del Consigliere Ramera, il quale,
se non erro, ha detto di concordare su due rilievi fatti dal
collega Andrione, dirò subito questo: in tema di controlli per
l'insegnamento della lingua francese abbiamo all'esame uno studio
per porre in atto - come Amministrazione regionale una serie di
controlli sull'insegnamento della lingua francese, perché
l'insegnamento appartiene alle competenze amministrative della
Regione ed è giusto che l'Amministrazione regionale - che per
questo insegnamento prevede una determinata indennità - controlli
sull'insegnamento stesso, di più, dall'anno scorso abbiamo
introdotto alcune modifiche al programma di insegnamento,
prevedendo anche l'utilizzazione di sussidi audio-visivi e di mezzi
didattici moderni per perfezionare l'insegnamento stesso.
Per quanto si riferisce alla nuova legge relativa che fissa e
determina il numero degli allievi per classe, fissa inoltre il
numero degli allievi per le pluriclassi, perché il provvedimento è
duplice, potrò dire questo: che nella recente riunione del
Consiglio scolastico abbiamo tenuto presente queste esigenze e
laddove è stato possibile, è stato effettuato, cioè laddove ci
siamo trovati di fronte a disponibilità dei locali da parte dei
Comuni, da parte degli edifici in sostanza, abbiamo operato questa
ristrutturazione, soprattutto nei confronti delle pluriclassi,
perché il problema più grave era proprio quello delle
pluriclassi.
La situazione, nel resto della Regione, è nei limiti di
tolleranza stabiliti nella legge. Il problema grave nasce ad Aosta.
Problema grosso, della mancanza di edifici, è nella città di Aosta.
Pertanto, nella città di Aosta si sono reperiti, in accordo con il
Comune, tutti i locali e gli edifici disponibili per poter
effettuare e dare attuazione pratica a queste disposizioni.
Naturalmente, la conseguenza della legge qual è? Che
l'Amministrazione regionale, in accordo con la Città di Aosta,
dovrà sin da questo momento riesaminare la situazione dell'edilizia
scolastica e proporre quelle soluzioni idonee, atte a risolvere il
problema, perché il problema è serio, il problema della
implicazioni pedagogiche e didattiche che sono valide e noi
riteniamo di accogliere questi suggerimenti, queste indicazioni, e
di trasmettere queste indicazioni agli uffici competenti affinché
si predisponga un piano a livello regionale di redistribuzione
della popolazione scolastica in base a queste nuove esigenze.
Questo non solo per la scuola elementare, ma per tutti gli
ordini di scuola.
Per quanto si riferisce alla parte sindacale, dirò subito
questo, che la trattativa che si è svolta tra Assessorato e
Organizzazioni sindacali ha portato alla formulazione di un disegno
di legge che è qui presentato in Consiglio.
Naturalmente, le Organizzazioni sindacali avevano rappresentato
l'esigenza di prevedere percentuali di aumenti per il coefficiente
ultimo della carriera. Questo, evidentemente, finalizzando il
provvedimento stesso al pensionamento degli insegnanti. Però sta di
fatto anche che se si dovessero accogliere, in parte è stata
accolta questa indicazione, prevedendo l'elevazione della
percentuale dal 20 al 25% per il coefficiente 307, che è il
coefficiente terminale della carriera dell'insegnante, ma non si è
potuto accogliere la restante parte, per il momento, in quanto
avrebbero creato una serie di discriminazioni sul piano di
attuazione nei confronti degli altri parametri.
Ecco perché questo concetto non viene introdotto semplicemente a
livello di progressione di anzianità sugli scatti biennali per
tutti quanti, ma perché è solo quel parametro.
Ora questo poteva essere un inconveniente che abbiamo
rappresentato all'Associazione sindacale che perorava la causa.
Comunque, in definitiva, una volta conosciuto l'orientamento della
Giunta e della Commissione - e per questo mi rammarico col
Consigliere Ramera che forse non ha potuto partecipare alla
riunione della Commissione che ha esaminato il provvedimento -, ma
alla Commissione stessa è stata rappresentata questa richiesta
sindacale e la Commissione stessa, dopo un ampio esame del
problema, ha ritenuto di dover accettare questa impostazione e di
dover sottoporre questa impostazione all'approvazione del Consiglio
perché proprio si temeva questa eccessiva discriminazione nei
confronti dei parametri inferiori.
Ora, messa al corrente di questa situazione, le Organizzazioni
sindacali, ultimamente, hanno aderito a questo provvedimento di
legge ed hanno soprasseduto per il momento alla richiesta di una
definizione di quel tipo.
Il provvedimento, naturalmente, come tutti i provvedimenti di
legge, potrà essere perfettibile, però noi teniamo ad affermare
questo: che siamo sempre disponibili, ci siamo sempre dimostrati
aperti alla trattativa sindacale e tutti questi problemi li abbiamo
discussi e risolti in accordo con la categoria e, naturalmente, di
fronte a questa preoccupazione, che esiste, c'è ed è di fatto
perché il problema, risolto in un determinato modo, può soddisfare
i futuri pensionandi della categoria, però non potrebbe dare
soddisfazione allo stesso modo a coloro che ancora non sono in età
di pensione.
Pertanto noi riteniamo, per il momento, e questo lo facciamo,
dico, in accordo con le Organizzazioni sindacali, di portare avanti
il provvedimento e di proporre al Consiglio la votazione del testo
di legge così come è stato presentato, senza emendamenti, con la
riserva di riesaminare poi, in un secondo tempo, il problema
generale del collegamento, dell'aumento dell'umanità per
l'insegnamento della lingua francese, con gli scatti biennali di
anzianità.
Perché c'era la preoccupazione, e forse la preoccupazione
rimane, che, collegando l'indennità per l'insegnamento della lingua
francese all'anzianità, diventava parte integrante dello stipendio
e, anche sul piano amministrativo - ho consultato anche l'organo
tecnico della Regione alla Segreteria generale - c'erano molte
perplessità su un visto favorevole da parte dell'Organo di
controllo su una proposta di legge.
Ora noi, pertanto, inviteremo il Consiglio - tenendo presenti le
indicazioni anche del Consigliere Ramera, tenendo presente anche le
indicazioni che hanno fatto i Sindacati rappresentanti la categoria
- a riesaminare l'intero problema sotto questo profilo, cioè che il
provvedimento, se possibile, possa essere adattato e possa essere
trascinato come indennità ai singoli scatti di stipendio, agli
aumenti degli stipendi.
Con questo noi, sulla legge, abbiamo stabilito un principio che,
qualora tutte le volte che in campo nazionale si opererà un
riassetto degli stipendi della categoria, saranno automatici i
provvedimenti di adeguamento.
Questo è una novità rispetto alla legge prevedente, perché si
fissa e non si rapportava questa indennità alle possibilità future
di miglioramenti salariali.
Pertanto invito ancora il Consigliere Ramera a voler desistere
dalla richiesta di emendamento, con la riserva che l'intero
problema verrà riesaminato dalla Commissione Pubblica Istruzione,
in accordo con le categorie interessate.
Ramera (D.C.) -
D'accordo, io non presento l'emendamento,
dopo quanto ha detto l'Assessore alla Pubblica Istruzione.
Naturalmente, che quanto ha detto sia impegno di questa Giunta o di
quelle Giunte che vorranno riesaminare questa legge perché non
esista discriminazione. Per me non esiste. Perché quando uno rimane
in un grado 25 anni e non si muove, semmai la discriminazione c'è
proprio in quel grado, perché ci rimane una vita quasi, ci rimane
25 anni senza essere toccato. Quindi la mia proposta di vedere un
terzo a 8 anni, a 16 anni, per esempio, una modifica, è un
suggerimento che praticamente trasforma l'emendamento in un
suggerimento a chi ha la responsabilità del dicastero della
Pubblica Istruzione.
Montesano (P.S.D.I.) -
Chi chiede la parola? Allora si
passa all'esame articolo per articolo. Ci sono dichiarazioni di
voto? Articolo 1, 2, 3, 4. Il Consiglio approva.
Si passa alla votazione a scrutinio segreto. Risultato della
votazione: presenti: 33; votanti: 33; maggioranza: 17; favorevoli:
29; contrari: 4. Il Consiglio approva.
Si passa all'esame dell'oggetto n. 6
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK