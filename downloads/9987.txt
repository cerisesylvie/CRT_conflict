Consiglio Regionale della Valle d'Aosta - Oggetto del Consiglio n. 426 del 12 gennaio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 426 del 12 gennaio 1994 - Resoconto
OGGETTO N. 426/X - Incarico per la direzione dei lavori relativi
alla ristrut­turazione dell'ex Cooperativa stalla sociale di
Gressan, adibita a Centro genetico della razza bovina valdostana.
(Interpellanza)
Interpellanza - I sottoscritti Consiglieri regionali della Lega
Nord
Tenuto conto che la Giunta regionale deliberava, l'11 agosto
1989, di procedere alla ristrutturazione dell'ex Cooperativa stalla
sociale di Gressan per adibirla a Centro Genetico della razza
bovina valdostana;
Rilevato che l'incarico per la direzione dei lavori veniva
affidato al geom. Marco Pernettaz di Verrès, consigliere di
amministra­zione dell'Anaborava, ente che gestisce il medesimo
Centro Ge­netico;
Constatato che la spesa complessiva era valutata, ai sensi della
suddetta deliberazione, in "via di massima" intorno ai 30
mi­lioni;
Verificato che con quattro successive deliberazioni, varate
dalla Giunta negli anni 1990, 1991, 1992 e 1993, l'ammontare della
spesa è lievitato a complessivi lire 206.515.000;
Verificato che con il provvedimento n° 10282 del 10 dicembre
1993 la Giunta regionale ha provveduto a liquidare al geom. Marco
Pernettaz la somma di lire 68.365.000 a titolo di saldo;
Interpellano la Giunta regionale per conoscere
1) per quali ragioni è stato liquidato il saldo, in assenza di
una pur minima motivazione che giustificasse l'incremento della
spesa della direzione dei lavori.
F.to: Tibaldi - Linty - Bavastro.
Presidente -
La parola al Consigliere Tibaldi.
Tibaldi (LN) -
Premetto che non poniamo in
discussione l'utilità del Centro genetico. Ho visto alcune
delibere, in particolare l'ultima del 10 dicembre, che mi è servita
per risalire alla storia di questo Centro genetico. Il progetto e
la direzione sono stati affidati l'11 agosto 1989 al geom.
Pernettaz; nella delibera si constatava l'impossibilità di
utilizzare personale interno e si proponeva di affidare l'incarico
ad un esterno con una spesa di circa 30 mi­lioni. Così non è stato,
perché la spesa è salita a 206 milioni con altre quattro delibere:
tre di acconto e una di conguaglio.
Vorrei sapere come mai è stato sfondato il tetto di 30 milioni.
Poi il fatto grave è che le delibere non contengono né in premessa
né nel dispositivo alcuna giustificazione sulla lievitazione dei
costi: l'unica frase che si legge è:
"...considerato che il
professionista ha richiesto...eccetera".
É una regola strana:
il professionista chiede e la Regione paga. Nel merito
dell'affidamento dell'inca­rico si può fare qualche osservazione,
in quanto il professioni­sta era consigliere di amministrazione
dell'Anaborava. Chiedo soprattutto come mai nell'ultima delibera
non si dia nessuna precisazione sulla lievitazione dei costi.
Presidente -
La parola all'Assessore
dell'agricoltura, forestazione e risorse naturali, Vallet.
Vallet (UV) -
Effectivement dans la délibération du 1989
l'engagement de dépense a été sous-estimé. Il s'agit là d'une
habitude qui est devenue
"prassi"
et qui ne correspond pas à
une correcte application; la Junte a pourvu à changer cette méthode
dans les délibérations qui vont confier des charges ou des projets
ou des directions de travail, en prévoyant, dès le début, ce qui
devrait être le montant définitif.
En ce qui concerne le cas spécifique, je dois dire que la
liquidation du professioniste a eu lieu sur la base de la
présentation du devis de dépense qui a obtenu le visa du Collège
des géomètres. Donc c'est sur la base de ce document qu'on a fait
la liquidation.
Si dà atto che, dalle ore 10,37, presiede il Vicepresidente
Aloisi.
Presidente -
La parola al Consigliere Tibaldi.
Tibaldi (LN) -
Ringrazio per la risposta. Il fatto
che fosse prassi la sottostima degli incarichi evidenzia in quali
condizioni operasse la Giunta nel 1989. Il fatto che la parcella
sia stata asseverata dal Colle­gio dei geometri garantisce
l'amministratore; tuttavia, mi pare che, su lavori complessivi per
2 miliardi e 250 milioni, quasi il 10 percento a titolo di onorario
sia una cifra esagerata ed esorbiti dagli onorari dei geometri.
Per una prestazione di questo tipo il massimo è del 5 percento
circa, come d'altronde era stato anche preventivato nella relazione
tecnica del diretto­re dei lavori, dove si stimava una spesa di
circa 70 milioni.
In realtà, la spesa è lievitata a 205 milioni, grazie anche alla
deli­bera del dicembre scorso che ha assegnato altri 68 milioni al
professionista, quindi condannare il passato è molto semplice, ma
bisogna assumersi le responsabilità di ciò che è stato fatto a
dicembre; c'è stata una perizia asseverata, ma i massimi tabel­lari
sono stati superati. Questa non è la sede opportuna per chiarire
con l'Assessore tali questioni; mi riservo di sentirmi con lui per
la visione della parcella.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK