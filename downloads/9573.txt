Consiglio Regionale della Valle d'Aosta - Oggetto del Consiglio n. 653 del 4 luglio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 653 del 4 luglio 1989 - Resoconto
OGGETTO N. 653/IX - DISEGNO DI LEGGE: "FINANZIAMENTO E NORME
PER IL RECUPERO AMBIENTALE DI AREE NATURALI DEGRADATE".
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Le budget régional pour l'année '89 avait
prévu dans les fonds globaux la somme d'un milliard de lires pour
la récupération des zones qui ont été compromises dans le passé. Ce
projet de loi a justement la tâche de prélever des fonds globaux
cette somme pour l'année 1989, pour faire les travaux nécessaires
dans certaines zones. Le projet est extrêmement simple: il prévoit
la récupération à travers une intervention directe de la part de
l'Assessorat ou bien à travers la possibilité de l'appel
d'offre.
Il y a certaines zones qui ont cette nécessité, comme, par
exemple, les décharges situées dans les Communes de Gignod ou de
Challand-Saint-Victor, ou la zone de Bréyan, entre Sarre et
Saint-Pierre; ensuite il y a à faire la récupération des pistes
forestières, des chemins agricoles et des routes communales dont
les talus ont besoin d'être gazonnés à nouveau, le nettoyage des
torrents, etc.
Il s’agit donc de permettre aux Services
compétents (le Service de défense de l'environnement, les Services
agraires, celui de la sylviculture et celui de l'aménagement
hydraulique) d'avoir à disposition une somme pour les travaux qui
seront jugés importants de la part des Communes et des Services
mêmes.
PRESIDENTE:
Ha chiesto la parola il Consigliere Tonino; ne
ha facoltà
TONINO (PCI):
In sede di Commissione noi abbiamo chiesto
di riscrivere questo disegno di legge, perché, riprendendo
un'affermazione che ho già fatto questa mattina, ci pare esso sia
la dimostrazione di un decadimento della produzione legislativa di
questa Giunta regionale.
In realtà non si tratta di una legge, perché in genere una legge
emana delle norme e stabilisce delle procedure, mentre questa è una
deliberazione di Giunta camuffata da legge. Una lettura
approfondita del provvedimento porta a concludere che la Giunta è
autorizzata ad utilizzare i fondi stanziati dal bilancio regionale
per il recupero delle aree naturali degradate; dopodiché la Giunta
fa quello che vuole.
Può esserci un provvedimento, che ha la dignità di una legge,
che si ferma a dire soltanto questo? Secondo noi, no. Ricordo che,
quando si discusse il bilancio di previsione del 1989, la Giunta
parlò di questi due capitoli e li definì estremamente qualificanti,
perché, insieme ad altri, segnavano una specie di inversione di
tendenza, da parte della Giunta regionale, rispetto ai problemi
dell'ambiente. Non ne ho avuto il tempo, ma sarebbe interessante
andare a riprendere gli interventi di quella discussione.
Se è così, una legge dovrebbe stabilire delle procedure, delle
priorità e dei criteri di intervento, che non possono essere
individuati nella dizione
"i lavori di ripristino ambientale...
sono affidati ai Servizi competenti dell'Assessorato
dell'Agricoltura, Foreste ed Ambiente Naturale che vi provvederanno
mediante licitazione o trattative private...",
quasi che il
problema sia quello di stabilire la forma per appaltare, oppure in
economia diretta, servendosi di personale precario o stagionale;
dopodiché si afferma (altro grande concetto da inserire in una
legge!) che la Giunta è anche autorizzata ad affidare
"incarichi
a liberi professionisti o a ditte specializzate".
Io dico quello che penso, ma secondo me, presentando una legge
con dei contenuti di questo tipo, sfioriamo il ridicolo. E' vero
che sul territorio regionale esistono molte aree che hanno bisogno
di un intervento di riqualificazione, ma allora, a mio avviso, un
provvedimento di legge dovrebbe rispondere ad alcune esigenze.
Prima bisognerebbe coinvolgere nella fase di individuazione
delle aree da ripristinare, da un punto di vista ambientale, tutti
gli enti e gli organismi che operano sul territorio - la legge,
quindi, dovrebbe dare questo "input" alla collettività valdostana
dopodiché dovrebbero esserci una fase in cui si presentano i
progetti ed un momento di valutazione degli stessi, in cui si
valutano le priorità, i benefici sul territorio, e, infine, con una
procedura minimamente democratica, si decide quali progetti hanno
la dignità per essere rapidamente finanziati.
Noi riteniamo che una legge dovrebbe avere questi contenuti.
Torno a ripetere che in Commissione abbiamo chiesto di soprassedere
e ci siamo anche appellati all'orgoglio della Commissione, dicendo:
"Proviamo noi a fare un provvedimento migliore di quello della
Giunta", perché non mi pare che questo sia un grande provvedimento.
Devo dire che questa richiesta è stata in parte accolta, perché la
Commissione ha chiesto alla Giunta (e questo è già un primo
risultato), mettendolo a verbale, di predisporre una legge migliore
e più dignitosa per l'anno prossimo, di presentare un provvedimento
un tantino più organico di quello oggi in esame; di questo
ringrazio i colleghi della Commissione.
Ma per quest’anno, possiamo noi licenziare il
provvedimento così com'è? Noi riteniamo di no: ecco la ragione per
la quale, insieme al Consigliere Riccarand, ho predisposto alcuni
emendamenti al disegno di legge, che consentono di attivare una
procedura, per la quale sia la Regione, se lo ritiene, ma anche i
Comuni, singoli o associati, le Comunità montane ed altri soggetti
pubblici e privati interessati, possono presentare richieste e
progetti entro una determinata scadenza dell'anno, che io ho
indicato entro il 30 settembre di ogni anno.
Occorre precisare che gli emendamenti che noi presentiamo sono,
per certi versi, ancora embrionali, ma prevedono perlomeno che si
proceda ad un esame dei progetti in cui sia coinvolta la
Commissione competente, in modo che la Giunta, che è l'organo
esecutivo, possa poi decidere, sulla base di un criterio di
priorità, quali ammettere a finanzia mento. Questo è il senso degli
emendamenti.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Ribadisco le osservazioni critiche, nei
confronti di questo disegno di legge, già fatte in sede di
Commissione ed illustrate appena adesso anche dal Consigliere
Tonino.
Questo disegno di legge è sicuramente molto carente sotto tutti
i punti di vista e, come giustamente diceva il Consigliere Tonino,
di fatto non è neanche una legge, ma è un semplice provvedimento
che utilizza un miliardo dei fondi globali per il recupero
ambientale.
Noi siamo sicuramente d'accordo a destinare dei fondi e dei
finanziamenti per il ripristino ambientale o, come qui si dice,
"per il recupero ambientale di aree naturali degradate", però il
testo della legge non parla solo di "finanziamento", ma anche di
"norme" per il recupero ambientale di aree degradate.
Se noi leggiamo i primi due articoli che compongono questo
disegno di legge, perché il terzo ed il quarto sono solo di
copertura finanziaria, non troviamo assolutamente alcuna traccia di
"norme" per il recupero ambientale, perché vi si dicono cose
lapalissiane e banali, ma non c’è neanche la benché
minima ombra di una qualche norma per il recupero ambientale. Anche
il testo dell'articolato, quindi, non corrisponde al titolo del
disegno di legge.
In particolare, gli elementi più evidenti di questi due articoli
sono i seguenti: non vengono minimamente indicati i soggetti che
possono chiedere, sollecitare o promuovere una domanda di
ripristino ambientale; non viene definita in alcun modo
l'istruttoria per l'esame di queste domande e non vengono
assolutamente indicate delle priorità. Lo scopo delle "norme per il
recupero ambientale" deve essere evidentemente quello di stabilire
una griglia o dei criteri attraverso i quali la Giunta possa
decidere, altrimenti si lascia tutto alla più ampia discrezionalità
dell'Esecutivo. Non sono neanche indicate le finalità della legge e
gli articoli non hanno alcun titolo. Anche dal punto di vista della
tecnica legislativa, quindi, siamo veramente a dei livelli
pessimi.
Già in sede di Commissione l'Assessore ha giustificato questo
provvedimento così inadeguato dicendo: "Nel bilancio di previsione
noi avevamo creato un fondo globale ed ora si tratta di
utilizzarlo". Qui c'è qualcosa che non funziona, perché da una
parte i fondi globali sono presenti nel bilancio proprio perché é
in previsione la preparazione di un disegno di legge; poi però si
giustifica il disegno di legge dicendo: "Dobbiamo semplicemente
utilizzare un fondo che avevamo messo in bilancio". Evidentemente è
un giro vizioso, in cui però manca tutta la parte essenziale,
costituita dal contenuto legislativo del provvedimento.
In sede di Commissione noi avevamo anche detto che si sarebbero
potute percorrere due strade: una è quella già indicata in passato,
tanto dal Partito comunista quanto da Nuova Sinistra, consistente
nell'inserire i finanziamenti per il recupero ambientale nella
legge regionale sul FRIO, rendendo così possibile l'utilizzo dei
finanziamenti del FRIO anche per il recupero ambientale, su domanda
dei Comuni e dopo una determinata fase istruttoria.
Ci sembra che questa strada sia piuttosto interessante, perché
responsabilizza i Comuni, che devono presentare i progetti, i quali
saranno poi esaminati e valutati dalla Giunta, che assegnerà il
finanziamento. Se però non si ritiene di volerla o poterla
percorrere, perché magari ci sono degli ostacoli tecnici, che però
a mio avviso sono superabili (del resto, anche il funzionario che
era stato da noi interpellato in sede di Commissione ci aveva detto
che si trattava di una strada praticabile), allora si crea una
norma generale che contenga tutta una serie di elementi che qui non
sono presenti.
A nostro giudizio, quindi, il testo del progetto di legge, così
come si presenta, è molto carente e noi vogliamo verificare se
c’è la disponibilità a modificarlo in punti
sostanziali.
PRESIDENTE:
Ha chiesto la parola il Vicepresidente Dolchi;
ne ha facoltà.
DOLCHI (PCI):
Non voglio aggiungere molto a quanto è già
stato detto dai colleghi che mi hanno preceduto, noto però che,
oltre alle carenze già elencate, ve n'è una fondamentale che non è
stata enunciata, per la quale credo che non ci sia nemmeno un
emendamento e che a mio avviso rende il provvedimento, oltre che
carente, anche illegittimo: qui non si stabilisce qual è l'organo
che decide. All'articolo 1 si dice genericamente che sono
interessate al recupero ambientale quelle aree che hanno subito
un'alterazione negativa, ma non si dice chi stabilisce quali sono
le aree considerate come tali.
Ci si preoccupa poi di affidare ai Servizi competenti, che
possono provvedere al ripristino anche mediante licitazione o
trattativa privata; si parla della redazione dei progetti e delle
perizie, ma quando tutto ciò sarà quantificato, da chi saranno
adottati i provvedimenti che pure dovranno essere assunti e da chi
sarà speso il miliardo che viene stanziato?
E' ovvio che in merito deciderà la Giunta, non ci sono dubbi,
del resto ne abbiamo le prove; credo però che una legge debba dire
che tali provvedimenti saranno poi adottati dalla Giunta, che sarà
stata autorizzata o delegata a deliberare fino ad un certo importo
attraverso una determinata procedura. Qui non è indicato chi decide
i recuperi, quali sono i recuperi e gli importi: mi sembra che sia
una lacuna di non poca importanza.
Questo è il piccolo contributo che anch'io intendo dare alla
discussione in corso. Grazie.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Je me rends compte que la loi est extrêmement
simple et d'ailleurs nous l'avons voulue ainsi. Il y a eu, dans le
passé, des lois qui étaient beaucoup plus simples que celle-ci,
parce qu'il suffisait d'avoir un seul article qui allait financier,
avec la somme disponible, l'un ou l'autre chapitre. Nous avons
voulu apporter ici quelques modifications, sans avoir la prétention
d'arriver à établir une normative trop complexe.
Il est clair qu'après avoir institué le chapitre pour cet objet
on suivra l'iter normal des financements comme pour n'importe
quelle oeuvre et donc il y aura des délibérations conséquentes
proposées par le Gouvernement régional, qui ensuite seront envoyées
au Conseil pour la ratification, comme pour tous les autres actes
administratifs. Voilà tout; il s'agit de la procédure normale:
proposition de la part de l'Assessorat, délibération de la part du
Gouvernement régional et ensuite approbation par votation de la
part du Conseil.
Puisqu'il s'agit d'une expérimentation, nous avons choisi une
loi simple, en considération aussi du fait que la loi deviendra
opérative uniquement pour la fin de l'été. Si nous devions suivre
la procédure normale, en contactant les Communes, les Communautés
de montagne et les autres organismes, nous risquerions de ne pas
commencer les travaux.
C'est pour cela que nous demandons de voter le texte comme il
est
PRESIDENTE:
Passiamo ora all'esame dell'articolato.
Do lettura dell’articolo 1.
ART. 1
1. Sono interessate al recupero ambientale quelle aree che hanno
subito un’alterazione negativa del loro stato
originario e che, con opere conservative e di recupero ambientale
possono essere migliorate attraverso la loro sistemazione più
idonea, per essere rese più fruibili turisticamente e più
valorizzate paesaggisticamente.
PRESIDENTE:
Do lettura di un emendamento aggiuntivo
all'articolo 1, presentato dai Consiglieri Riccarand e Tonino.
EMENDAMENTO
ART. 1
Aggiungere il seguente comma:
"2. I progetti relativi agli interventi di cui al comma
precedente sono realizzati dalla Regione, dai Comuni singoli o
associati, dalle comunità montane e da altri soggetti pubblici e
privati"
PRESIDENTE:
Se nessuno chiede la parola, pongo in
votazione l’emendamento testé letto.
ESITO DELLA VOTAZIONE
Presenti: 26
Votanti: 26
Favorevoli: 5
Contrari: 21
Il Consiglio non approva
PRESIDENTE:
Ha chiesto la parola, per dichiarazioni di
voto, il Consigliere Tonino; ne ha facoltà.
TONINO (PCI):
Noi ci asteniamo dal votare l'articolo 1 ed
il nostro atteggiamento viene così motivato: il provvedimento in sé
va in una direzione che è stata da noi sollecitata da questi banchi
da molti anni, per cui si può dire che finalmente si fanno delle
operazioni di ripristino ambientale; non possiamo, però, essere
d'accordo su un decadimento a tale livello della produzione
legislativa di questo Consiglio.
Come è stato giustamente detto dal Consigliere Dolchi, in questo
caso c'è addirittura un'imperfezione che giunge al punto da non
consentire di individuare i soggetti che sono interessati
all'attuazione della legge, per cui siamo nella più completa
indeterminatezza. Si insiste in questa direzione, senza neanche
voler tener conto di osservazioni elementari che sono oggi proposte
da questi banchi, dopo che analoghi suggerimenti erano già stati
presentati in termini assolutamente costruttivi anche in sede di
Commissione.
Non si può, pertanto, essere d'accordo su un testo che presenta
tali e tante lacune.
PRESIDENTE:
Se nessuno chiede la parola, pongo in
votazione l'articolo 1 del quale abbiamo già dato lettura.
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Chenuil, Dolchi, Mafrica, Riccarand e Tonino)
Il Consiglio approva
PRESIDENTE:
Do lettura dell'articolo 2.
ART. 2
1. I lavori di ripristino ambientale di cui all'art. 1 sono
affidati ai Servizi competenti dell'Assessorato dell'Agricoltura,
Foreste ed Ambiente Naturale che vi provvederanno mediante
licitazione o trattative private ovvero in economia diretta
avvalendosi, in quest'ultimo caso, anche di personale precario o
stagionale.
2. Per la redazione di progetti o perizie ai fini del recupero
ambientale è altresì ammesso l'affidamento di incarichi a liberi
professionisti o a ditte specializzate.
PRESIDENTE:
Do lettura di un emendamento sostitutivo
dell'articolo 2, presentato dai Consiglieri Tonino e Riccarand.
EMENDAMENTO
ART. 2
Sostituire l'articolo con il seguente:
"1. I soggetti di cui all'art. 1 presentano, entro il 30
settembre di ogni anno, i progetti di recupero ambientale tramite
apposita domanda indirizzata all'Assessorato all'Agricoltura,
Foreste e Ambiente Naturale.
2. I progetti saranno corredati da una relazione illustrativa
concernente:
a) le caratteristiche ambientali, naturalistiche e culturali
dell'area e dei beni oggetto dell'intervento;
b) gli effetti economici e sociali che si presuppone vengano
indotti dagli interventi di progetto;
c) la valutazione di impatto ambientale dell'intervento.
3. La relazione indica altresì il costo complessivo del
progetto, il tempo e le fasi di realizzazione".
PRESIDENTE:
Se nessuno chiede la parola, pongo in
votazione l’emendamento testé letto.
ESITO DELLA VOTAZIONE
Presenti: 27
Votanti: 27
Favorevoli: 5
Contrari: 22
Il Consiglio non approva
PRESIDENTE:
Se nessuno chiede la parola, pongo in
votazione l'articolo 2, nel testo originale del quale abbiamo già
dato lettura.
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Chenuil, Dolchi, Mafrica, Riccarand e Tonino)
Il Consiglio approva
PRESIDENTE:
Do lettura di un emendamento aggiuntivo,
presentato dai Consiglieri Tonino e Riccarand, ma che, per la non
approvazione del precedente emendamento all'articolo 2, è da
considerare decaduto.
EMENDAMENTO
ART. 2 BIS
1. La Giunta regionale esamina i progetti entro 30 gg. dalla
scadenza della loro presentazione e, sentita la IIa Commissione
consiliare permanente, delibera sui progetti ammessi a
finanziamento.
PRESIDENTE:
Do lettura dell’articolo 3.
ART. 3
1. Per l'anno 1989 è autorizzato un intervento finanziario per
il recupero ambientale di aree naturali degradate per un complesso
di spesa di £. 1.000.000.000=.
2. L'onere di cui al comma precedente, graverà sul capitolo di
nuova istituzione n. 28220 "Spese per il recupero ambientale di
aree naturali degradate" del bilancio di previsione per l'esercizio
in corso.
3. Alla relativa copertura si provvede mediante riduzione per £.
1 miliardo dello stanziamento previsto al cap. 50150 "Fondo globale
per il finanziamento di spese per ulteriori programmi di sviluppo
(spese di investimento)" del bilancio per l'anno corrente, a valere
sull'apposito accantonamento previsto all'allegato n. 8 al bilancio
stesso.
4. A decorrere dall'anno 1990 gli oneri derivanti
dall'applicazione della presente legge saranno determinati con la
legge finanziaria, ai sensi dell'art. 19 della legge regionale
7.12.1979, n. 68.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Chenuil, Dolchi, Mafrica, Riccarand e Tonino)
Il Consiglio approva
PRESIDENTE:
Do lettura dell’articolo 4.
ART. 4
1. Alla parte spesa del bilancio di previsione della Regione per
l'anno finanziario 1989 sono apportate le seguenti variazioni:
in diminuzione
Capitolo 50150 "Fondo globale per il finanziamento di spesa per
ulteriori programmi di sviluppo (spese di investimento)"
£. 1.000.000.000=
in aumento
Programma regionale 2.2.1.06: difesa del suolo
Codificazione 2.1.2.1.0.3.10.15.04
Capitolo 28220 (di nuova istituzione) "Spese per il recupero
ambientale di aree naturali degradate" L.R.
n.
£. 1.000.000.000=
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Chenuil, Dolchi, Mafrica, Riccarand e Tonino)
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Chenuil, Dolchi, Mafrica, Riccarand e Tonino)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK