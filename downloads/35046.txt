Consiglio Regionale della Valle d'Aosta - Oggetto del Consiglio n. 2639 del 3 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
FORESTE E TERRITORI MONTANI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2639 del 3 ottobre 2012 - Resoconto
OGGETTO N. 2639/XIII - Interpellanza: "Parziale utilizzazione
delle risorse finanziarie disponibili per l'attivazione dei
cantieri idraulico-forestali".
Interpellanza
Appurato che alla data del 19 settembre 2012, come dichiarato
durante la presentazione dell'Interpellanza N. 986/XIII, Titolo:
"Determinazione del sistema organizzativo di gestione della
cantieristica idraulico forestale per l'anno 2013", la base d'asta
totale dei lavori esternalizzati nei cantieri idraulico forestali
era di Euro 6.343.711,63 e l'ammontare complessivo dei lavori in
affido, dedotte la percentuale di ribasso e le gare deserte, era di
Euro 4.917.042,37;
Rilevato che la Giunta regionale aveva approvato, venerdì 22
giugno 2012, una spesa di oltre otto milioni e 260 mila euro per il
2012 relativamente agli interventi per l'esternalizzazione dei
cantieri idraulico-forestali, dipendenti dal Dipartimento Risorse
naturali, e che la Giunta regionale aveva dato anche parere
favorevole all'integrazione del programma lavori da svolgersi
sempre nel 2012 nei settori della forestazione per un impegno
finanziario deliberato di un milione e 103 mila euro;
Constatato che nel 2010 nel programma interventi stilato
dall'Assessorato erano previste 820 assunzioni e che invece per il
2012 ad oggi non esiste nessuna indicazione sul numero degli
occupati;
i sottoscritti Consiglieri regionali
Interpellano
l'Assessore competente per sapere se intenda:
1) spiegare quali siano le ragioni per cui non siano state
utilizzate le risorse finanziarie promesse e rese disponibili nel
mese di giugno 2012 per l'attivazione dei cantieri nel settore
idraulico-forestale;
2) dare indicazioni sul numero degli occupati della
graduatoria dell'ex Società dei Servizi S.p.A. nei cantieri
esternalizzati, grazie alla clausola sociale, e quanti siano gli
occupati complessivamente nei cantieri esternalizzati.
F.to: Donzel - Rigo
Président -
La parole au Conseiller Donzel.
Donzel (PD)
- Grazie Presidente.
Mi scuso anche per gli intoppi nella gestione dell'aula oggi.
Assessore, ci eravamo lasciati 15 giorni fa con l'obiettivo di
darle il tempo di verificare con puntualità le cifre che avevo
citato e che avevo raccolto dalla pubblicazione sul Web fatta dal
suo servizio.
Dai dati che avevo raccolto, emergeva che per tutti i settori, a
partire dal settore foreste, esisteva una base d'asta, 1.270.000
euro, e poi c'era l'affido vero e proprio che era comprensivo del
ribasso d'asta; per esempio, i vari ribassi d'asta nel gruppo
foreste, che arrivavano anche a 32 percento di ribasso fino a dei
minimi del 3 percento, quindi molto diversificati fra di loro,
portavano ad un affido complessivo di circa 1.066.000 euro, nelle
aree protette abbiamo 105.000 euro di base d'asta che portano a
86.900 euro di affido, sistemazioni idrauliche 2.500 euro di base
d'asta, 1.800.000 euro di affido, sentieristica 1.700.000 euro di
base d'asta, 1.300.000 euro di affido, aree verdi 698.000 euro di
base d'asta e l'affido è 565.000 euro; i totali portano ad
un'impegnativa di 6.343.711,63 euro, mentre l'affido è di
4.917.042,37 euro.
Qual è il ragionamento che ho fatto insieme ai colleghi rispetto
a queste cifre? Ebbene, l'impegnativa della Giunta parlava di
8.000.000 e il meccanismo che si voleva essere virtuoso, lo aveva
spiegato il Presidente della Regione...con i meccanismi di ribasso
si sarebbero potuti mettere in cantiere altre opere sempre nel
sistema di esternalizzazione. Con questo meccanismo in qualche modo
ci sarebbe stato un circolo virtuoso che, partendo dalle assunzioni
piuttosto limitate della prima fase, le avrebbe incrementate
successivamente. Leggendo però questi dati, non siamo neanche
arrivati a 8.000 euro di base d'asta e tanto meno delle gare di
affido. A ciò si aggiunge un altro problema: quello che la cifra
indicata nelle gare di affido è ben lungi dall'essere erogata,
bisogna che i lavori siano conclusi. Rispetto agli 8.000 euro di
cui si parlava, quindi noi rischiamo di non riuscire neanche ad
erogare entro dicembre il 50 percento di quella cifra, perché ci
sono dei cantieri non conclusi che potrebbero concludersi l'anno
prossimo. Questa è la situazione che dice di una volontà di
modernizzare il settore, di dargli una spinta nuova, nuova energia,
di metterlo in moto, però mi pare che queste procedure siano andate
a rilento, se i dati sono quelli pubblicati.
Per quanto riguarda il numero degli occupati, non avendo
impegnato gli 8.000 euro, temo che i dati non siano così
confortanti.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie Presidente.
Il quadro sia economico che occupazionale allo stato attuale,
quindi dopo 15 giorni rispetto alla precedente interpellanza, è già
più completo per quello che riguarda sia le cifre che i numeri ed è
quello che andrò adesso a rappresentare sulla base di quello che
gli uffici hanno raccolto. Oggi, 3 ottobre, siamo in grado di
esporre e rendere pubblici questi dati, che non sono quelli
definitivi, in particolare per quel che riguarda l'aspetto
occupazionale, perché si devono ancora avere gli ultimi elementi
utili. Comunque è necessario ricordare che l'impegno per i lavori
di esternalizzazione attraverso due deliberazioni di Giunta (la n.
3024/2011 e la n. 1331/2012) ammonta complessivamente a 9.318.000
euro, che si riferiscono rispettivamente a 8.215.000 per la prima
delibera e 1.103.000 per la seconda. Nel corso dell'anno, a partire
da febbraio fino ad agosto, sono stati banditi oltre 110 appalti e
assegnati 100 lavori; la differenza deriva dal fatto che per alcuni
lavori è stato necessario rifare l'appalto. L'importo complessivo
degli appalti al netto del ribasso d'asta è di 8.406.340 euro; il
totale dei ribassi d'asta e di eventuali altre somme a disposizione
è pari a 911.660 euro (9,78 percento dello stanziamento di spesa),
tale avanzo è fisiologico e per motivi tecnici non è stato
possibile riutilizzarlo; i fondi sono confluiti tra quelli
destinati al riequilibrio della finanza pubblica (
spending
review
) che abbiamo dovuto adottare recentemente in tutti i
settori dell'amministrazione.
Va ricordato che accanto all'attività di esternalizzazione il
Governo regionale ha approvato con delibera n. 1268/2012 un piano
straordinario riservato a maestranze
over
45 anni per le
donne e
over
55 per gli uomini, con un impegno di spesa di
1.300.000 euro. Il piano prevedeva l'occupazione di 170 addetti, di
cui 110 uomini e 60 donne. Con la delibera di Giunta n. 1730/2012
si è proceduto ad un'integrazione del suddetto piano con
l'inserimento di altri 20 lavoratori, che erano quei lavoratori
che, pur non avendo questa età, avevano delle situazioni
individuali di difficoltà ed è stato fatto un ulteriore sforzo
anche in questa direzione per dare una risposta anche a chi essendo
meno fortunato aveva difficoltà ad essere assunto nei normali
canali dell'esternalizzazione. Da questi dati risulta che le somme
stanziate per i lavori da effettuarsi con l'assunzione di operai
forestali con contratto stagionale sono state complessivamente
10.618.000 euro, cioè 9.318.000 delle due delibere
dell'esternalizzazione e 1.300.000 del piano straordinario,
rispettando pienamente l'impegno preso ad inizio anno
sull'ammontare delle risorse finanziarie destinate al settore. In
merito al numero degli occupati della graduatoria ex Società dei
Servizi S.p.A., nei cantieri esternalizzati grazie alla clausola
sociale le previsioni sul numero di assunzioni ammontavano a 290
unità; tale dato deriva dalla sommatoria del numero di operai che
ogni ditta aggiudicataria dei lavori per contratto doveva assumere,
ricordo che gli appalti assegnati sono stati 99. L'applicazione
della clausola sociale ha coinvolto 245 operai, di cui 30 sono
stati riassunti da ditte che avevano vinto più di un appalto,
avendo concluso un lavoro li hanno mantenuti e in parte
fidelizzati, a parte alcune fidelizzazioni che sono avvenute e che
sono un elemento favorevole per una piena occupazione. Sono in
corso in questi giorni le consegne degli ultimi lavori che
prevedono il coinvolgimento di altri 30 operai.
In conclusione, se si tiene conto anche di coloro che per loro
decisione personale si sono licenziati, consentendo così
l'assunzione di altri operai, il numero di occupati coinvolto
supererà quello inizialmente ipotizzato di 290. Evidentemente
questi sono quelli che sono stati coinvolti nell'esternalizzazione,
perché, per quel che riguarda sia gli
over
45 e 55, sia i
20, ovvero quei lavoratori con problemi fisici, fanno riferimento
all'ipotesi inizialmente prospettata nel momento in cui si sono
forniti dei dati già in occasione di precedenti risposte ad
interrogazioni o interpellanze.
Président -
La parole au Conseiller Donzel.
Donzel (PD)
- Solo una precisazione, Assessore, lei mi ha
computato anche quelli che sono stati assunti negli
over
45
o di quelli non...
(interruzione dell'Assessore Isabellon, fuori
microfono)
...grazie. Allora diciamo che in due settimane i dati pubblicati
sul sito hanno avuto un'evoluzione, ma questo non cambia una
situazione che, a mio avviso, rappresenta una vera Waterloo della
cantieristica forestale, perché sentirmi dire che la
spending
review
si è mangiata il ribasso d'asta, quando quello era uno
dei punti forti per creare nuove opportunità di lavoro al momento
della presentazione dell'esternalizzazione francamente mi lascia
mortificato. Lo so che lei dice:
"due milioncini"
, sì, però
sono soldi importanti che non sono stati messi in circolo.
Ribadisco che non è detto che tutti i cantieri chiudano e al
termine siano erogate queste cifre, quindi, da tale punto di vista,
la situazione rimane molto allarmante, così come il sistema
organizzativo fa acqua da tutte le parti, perché che partano in
questi giorni alcuni cantieri, cioè alcuni posti di lavoro, non
chiamiamoli cantieri... vuol dire che quelli che sono in difficoltà
al mese di ottobre, passato un anno, andranno a lavorare due mesi?
Se non si troveranno congelati...dovremmo costruire una
casetta...perché, se sono già invalidi, li mettiamo fuori all'aria
aperta? Oggi è una bella giornata di sole, ma francamente,
Assessore, no, questo non ci convince per niente, perché è stato un
lento aggiungersi per arrivare a tale situazione.
Le cifre che poi lei ci dà, che sono ben distanti dai fasti
degli 810 o dei 660, parliamo di 290, 245, dice qualcuno in più,
magari sono 300; comunque il dato è che prima i 660 o gli 800 in
larga parte lavoravano da maggio a fine ottobre; oggi non è più
così, oggi alcuni di questi lavoratori hanno lavorato due mesi. Lei
ha detto 30 sono stati riassunti, ma 30, mentre prima erano...
(nuova interruzione dell'Assessore Isabellon, fuori
microfono)
...a chi lo devo dire? Lo dico al Governo regionale che lei
rappresenta. Capisco l'imbarazzo, tocca a lei rappresentare tutta
una maggioranza ed un Governo che hanno lasciato andare alla deriva
il settore della cantieristica forestale con un danno gravissimo
per l'occupazione valdostana!
Qua queste cifre non hanno nessun significato se non collegate
al periodo lavorativo, quindi tali persone sono in estrema
difficoltà; hanno passato 20 anni a lavorare per sei, otto mesi
minimo, c'era gente che faceva addirittura dieci mesi nei cantieri
forestali e oggi fa due, tre mesi e di questi neanche la metà! È
una situazione inaccettabile alla luce degli importi che erano
stati messi in campo e del fatto che...lei non lo avrà letto,
perché giustamente ci sono letture più interessanti dei comunicati
del Partito Democratico, ma noi avevamo detto:
"per cortesia,
non si faccia la spending review sulla pelle dei lavoratori!"
,
invece quelli più bastonati da tre anni a questa parte, gli operai
forestali, si beccano già la
spending review
, allora proprio
avete scelto di colpire l'animale ferito fino in fondo!
Mi permetto di dire che sono assolutamente deluso di questa
gestione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK