Consiglio Regionale della Valle d'Aosta - Oggetto del Consiglio n. 2003 del 8 maggio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2003 del 8 maggio 1986 - Resoconto
OGGETTO N. 2003/VIII - CONCESSIONE AL DOTT. FABIO TRUC,
LAUREATO IN FISICA NUCLEARE, DI UN SUSSIDIO STRAORDINARIO DI STUDIO
NELLE SPESE PER IL CONSEGUIMENTO DEL "DOTTORATO DI RICERCA". -
APPROVAZIONE ED IMPEGNO DI SPESA.
PRESIDENTE:
Do lettura della delibera in oggetto:
IL CONSIGLIO
Considerato che il Dott. Fabio Truc, residente in Cogne, Rue
Bourgeois n. 7, laureatosi in Fisica nucleare in data 14.11.1985,
presso l'Università degli Studi di Torino, sostenendo la seguente
tesi di laurea "Conseguenze del moto di Fermi sull'effetto EMC
nell'ambito di modello a struttura composta del nucleo", ha rivolto
all'Assessorato regionale alla Pubblica Istruzione una richiesta
volta ad ottenere, da parte dell'Amministrazione regionale, la
concessione di un sussidio straordinario di studio nelle spese da
sostenere per conseguire il "dottorato di ricerca".
Considerato che il neo-laureato ha intrapreso una importante
ricerca nel campo della fisica, occupandosi dell'analisi di dati
sperimentali ottenuti, qualche anno fa, al CERN di Ginevra.
Tenuto presente che il Dott. Truc presta attualmente la sua
opera di ricercatore presso il Dipartimento di Fisica Teoria
dell'Università di Torino ed inoltre, su invito di un gruppo
internazionale, si recherà, nei mesi di giugno-agosto 1986, al CERN
di Ginevra, per poter contestualmente effettuare l'esperimento e
l'analisi teorica, in loco, del medesimo.
Precisato che le spese relative al soggiorno a Torino e a
Ginevra ammontano, per l'anno accademico 1985/1986, a circa lire
15.000.000, ripartite nel modo seguente:
a) Soggiorno a Torino
alloggio £. 300.000 mensili x 12 mesi = £. 3.600.000
vitto £. 500.000 mensili x 10 mesi = £. 4000.000
viaggi £. 100.000 mensili x 10 mesi = £. 1.000.000
acquisto pubblicazioni scientifiche = £. 400.000
£. 10.000. 000
b) Soggiorno a Ginevra
£. 5.000.000
Rilevato, in ordine alla situazione economia del
richiedente:
- che il Dott. Truc non ha redditi propri e che inoltre non
risulta beneficiario di sovvenzioni statali, poiché il concorso
pubblico, per esami, per l'ammissione al dottorato di ricerca è
stato bandito nel 1985 e presumibilmente sarà rinnovato fra
circa 3 anni;
- che i redditi percepiti nell'anno 1984 dai genitori del
richiedente ammontano a lire 13.100.000, come risulta dal Mod. 740
presentato unicamente alla richiesta di cui trattasi.
Ritenuto pertanto di aderire alla suddetta richiesta,
considerata altresì l'esistenza in Valle dei due importanti
laboratori di fisica del Monte Bianco e della Testa Grigia -
Plateau Rosa.
DELIBERA
1°) di approvare ed impegnare, per i motivi sopra indicati,
la spesa di Lire 15.000.000= con imputazione della stessa al
Capitolo 44200 del bilancio di previsione della Regione per l'anno
1986 ("Concessione di borse, assegni e sussidi straordinari di
studio"), che presenta la necessaria disponibilità;
2°) di stabilire che alla liquidazione a favore del Dott. Fabio
Truc del contributo, si provveda in sette rate suddivise nel modo
seguente: una rata di Lire 3.750.000= immediatamente e sei rate di
Lire 1.975.000= cadauna, pagabili entro il 15 di ogni mese;
3°) di stabilire, altresì che al termine del periodo di studi il
Dott. Truc presenti uno studio sui risultati a seguito della
ricerca, studio che sarà acquisito agli atti dell'Assessorato
regionale alla Pubblica Istruzione.
PRESIDENTE:
Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
C'est avec plaisir que je présente au
Conseil régional la proposition d'allouer à M. Truc une
contribution qui lui permettrait de suivre un cours de doctorat. Il
s'agit là d'un résultat dérivant du Congrès organise à Saint
Vincent sur la physique avec le Prix Nobel Rubbia. L'organisation
de ce Congrès nous a permis d'entrer dans un certain domaine et
surtout d'être appréciés pour nos capacités de viser très loin.
D'autre part, j'ai des contacts d'un certain genre et le directeur
de l'Institut national de physique nucléaire de l'Université de
Turin m'a indiqué ce jeune étudiant valdôtain comme quelqu'un qui
pourrait donner à l'étude de a physique une contribution
remarquable d'autant plus qu'il existe sur le territoire valdôtain
deux laboratoires qui donnent eux aussi la possibilité aux jeunes
physiciens de persévérer dans ces études. Je rappelle que ces
laboratoires sont respectivement placés au Plateau Rosa et sous le
tunnel du Mont Blanc et sont gérés directement par le Conseil
national de la recherche; ils collaborent également avec le centre
de Genève. Le jeune homme en question devrait suivre des cours et à
Turin et à Genève. Je crois que si le chiffre indiqué peut vous
paraître une somme importante, il représente néanmoins une somme
modeste si l'on tient compte du fait qu'une partie importante du
séjour se tiendra à Genève. Or, on sait quel est le coût du franc
suisse par rapport à la lire italienne. Je souhaite que le Conseil
régional accepte de voter cette proposition et à M. Truc je
souhaite qu'il fasse de bonnes études de doctorat.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Anche se nutriamo diversi dubbi e riserve
noi voteremo questo provvedimento perché ci sembra una buona scelta
quella di dare una mano a chi ne ha bisogno e si sta specializzando
in un settore di importanza capitale, non solo per la Valle d'Aosta
ma, a questo punto diciamolo pure, per l'umanità intera.
Vogliamo però esprimere le nostre riserve ed i nostri dubbi,
perché si continua ad intervenire in situazioni particolari senza
una regolamentazione d'insieme, della quale abbiamo già discusso in
sede di Commissione dove anche l'Assessore si era dichiarato
abbastanza d'accordo al punto che, per ciò che riguarda gli
studenti universitari, aveva lanciato una proposta che costituiva
quasi un capovolgimento degli interventi regionali suggerendo,
addirittura, dei prestiti "ad honorem" o sulla parola. Decisione
questa che avrebbe certamente costituito un significativo passo in
avanti negli interventi dell'Amministrazione regionale.
Noi siamo comunque dell'idea che ci voglia una regolamentazione
di questo tipo, che abbiamo sollecitato già in varie occasioni e
non solo per gli universitari, ma per tutto il comparto del diritto
allo studio in Valle d'Aosta per le scuole superiori.
Un intervento del genere ci pone di fronte ad una serie di
problemi, perché in alcuni casi si interviene con un certo
contributo, mentre in altri, come nel caso di università estere, si
interviene con contributi di altro tipo, ma sempre si è cercato di
lasciare una quota a carico dello studente. In questo caso, invece,
interveniamo con un contributo che è pari al 100% della richiesta.
Che cosa faremo, come Regione, qualora si dovesse presentare un
altro caso simile a questo?
Noi riteniamo che sia necessario intervenire al più presto con
una legge di riordino generale. Tra l'altro noi, come Gruppo
Comunista, avevamo già proposto una cosa di questo genere facendola
rientrare nei provvedimenti straordinari ed urgenti per
l'occupazione, legge che avevamo presentato e che poi non è stata
discussa perché abbiamo discusso quella presentata dalla Giunta,
nella quale, proprio all'articolo n. 13 del Titolo V (Formazione
culturale e professionale) proponevamo di istituire delle borse di
studio
"...per corsi di formazione professionale di alto contenuto
scientifico e tecnologico di scuole e corsi post-universitari
istituiti in Italia e all'estero, finalizzati al conseguimento di
titoli di perfezionamento e di specializzazione"
,
per i quali la Regione avrebbe potuto bandire annualmente delle
borse di studio, a favore di giovani al di sotto dei 35 anni ed in
grado di accedere ai contributi, ammontanti a £. 10.000.000,
aumentati del 30% se si trattava di centri di studio all'estero,
per i settori che noi avremmo indicato.
Questi parametri potrebbero anche essere rivisti, però
continuiamo ad insistere nel dire che non è difficile preparare una
legge di questo genere, così tutti i ragazzi saprebbero che
esistono queste possibilità, e non si elargirebbero più sussidi a
uno, due o tre ragazzi soltanto. In questo modo, come è già stato
fatto per la questione della carenza di insegnanti di matematica o
di lettere classiche, per risolvere la quale abbiamo istituito
delle borse di studio "ad hoc" che ci hanno dato risultati
abbastanza soddisfacenti. La Regione avrebbe tutto da guadagnare
nello stabilire delle indicazioni più generali, sulla base delle
quali la Giunta, potrebbe predisporre un programma di intervento
valido anno per anno e che, sottoposto all'esame delle Commissioni,
ci permetterebbe di non dover più discutere in Consiglio di questi
casi particolari, ma ci farebbe solo rivedere di anno in anno i
risultati del provvedimento per aggiornare, eventualmente, gli
interventi regionali.
Direi quindi che noi siamo d'accordo sul provvedimento
specifico, ci sta bene quanto è stato deliberato e lo riteniamo
necessario, però insistiamo nel dire che in questo campo c'è una
certa carenza da parte della Regione alla quale è possibile ovviare
con facilità e che non ci vuole neanche tanto a coprire.
PRESIDENTE:
Ha chiesto la parola l'Assessore
all'Istruzione Pubblica Faval; ne ha facoltà.
FAVAL (U.V.):
J'ai dit depuis le début de mon
intervention qu'il s'agissait d'une initiative un peu spéciale. Je
voudrais par ailleurs préciser qu'on ne saurait affirmer aisément
que l'Assesseur vient régulièrement au Conseil proposer des
interventions qui ne concernent pas le monde de l'école. Le
Conseiller Cout le sait très bien puisqu'il est souvent appelé chez
l'Assesseur pour faire partie des commissions chargées d'examiner
l'octroi de crédits aux étudiants. Ces crédits sont réglementés par
des délibérations du Conseil régional. Dans ces commissions, il est
impossible d'agir selon les goûts ou la sensibilité de l'un ou de
l'autre. La question des universitaires, comme j'ai eu l'occasion
de vous dire récemment, est formulée en ces termes: on a demandé à
toutes les universités italiennes les données concernant les
étudiants valdôtains suivant leurs cours. Celle qui nous
intéressait le plus, l'université de Turin, nous a répondu il y a
un mois à peine. Il nous manque encore les données relatives au
"Politecnico"; celui de Turin ne nous a pas encore répondu. La
réponse que j'ai eue de l'Université de Turin m'a été donnée après
que j'ai pu parler avec le Rettore Magnifico lors d'une entrevue
qui m'avait été procurée par e directeur de l'"Istituto nazionale
di fisica" de l'Université de Turin. Nous analyserons donc tous les
résultats de nos requêtes et nous vous montrerons le matériel pour
en discuter ensemble.
PRESIDENTE:
Se nessuno chiede la parola metto in
votazione la delibera in oggetto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 24
Contrari: 4
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK