Consiglio Regionale della Valle d'Aosta - Oggetto del Consiglio n. 2961 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2961 del 8 gennaio 1992 - Resoconto
OGGETTO N. 2961/IX Accettazione delle dimissioni dalla carica
di consigliere regionale rassegnate da Giulio Dolchi.
Presidente
A questo punto, colleghi consiglieri,
procediamo ad una serie di operazioni di cui tutti conoscono la
portata politica e che comportano il ripristino del
"quorum"
nell'ambito dell'Assemblea.
Per quanto riguarda il punto relativo alle dimissioni dalla
carica di consigliere regionale di Giulio Dolchi, do lettura della
lettera inviata a questa Presidenza:
"Egregio Sig. Vicepresidente, avendo accettato l'invito a
partecipare alle prossime elezioni politiche, con la presente
rassegno le mie dimissioni, a decorrere dalla data odierna, da
consigliere regionale.
Ringrazio i colleghi dell'Ufficio di Presidenza, la Giunta
regionale, i consiglieri regionali ed il personale della Presidenza
del Consiglio per la stima e la collaborazione ricevuta in questi
anni di mia permanenza in Consiglio regionale. Ovviamente tali
dimissionisono irrevocabili. Cordiali
saluti".
Pertanto, è necessario prendere atto, con votazione palese,
delle predette dimissioni e procedere inoltre, ai sensi
dell'articolo 16 della legge 5 maggio 1962, n. 1257 e dell'articolo
4, comma 4, del Regolamento interno per il funzionamento del
Consiglio, alla attribuzione del seggio vacante al candidato che
nella medesima lista segue immediatamente l'ultimo eletto.
Io vorrei aggiungere, nella condizione di interpretare la
volontà di tutto il Consiglio, i miei sentimenti personali di stima
e di amichevole affetto verso il Presidente Dolchi, rivolgergli un
ringraziamento per la sua attività prestata con zelo e con passione
nelle varie sedi istituzionali, con competenza, assiduità e con
grande pratica. Un saluto ed un ringraziamento particolare vanno
anche a Dolchi, come Presidente del Consiglio regionale, che ci
lascia con un gravoso compito che Dolchi ha svolto con grande senso
dell'equilibrio e con grande serietà, con impegno, con preparazione
e con un carisma sempre unanimemente riconosciuto; quindi un saluto
personale e un saluto da parte di tutto il Consiglio.
Passiamo agli interventi. Ha chiesto la parola il Consigliere
Bajocco, ne ha facoltà.
Bajocco (PCI-PDS)
Signor Presidente, cari colleghi.
Prima della presa d'atto delle dimissioni di Giulio Dolchi da
consigliere regionale, vorrei esprimere in poche parole tutta la
gratitudine del nostro gruppo, ma credo di poterlo fare anche a
nome di tutto il Consiglio, per il ruolo che Dolchi ha svolto in
quest'aula e per quello che si appresta a svolgere fuori da
quest'aula.
Giulio Dolchi è stato sempre convinto difensore delle
istituzioni valdostane ed ha bene interpretato la voglia di
autogoverno di questa nostra regione e il genuino attaccamento alle
tradizioni e al patrimonio culturale della Valle d'Aosta.
Lo ha fatto in quest'aula con grande spirito unitario e con
correttezza, e sono convinto lo saprà fare altrettanto bene durante
la prossima competizione elettorale e, me lo auguro, anche al
Senato della Repubblica. Questa è la terza legislatura che percorro
insieme al Consigliere Dolchi, ma sono ancora di più gli anni che
mi legano al compagno "Dudo", la comune militanza, le battaglie e
le sconfitte, ma anche i successi elettorali e le difficoltà di una
vita spesa per la politica.
Le dimissioni sono state una decisione coraggiosa e vanno
valutate per quelle che effettivamente sono. Lasciano un posto di
prestigio, la seconda carica istituzionale della Regione, per
impegnarsi con un non comune spirito di sacrificio in una difficile
competizione elettorale. Il Consiglio regionale perde così una
delle sue più note figure: consigliere regionale ininterrottamente
dal '68, prima ancora consigliere, assessore, sindaco della città
di Aosta
E' stato di questa Assemblea un grande, eccellente, presidente.
In questi anni tutti i consiglieri hanno avuto modo di apprezzarne
la correttezza, la compattezza, la pacatezza degli interventi fatti
sempre con lungività e calma ma molto efficaci. Più volte a livello
di partito mi sono trovato in disaccordo con le posizioni da lui
espresse, ma la sua capacità di rimanere sempre corretto, cercando
di trovare le cose che univano invece di alimentare quelle che ci
separavano, è servita ad equilibrare i nostri disaccordi.
La sua decisione irrevocabile è per il nostro gruppo
un'importante iniziativa politica e a lui non posso quindi che
volgere un fraterno e sincero augurio.
Presidente
Ha chiesto la parola il Consigliere
Andrione, ne ha facoltà.
Andrione (UV)
Nous exprimons à monsieur Dolchi notre
salut, en ce moment où, après de longues années dans ce Conseil, il
le quitte pour participer à une autre compétition
électorale.
Nous le saluons en tant que conseiller, en tant que président du
Conseil et nous le remercions pour son oeuvre dans cette
Assemblée.
Presidente
Ha chiesto la parola il Presidente della
Giunta Bondaz, ne ha facoltà.
Bondaz (DC)
Mi sembra doveroso, quale Presidente del
governo regionale, rivolgere un saluto cordiale, un saluto amicale,
a Dolchi, che lascia oggi, dopo tanti anni, il Consiglio regionale
e soprattutto la Presidenza del Consiglio regionale, per
presentarsi ad una competizione elettorale.
Io credo che Dolchi sia stato, sia pure nella diversità delle
opinioni o delle ideologie politiche, un esempio di pacatezza, un
esempio di serenità, un esempio di volontà di continuare e di
proseguire in quelle che sono le difese della nostra autonomia e
delle nostre tradizioni.
Io sono per certi versi nato politicamente sotto l'ausbergo di
Giulio Dolchi, perché lui fu sindaco di Aosta quando io entrai a
far parte per la prima volta del Consiglio comunale di Aosta. Per
certe vi-cissitudini le nostre strade erano ben diverse e solo
negli ultimi tempi, solo superando barriere che erano ormai
sciocche e prive di significato, siamo arrivati ad un accordo
politico che ci ha permesso di creare, e speriamo di continuare,
una impostazione politica che riteniamo foriera di buoni e validi
interessi per la nostra regione.
Vada a nome dell'amico Dolchi il saluto più sincero e più
cordiale e l'augurio da parte del Consiglio regionale che le sue
future lotte elettorali abbiano il successo che si meritano.
Presidente
Ha chiesto la parola il Consigliere Milanesio,
ne ha facoltà.
Milanesio (PSI)
Molto brevemente. Credo sia giusto,
come hanno fatto anche altri consiglieri, ringraziare Giulio Dolchi
per il lavoro che ha saputo fa-re in questa Assemblea, nei diversi
ruoli che ha ricoperto e so-prattutto in quello prestigioso di
presidente del Consiglio regionale.
Dolchi è come tutti noi un uomo di parte, ma in lui è sempre
prevalso il momento istituzionale, la capacità di incarnare con
grande dignità e con grande equilibrio i ruoli istituzionali che è
stato chiamato a ricoprire.
Io voglio salutare Dolchi, che oggi lascia il Consiglio, come
uomo delle istituzioni, più che come uomo di partito, e come uomo
delle istituzioni si appresta ad affrontare una battaglia dura ma
che noi ci auguriamo vittoriosa per le sue personali fortune e per
quelle della Valle d'Aosta.
Presidente
Pongo in votazione le dimissioni del
Presidente del Consiglio regionale Giulio Dolchi.
Esito della votazione:
Presenti, votanti e favorevoli: 31
Il Consiglio prende atto all'unanimità delle dimissioni
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK