Consiglio Regionale della Valle d'Aosta - Oggetto del Consiglio n. 3762 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3762 del 9 maggio 1988 - Resoconto
OGGETTO N. 3762/VIII - APPROVAZIONE DEL PROTOCOLLO
MODIFICATIVO DEL PROTOCOLLO D'INTESA STIPULATO IN DATA 12 NOVEMBRE
1986, REP. N. 7840 TRA LA REGIONE VALLE D'AOSTA E LA SOCIETÀ "ILSSA
VIOLA INDUSTRIALE s.r.l.".
PRESIDENTE:
Do lettura della deliberazione in
oggetto:
IL CONSIGLIO
Premesso:
- che in data 12/11/1986 veniva stipulato il protocollo
d'intesa, rep. n. 7840, con il quale la Ilssa Viola Industriale
s.r.l. si impegnava a cedere alla Regione, terreni e fabbricati,
attrezzature e varie facenti parte del complesso industriale sito
in Pont-Saint-Martin e la centrale idroelettrica di Issime, nonché
la sottostazione di trasformazione;
- che la Ilssa Viola Industriale s.r.l. si impegnava a
trasferire il possesso dei beni oggetto della compravendita alle
seguenti scadenze:
- 31/12/1986 beni contrassegnati in verde nella cartina
allegata al protocollo d'intesa sopra citato;
- 28/02/1987 beni contrassegnati in blu nella planimetria di
cui sopra;
- 31/10/1987 beni contrassegnati in rosso nella planimetria
di cui sopra;
- 30/4/1988 beni contrassegnati in giallo nella planimetria
di cui sopra;
- che in data 9/12/1986, a rogito Favre n. 38001 rep., veniva
stipulato tra le parti l'atto di compravendita avente per oggetto i
beni di cui sopra;
- che la Ilssa Viola Industriale s.r.l., provvedeva, nel
termine previsto contrattualmente, alla consegna dei beni
contrassegnati in verde ed in blu nella cartina allegata al
protocollo d'intesa rep. n. 7840 (31/12/ /1986 e 28/2/1987); che
provvedeva poi a trasferire, in anticipo rispetto al termine
previsto (30/4/1988), il possesso di un capannone facente parte dei
beni contrassegnati in giallo nella planimetria di cui
sopra;
- che per quanto concerne il possesso dei beni contrassegnati
in rosso nella planimetria di cui sopra, il cui trasferimento era
previsto alla data del 31/10/1987, è sorta controversia tra le
parti, in quanto mentre la SMI S.p.A. - che ha incorporato nel
frattempo la Ilssa Viola Industriale s.r.l. - afferma di aver
adempiuto alla sua obbligazione contrattuale (considerando la
presenza nell'ambito di tali aree di taluni macchinari ed impianti
giuridicamente irrilevante), la Regione la considera inadempiente e
lamenta di non poter attuare su dette aree i suoi programmi di
sgombero e riconversione delle stesse, strettamente connessi a
quelli inerenti le aree già in precedenza liberate;
- che la Regione ha provveduto da parte sua alla esatta
esecuzione degli impegni a suo carico e che ora solo più deve
versare la somma di Lire 1.500.000.000=, come previsto al punto
7.3. del richiamato protocollo d'intesa del 12/11/1986;
- che a seguito di ciò la Regione avviava con la SMI S.p.A.,
e tramite i rispettivi legali, intense trattative al fine di
ottenere, nel minor lasso di tempo possibile, la piena
disponibilità di tutta l'area ex Ilssa Viola e il pagamento della
penale prevista a carico della Ilssa Viola Industriale s.r.l. nel
paragrafo 10 del protocollo d'intesa, che la SMI S.p.A. contesta di
dovere, quanto meno in ordine all'asserito manato trasferimento del
possesso dei beni contrassegnati in rosso nella richiamata
planimetria;
- che nel perseguimento di detti scopi, anche in via di
correttezza e ritenuto che la situazione di fatto attuale è in gran
parte dovuta ad eventi che la Ilssa Viola Industriale s.r.l. e la
incorporante SMI S.p.A. non potevano ragionevolmente prevedere e
che, comunque, stanno già affrontando con il massimo impegno; ma
contestualmente anche valutando le gravi ragioni che con carattere
di assoluta urgenza per la Regione, rendono necessaria la completa
sollecita liberazione degli immobili de quo, la Regione, si è
determinata - anche in vista del presente accordo globale già
delineato tra le parti - ad autorizzare la SMI S.p.A. all'uso
temporaneo, con equo corrispettivo, di due capannoni;
- che si rende pertanto necessario di approvare un nuovo
protocollo d'intesa tra la Regione e la Società SMI S.p.A.
modificativo del protocollo principale stipulato in data 12
novembre 1986, rep. n. 7840;
DELIBERA
di approvare l'allegato protocollo d'intesa tra la Regione
Valle d'Aosta e la SMI - Società Metallurgia Italiana S.p.A. -
modificativo del protocollo principale stipulato in data 12
novembre 1986, rep. n. 7840.
PROTOCOLLO D'INTESA
La Regione Autonoma Valle d'Aosta
, codice fiscale n.
80002270074 rappresentata dal Presidente della Giunta regionale
Dott. Augusto Rollandin a questo autorizzato in esecuzione della
deliberazione del Consiglio regionale n. ( ) controllata senza
osservazioni dalla Commissione di Coordinamento al n. del
- E -
La SMI - Società Metallurgia italiana - S.p.A.
, codice
fiscale n. 00931330583 quale incorporante la Ilssa Viola
Industriale s.r.l., qui rappresentata con ogni opportuno potere
da...
-PREMESSO
- che in data 12/11/1986 le parti sindacate, in ottemperanza
e
nel rispetto del quadro creato dalle leggi nazionali e
comunitarie per la ristrutturazione del settore siderurgico,
stipulavano il protocollo d'intesa, rep. n. 7840, con il quale la
Ilssa Viola Industriale s.r.l. si impegnava a cedere alla Regione,
terreni e fabbricati, attrezzature e varie facenti parte del
complesso industriale sito in Pont-Saint-Martin e la centrale
idroelettrica di Issime, nonché la sottostazione di
trasformazione;
- che la Ilssa Viola Industriale s.r.l. si impegnava a
trasferire il possesso dei beni oggetto della compravendita alle
seguenti scadenze:
- 31/12/1986 beni contrassegnati in verde nella cartina
allegata al protocollo d'intesa sopra citato;
- 28/02/1987 beni contrassegnati in blu nella planimetria di
cui sopra;
- 31/10/1987 beni contrassegnati in rosso nella planimetria
di cui sopra;
- 30/4/1988 beni contrassegnati in giallo nella planimetria
di cui sopra;
- che in data 9/12/1986, a rogito Favre n. 38001 rep., veniva
stipulato tra le parti l'atto di compravendita avente per oggetto i
beni di cui sopra;
- che la Ilssa Viola Industriale s.r.l., provvedeva, nel
termine previsto contrattualmente, alla consegna dei beni
contrassegnati in verde ed in blu nella cartina allegata al
protocollo d'intesa rep. n. 7840 (31/12/1986 e 28/2/1987); che
provvedeva poi a trasferire, in anticipo rispetto al termine
previsto (30/4/1988), il possesso di un capannone facente parte dei
beni contrassegnati in giallo nella planimetria di cui
sopra;
- che per quanto concerne il possesso dei beni contrassegnati
in rosso nella planimetria di cui sopra, il cui trasferimento era
previsto alla data del 31/10/1987, è
sorta controversia tra
le parti, in quanto mentre la SMI S.p.A. - che ha incorporato nel
frattempo la Ilssa Viola Industriale s.r.l. - afferma di aver
adempiuto alla sua obbligazione contrattuale (considerando la
presenza nell'ambito di tali aree di taluni macchinari ed impianti
giuridicamente irrilevante), la Regione la considera inadempiente e
lamenta di non poter attuare su dette aree i suoi programmi di
sgombero e riconversione delle stesse, strettamente connessi a
quelli inerenti le aree già in precedenza liberate;
- che la Regione ha provveduto da parte sua alla esatta
esecuzione degli impegni a suo carico e che ora solo più deve
versare la somma di Lire 1.500.000.000=, come previsto al punto
7.3. del richiamato protocollo d'intesa del 12/11/1986;
- che a seguito di ciò la Regione avviava con la SMI S.p.A.,
e tramite i rispettivi legali, intense trattative al fine di
ottenere, nel minor lasso di tempo possibile, la piena
disponibilità di tutta l'area ex Ilssa Viola e il pagamento della
penale prevista a carico della Ilssa Viola Industriale s.r.l. nel
paragrafo 10 del protocollo d'intesa, che la SMI S.p.A. contesta di
dovere, quanto meno in ordine all'asserito mancato trasferimento
del possesso dei beni contrassegnati in rosso nella richiamata
planimetria;
- che nel perseguimento di detti scopi, anche in via di
correttezza e
ritenuto che la situazione di fatto attuale
è
in gran parte dovuta ad eventi che la Ilssa Viola
Industriale s.r.l. e la incorporante SMI S.p.A. non potevano
ragionevolmente prevedere e che, comunque, stanno già affrontando
con il massimo impegno; ma contestualmente anche valutando le gravi
ragioni che con carattere di assoluta urgenza per la Regione,
rendono necessaria la completa sollecita liberazione degli immobili
de quo, la Regione, si è
determinata - anche in vista del
presente accordo globale già delineato tra le parti - ad
autorizzare la SMI S.p.A. all'uso temporaneo, con equo
corrispettivo, di due capannoni.
Tutto ciò premesso le parti convengono e stipulano, per
quanto d'uopo anche in via di transazione, quanto segue:
1) Le premesse costituiscono parte integrante ed essenziale
del presente protocollo d'intesa.
2) La Regione Autonoma Valle d'Aosta dà atto di aver
autorizzato e quindi ora conferma alla SMI S.p.A., che
quest'ultima, con decorrenza dall'8/4/1988 e sino al termine ultimo
e, a tutti i fini dichiarato e ritenuto essenziale, del 30/9/1988,
potrà utilizzare, come deposito temporaneo dei soli macchinari ed
attrezzature ancora esistenti nell'area contrassegnata in rosso
nella planimetria di cui sopra, i due capannoni di circa mq. 3.500
esistenti nell'area verde e già ben noti alle parti.
2.1.) Detta autorizzazione è condizionata al contestuale
impegno della SMI S.p.A. di provvedere alla rimozione dei
macchinari ed attrezzature esistenti sull'area contrassegnata in
rosso entro il 30/6/1988 e ciò per consentire alla Regione il
tempestivo avvio dei lavori di risistemazione della detta area,
lavori per cui sono già in corso le procedure di appalto che
prevedono che gli stessi debbano assolutamente terminare entro i
primi giorni del dicembre 1988.
Qualora, per problemi tecnici sopravvenuti ed obiettivamente
giustificati, lo smontaggio dei macchinari ed impianti situati
nell'area in questione non fosse stato ultimato alla data del
30/6/1988, la Regione consente fin d'ora che le relative operazioni
vengano concluse entro e non oltre la data, considerata essenziale
dalle parti, del 10/7/1988.
2.2.) Per l'utilizzazione dei due capannoni di cui al punto
2) a titolo di deposito temporaneo la SMI S.p.A. riconosce alla
Regione un indennizzo pari a Lire 7.500.000=
(settemilionicinquecentomila) mensili, da calcolarsi pro rata
temporis per il periodo intercorrente fra l'8/4/1988 e la
restituzione degli stessi alla Regione, da avvenire come detto più
sopra, entro e non oltre il 30/9/1988.
3) A modifica di quanto previsto nel protocollo d'intesa rep.
7840 del 12/11/1986, i terreni e fabbricati contrassegnati in
giallo nella planimetria ad esso allegata dovranno invece essere
categoricamente liberati ed il possesso alla Regione dovrà essere
trasferito entro e non oltre il 31/12/1989.
Per l'occupazione dei suddetti terreni e fabbricati la SMI
S.p.A. corrisponderà un indennizzo fin d'ora consensualmente
determinato e convenuto come segue:
3.1.) per il periodo 1/5/1988 - 30/3/1989: Lire 22.500.000=
(ventiduemilionicinquecentomila) mensili;
3.2.) per il periodo 1/4/1989 - 30/6/1989: Lire 30.000.000=
(trentamilioni) mensili;
3.3.) per il periodo 1/7/1989 - 30/9/1989: Lire 40.000.000=
(quaranta milioni) mensili;
3.4.) per il periodo 1/10/1989 - 31/12/1989: Lire 50.000.000=
(cinquantamilioni) mensili.
3.5.) In caso di trasferimento del possesso dei terreni e
fabbricati contrassegnati in giallo precedentemente alla scadenza
del 31/12/89 la SMI corrisponderà alla Regione solo l'indennizzo
relativo al periodo di effettiva occupazione secondo quanto
previsto.
4) A saldo, stralcio e transazione di ogni e qualsiasi
pretesa, anche a titolo di penale e risarcimento danni, della
Regione per il ritardo da essa lamentato nel trasferimento del
possesso dei beni contrassegnati in rosso nella planimetria
allegata al protocollo d'intesa rep. n. 7840 del 12/11/1986, la SMI
S.p.A. riconosce in favore della Regione medesima che lo accetta,
un indennizzo forfettario pari a Lire 200.000.000=
(duecentomilioni).
5) In caso di mancato rispetto da parte della SMI S.p.A. di
anche uno solo dei termini perentori ed essenziali del 10/7/1988
(di cui al paragrafo 2.1.), 30/9/1988 (di cui al paragrafo 2),
31/12/1989 (di cui al paragrafo 3), la Regione avrà facoltà, ai
sensi dell'art. 1456 Cod. Civ., di considerare risolti gli accordi
transattivi tutti di cui al presente protocollo d'intesa e di far
quindi valere le ragioni ad essa spettanti in base agli accordi
originari anche in ordine alla penale di Lire 3.000.000= per ogni
giorno di ritardo salva comunque la facoltà di far valere i propri
diritti scaturenti dal presente accordo.
6) La Regione si impegna a pagare il proprio residuo debito
di Lire 1.500.000.000= previsto al punto 7.3. del protocollo
d'intesa rep. n. 7840 del 12/11/1986 entro il 31/12/1989 o comunque
entro 30 giorni dalla data nella quale tutti gli immobili dell'area
ex Ilssa Viola saranno stati resi disponibili alla Regione stessa,
se precedente il 31/12/1989.
Nella stessa occasione la Regione avrà il diritto di
trattenere gli indennizzi dovutile dalla SMI S.p.A. a norma dei
paragrafi 2) 3) e 4) del presente accordo, salvo che non preferisca
pagare il proprio debito per intero ricevendo in pari tempo il
pagamento da parte della SMI delle somme come sopra
maturate.
In caso di ritardo ulteriore da parte della SMI, la Regione
avrà ovviamente diritto a trattenere quanto da essa dovuto sino al
momento dell'effettivo rilascio, mentre la SMI - ove la Regione non
si avvalga della clausola risolutiva espressa di cui al paragrafo
6) - sarà tenuta all'immediato versamento dell'indennità a suo
carico.
7) Nella scrittura in oggetto non è ravvisabile la stipula di
alcun contratto di locazione o affitto.
8) Qualsiasi controversia che dovesse insorgere fra le parti
in merito all'interpretazione e all'esecuzione del presente
protocollo sarà demandata al giudizio inappellabile di un collegio
di tre arbitri dei quali due arbitri nominati rispettivamente dalle
parti ed il terzo dagli arbitri come sopra designati o, in caso di
disaccordo, dal Presidente del Tribunale di Torino.
Il Collegio deciderà pro bono et aequo, senza formalità di
procedure osservate per altro le regole del
contraddittorio.
9) Le spese di registrazione del presente protocollo verranno
anticipate dalla Regione, ma sono poste a carico della SMI S.p.A.,
che provvederà a rimborsare la Regione a seguito di semplice
richiesta ed indicazione dell'importo.
PRESIDENTE:
Se nessuno chiede la parola, pongo in
votazione la deliberazione testé letta.
ESITO DELLA VOTAZIONE
Presenti: 22
Votanti: 21
Favorevoli: 21
Astenuti: 1 (Sandri)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK