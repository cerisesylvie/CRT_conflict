Consiglio Regionale della Valle d'Aosta - Oggetto del Consiglio n. 638 del 20 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 638 del 20 aprile 1994 - Resoconto
OGGETTO N. 638/X - Concessione di un contributo di 20.000.000
di lire, ai sensi della legge regionale n. 69/1993,
all'Associazione "Amici della musica" di Gressoney per
l'organizzazione di una serie di concerti.
Deliberazione - Il Consiglio
Premesso che:
Il sig. Nicola de la Pierre, Presidente dell'Associazione "Amici
della Musica" di Gressoney, ha presentato all'Assessorato della
Pubblica Istruzione, con lettera del 17 febbraio 1994, una
ri­chiesta tendente ad ottenere un contributo per l'organizzazione
di una serie di concerti che culmineranno nel periodo estivo nella
XIV° edizione della manifestazione internazionale di mu­sica da
camera denominata "Estate Musicale di Gressoney", in programma dal
19 febbraio al 28 dicembre 1994.
Il cartellone dell'iniziativa prevede i seguenti appuntamenti
musicali:
19/2 - Salone dell'Hôtel Gressoney
"Isotope" Jazz and Blues
3/4 - Chiesa di Gressoney-Saint-Jean
Orchestra da camera di Gressoney - Dir. Silvio Bar­bato
Soprano Kate Gamberucci e contralto Costanza Re­dini
26/6 - Villa Margherita
"Coul 'win' pipes Consort"
Musiche Irlandesi e Scozzesi d'altri tempi con Viellan pipes,
lowland small pipes, wistles, violino e cembalo
9/7 - Chiesa di Gressoney-La-Trinité
Omaggio a Palestrina
Coro Polifonico di Aosta - Dir. E. Blanc
16/7 - Salone d'Onore del Castel Savoia
Il duo Francesco Manara, violino e Claudio Voghera, piano
23/7 - Salone d'Onore del Castel Savoia
Il duo Anton Nicolescu, violoncello e Souzanne Hous­son,
piano
27/7 - Salone d'Onore del Castel Savoia
Duo pianistico Francescantonio e Paolo Pollice
3/8 - Salone d'Onore del Castel Savoia
Bruno de Filippi e Gigi Marson Jazz Quartet
6/8 - Salone d'Onore del Castel Savoia
"I Solisti di Milano"
Flauto, Mario Ancillotti e clarinetto, Vincenzo Ma­riozzi
11/8 - Piazzetta Inferiore di Gressoney-Saint-Jean
"New art ensemble"
Pianoforte, Bruno Canino
12/8 - Chiesa di Issime
Orchestra da camera di Gressoney
Soprano Gemma Bertagnolli
13/8 - Chiesa di Champorcher
Orchestra da camera di Gressoney
Soprano Gemma Bertagnolli
16/8 - Salone d'Onore del Castel Savoia
"Salzburgen Solisten"
20/8 - Salone d'Onore del Castel Savoia
Pianista Patrick Dheur
27/8 - Salone d'Onore del Castel Savoia
Quartetto Pablo Casals
3/9 - Salone d'Onore del Castel Savoia
Pianista Trefor Smith
10/10 - Auditorium di Pont-Saint-Martin
"Profumo di operetta"
Paula Scalera soprano, soubrette Susy Picchio, tenore Roberto
Bencivenga e comico presentatore Gigi Franchini
Pianista Vincent Scalera
10/12 - Salone dell'Hôtel Gressoney
Laura Fedele Jazz Quartet
28/12 - Chiesa di Gressoney-Saint-Jean
Orchestra da camera di Gressoney, Corale B. Marcel­lo - Dir. G.
Gruber
Soprano Rita Susovski, mezzosoprano Sara Mingar­do, tenore
Antonello Palombi, bari­tono M. Giossi
La richiesta è corredata inoltre di un dettagliato preventivo
delle spese che ammontano a 100.000.000 di lire.
Il Presidente dell'associazione ha dichiarato inoltre di poter
pa­reggiare le spese attraverso le seguenti entrate:
Incassi per vendita biglietti lire 8.000.000
Contributo dei Soci e dei Privati lire 6.000.000
Contributo A.P.T. Monte Rosa Walser lire 13.000.000
Contributo Regione Autonoma Valle d'Aosta lire 20.000.000
Contributo Comune di Gressoney-Saint-Jean lire 5.000.000
Contributo Comune di Gressoney-La-Trinité lire 3.000.000
Contributo VIII Comunità montana Walser
Alta Valle del Lys lire 20.000.000
Ministero Turismo e Spettacolo lire 25.000.000
I Servizi Culturali hanno provveduto all'istruttoria ed alla
va­lutazione della domanda, ritenendola ammissibile a contributo ai
sensi dell'articolo 3, comma 3 e dell'articolo 8, comma 1 della
legge regionale 20 agosto 1993, n. 69, tenuto conto dell'inte­resse
culturale della manifestazione.
La Giunta, su proposta dell'Assessore alla Pubblica Istruzione,
ha ritenuto opportuno aderire alla richiesta mediante la
con­cessione, ai sensi dell'articolo 3, comma 1 della legge
regionale n. 69/1993, di un contributo di lire 20.000.000.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
mo­dificazioni e dell'articolo 21 della legge regionale n. 18/1980
e successive modificazioni, in ordine alla legittimità della
presen­te deliberazione:
Richiamata la legge regionale 20 agosto 1993, n. 69;
Delibera
1) di approvare la concessione di un contributo, ai sensi della
legge regionale 20 agosto 1993, n. 69, di lire 20.000.000
(ventimilioni), all'Associazione "Amici della Musica" di Gresso­ney
(P. I.V.A. 00179480074) per l'organizzazione di una serie di
concerti che culmineranno nel periodo estivo nella XIV° edizio­ne
della manifestazione internazionale di musica da camera denominata
"Estate Musicale di Gressoney", in programma dal 19 febbraio al 28
dicembre 1994;
2) di approvare l'impegno di spesa di 20.000.000 (ventimilioni)
di lire da imputare al capitolo 57260 del bilancio preventivo della
Regione per l'anno 1994 ("Contributi ad Enti ed Associa­zioni
culturali ed educative per manifestazioni ed iniziative culturali e
scientifiche") che presenta la necessaria disponibili­tà;
3) di provvedere alla liquidazione della spesa ai sensi
dell'arti­colo 58 della legge regionale 27 dicembre 1989, n. 90 e
succes­sive modificazioni ed in due rate:
- la prima di 12.000.000 (dodicimilioni) di lire, non appena la
presente deliberazione sarà divenuta esecutiva;
- la seconda, a saldo, fino ad un massimo di 8.000.000
(ottomilioni) di lire su presentazione di un dettagliato e
docu­mentato rendiconto, tenendo presente che il contributo in
questione è soggetto alla ritenuta d'acconto del 4 percento
pre­vista dal D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'ar­ticolo 1 del
decreto legislativo 13 febbraio 1993, n. 40, come cor­retto dal
successivo decreto legislativo. 10 novembre 1993, n. 479 e di darne
esecuzione.
Presidente -
Se non ci sono interventi possiamo
passare alla votazione della deliberazione in oggetto.
Presenti, votanti e favorevoli: 26
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK