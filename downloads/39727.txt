Consiglio Regionale della Valle d'Aosta - Oggetto del Consiglio n. 2819 del 20 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2819 del 20 giugno 2017 - Resoconto
OGGETTO N. 2819/XIV - Interpellanza: "Interventi previsti
relativamente all'area del Teatro romano di Aosta".
Rosset (Presidente) -
Punto n. 24 dell'ordine del giorno.
Per l'illustrazione, chiede la parola il collega Bertin, ne ha
facoltà.
Bertin (ALPE) -
Ritorno con questa interpellanza su un
argomento del quale mi sono interessato in molte occasioni nella
passata legislatura in modo particolare: l'argomento è quello dei
monumenti della città di Aosta e della relativa valorizzazione e
conservazione degli stessi. Spesso mi sono occupato della Porta
Pretoria, del Teatro romano, delle cinte murarie, eccetera, anche
perché rappresentano un patrimonio importantissimo della nostra
città e che ne fa una città dal grande interesse anche turistico,
oltre che culturale. In queste attività relative ai monumenti della
città di Aosta mi ero interessato all'utilizzo di queste aree della
città, in particolare nel caso specifico di quello che ormai è
diventato il parco archeologico del Teatro romano. Abbiamo letto di
una volontà di riutilizzare questa parte del parco archeologico, la
parte relativa a quella zona che si chiama "ex birreria Zimmerman"
per spettacoli. Ricordo che quest'area era già stata oggetto di un
intervento nel quale era stata realizzata una struttura metallica
molto ingombrante con dei costi molto elevati qualche anno fa.
Struttura che poi non era stata utilizzata per un certo periodo e
che aveva avuto un impatto negativo anche in ragione degli aspetti
finanziari che questa comportava. Ricordo che per il solo
allestimento ogni anno venivano spesi circa 260 mila euro: parlo
del 2012, ad esempio, l'ultima volta nella quale è stata allestita
quest'area spettacoli del Teatro romano. Tra l'altro, quest'area è
stata anche interessata da una riorganizzazione e da un intervento
poco tempo fa, credo sia stato realizzato un bando per un
intervento di valorizzazione della zona, un bando che credo si
rifaccia allo studio di fattibilità realizzato anni or sono
dall'architetto Bruno per Aosta est, nella parte dei monumenti
romani di Aosta est, per i quali alcuni ipotizzavano alcuni
interventi. In questa prospettiva questa struttura metallica molto
probabilmente, non essendo presente nello studio dell'architetto
Bruno, dovrà essere smantellata o comunque dovrà subire un
intervento, un'utilizzazione diversa. Pertanto, anche in ragione di
queste notizie un po' contraddittorie, volevo un po' capire quali
erano gli interventi che si ha intenzione di realizzare all'interno
del Teatro romano e poi anche gli intendimenti per gli anni futuri,
anche in relazione a questo bando che riguarda l'utilizzo della
zona.
Presidente -
Ha chiesto la parola l'Assessore Certan, ne
ha facoltà.
Certan (ALPE) -
Collega Bertin, in riferimento alla sua
interpellanza relativa all'area sul Teatro romano di Aosta,
all'area spettacoli, facciamo presente che attualmente sono in atto
le procedure per gli interventi di allestimenti e di risistemazione
dell'area medesima, così come definiti dalla deliberazione n. 709
del 5 giugno 2017, al fine di recuperare la struttura esistente,
che è ancora presente e in buono stato, adeguandola alle esigenze
dettate dalle manifestazioni previste, manifestazioni che abbiamo
cercato per questa estate di coordinare, e abbiamo cercato di
coordinarci come Assessorati: Assessorato del turismo, Assessorato
dell'agricoltura per quanto riguarda l'allestimento dell'area e per
la parte enogastronomica, e il Comune di Aosta e l'Assessorato
dell'istruzione e cultura.
Collega Bertin, lei mi chiede quale sarà la destinazione di tale
area. Sarà la destinazione che in qualche modo già aveva sin
dall'epoca romana: quella di zona adibita a teatro e spettacoli
durante la stagione estiva. Di seguito cerco di riportare i
principali interventi che fanno parte di una programmazione in
qualche modo concertata con il Comune di Aosta, anche se non in
tutte le iniziative vi è stato il coinvolgimento per quanto
riguarda risorse, ma in tutte le iniziative abbiamo cercato di fare
un tavolo tecnico e di coordinarci. Fa parte poi di una
programmazione su Aosta che è stata programmata anche sul
territorio valdostano.
Per quanto riguarda i principali interventi, vi è la
risistemazione dell'area dell'ex birreria consistente in
particolare:
- nell'inserimento di nuovi elementi strutturali per adeguare il
palco;
- in interventi propedeutici all'ampliamento della platea;
- nel noleggio e nella posa di elementi di sicurezza, perché lo
dobbiamo chiaramente adeguare anche alle varie norme di sicurezza
per poter fare spettacoli e adibire un'area a spettacolo;
- nella fornitura di beni in acquisto e nel noleggio di servizi
consistenti in particolare nel montaggio, nello smontaggio e nel
trasporto presso il magazzino dell'Amministrazione regionale sito a
Saint-Marcel delle seguenti attrezzature: palco modulare, 350 sedie
monoscocca che sono già presenti; noleggio attrezzature, in
particolare di 400 sedie, sempre monoscocca, coperture modulari,
fondali palcoscenico, WC chimici, teli, installazione impianto
audio luci.
Alcuni lavori previsti inerenti, ad esempio, la pavimentazione
ed altri interventi tecnici, saranno disponibili anche per
manifestazioni invernali: ad esempio, il
Marché Vert Noël
.
Ci siamo accordati con il Comune che organizza e segue in
particolare il
Marché Vert Noël
e l'Assessorato
dell'agricoltura, che fornisce alcuni lavori di manutenzione e
struttura per fare un lavoro e intervenire una sola volta. Stiamo
quindi cercando di fare degli interventi che siano anche duraturi
per le altre manifestazioni. L'allestimento di tale area già
proposto nelle stagioni estive - come ricordava lei - dal 2010 al
2012 all'interno di un sito originariamente concepito come sede di
spettacoli contribuisce in maniera importante alla valorizzazione
della programmazione culturale estiva, attribuendo un valore
aggiunto all'area culturale, turistica nel comune di Aosta e di
concerto con il Comune.
Nella stessa deliberazione, citata in premessa, sono individuate
anche una serie di manifestazioni che troveranno collocazione
nell'area spettacoli del Teatro romano a partire dall'apertura di
Celtica
, l'inaugurazione della rassegna di
Celtica
e
di
Ététrad
saranno fatte al Teatro romano, e ritrovano una
data e una collocazione anche in Aosta. Passando poi per
Ouverture nocturne
: spettacoli di suoni e luci al teatro,
per
Aosta classica
e per una rassegna che offrirà alcuni
appuntamenti di teatro, danza e musica completando la
programmazione dell'
Été au théâtre
. Si sta valutando di
arricchire l'offerta con alcuni appuntamenti di cinema all'aperto.
Considerato che alcuni appuntamenti sono ancora
in itinere
,
mi sarà possibile fornire il dettaglio a lavori ultimati, quindi
sarò disponibile chiaramente a darle subito tutta la documentazione
appena avremo anche noi i dettagli. Ogni evento prevede il
pagamento del biglietto cumulativo, che consente la visione dello
spettacolo e la visita ai siti della città di Aosta, con
l'eccezione di alcune collaborazioni con altri enti: ad esempio,
quello della Polizia di Stato, di
Aosta classica
e degli
eventuali appuntamenti di cinema. La riqualificazione definitiva
dell'area spettacoli del Teatro romano è prevista, invece, nel
progetto integrato - lo ricordava lei - rete, cultura e turismo per
la competitività, la valorizzazione del comparto cittadino
denominato Aosta est e attualmente il relativo bando di gara è in
pubblicazione a cura della SUA, quindi anche tutta la
valorizzazione dell'area del teatro, della Porta Pretoria,
eccetera...tutta quella zona farà parte della riqualificazione
definitiva di quest'area.
Presidente -
Per la replica, chiede la parola il collega
Bertin, ne ha facoltà.
Bertin (ALPE) -
È proprio in relazione all'utilizzo
definitivo di quest'area che nasceva questa interpellanza. Volevo
capire qual era l'intenzione in prospettiva dell'utilizzo di
quest'area, poiché se seguiamo il progetto all'epoca elaborato
dall'architetto Bruno, che valorizzava quell'area, non viene
inserita questa struttura metallica all'interno di questo progetto.
Pertanto l'idea era capire qual era la prospettiva nel lungo
periodo dell'utilizzo di quest'area.
Per quanto mi riguarda, ho già detto in altre occasioni che
quest'area bisogna tenere in considerazione che è un parco
archeologico e che va utilizzata certamente anche per gli
spettacoli. Nasce come zona di spettacoli, pertanto è giusto che si
tengano spettacoli, ma devono essere spettacoli che
contemporaneamente valorizzano il parco archeologico, perché ormai
si parla di parco archeologico... Non vorrei che quest'area venisse
poi utilizzata per ogni sorta di spettacolo, che non sarebbe utile
né alla valorizzazione del parco, del teatro, né per un corretto
utilizzo dello stesso. Sono aree che vanno utilizzate per
spettacoli di valore e in occasioni particolari. Vi sono in città
altri siti che possono accogliere molti spettacoli di diversa
natura, lasciando al Teatro romano un utilizzo di qualità per
spettacoli unici e particolari. Questa è la mia idea personale, per
cui bisognerebbe utilizzare quest'area di spettacoli nata come tale
e che tale dovrebbe rimanere per occasioni particolari e
particolarmente importanti.
Fatta questa premessa, constato che verrà utilizzata quest'anno,
mentre per gli anni a venire non si sa ancora, anche perché non si
sa in prospettiva quali saranno poi i progetti su quest'area. La
mia preoccupazione è che venga utilizzata con giudizio, tenendo
conto del valore che rappresenta dal punto di vista archeologico
quest'area. Constato che andremo a spendere, se non sbaglio, 120
mila euro quest'anno per l'allestimento di questa parte di parco
archeologico. Qualche anno fa ne spendevamo 260, vorrei anche
capire la differenza di questa spesa a cosa è dovuta, ma mi
informerò successivamente. Concludendo mi auguro che in prospettiva
quest'area venga valorizzata per spettacoli unici e di grande
qualità e non per spettacoli di ogni genere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK