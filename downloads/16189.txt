Consiglio Regionale della Valle d'Aosta - Oggetto del Consiglio n. 2539 del 7 maggio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Precedente
Successivo
Resoconto integrale del dibattito dell'aula
Oggetto del Consiglio n. 2539 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2539/X Interventi regionali per i danni causati alle
colture agricole dalla siccità e dal gelo. (Interrogazione)
Interrogazione Preso atto della lettera indirizzata
dall'Associazione Agricoltori all'Assessore regionale
all'Agricoltura, relativa ai danni causati alle coltivazioni dalla
siccità e dal gelo di questi ultimi mesi;
Venuto a conoscenza dagli organi d'informazione degli
accertamenti che verranno effettuati dai periti dell'Assessorato
all'Agricoltura al fine di valutare lo stato di calamità
naturale;
Constatato che le avversità atmosferiche, causa dei problemi
citati nella lettera in oggetto, sono da ritenersi quale calamità
naturale di tipo eccezionale e pertanto si rende doveroso un
intervento immediato dell'Amministrazione regionale volto a
sollevare economicamente gli agricoltori dai disagi che il gelo e
la siccità hanno causato al loro lavoro;
il sottoscritto Consigliere regionale
Interroga
l'Assessore competente per sapere:
1) quali sono stati i risultati degli accertamenti effettuati
dai tecnici dell'Assessorato;
2) quali sono gli interventi già intrapresi o ancora da
intraprendere al fine di aiutare l'agricoltura valdostana a
superare questo difficile momento di calamità, anche attraverso
misure economiche straordinarie.
F.to: Lanièce
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Come evidenziato dal collega Consigliere, i problemi
sono relativi alle condizioni meteo-climatiche che hanno
caratterizzato i primi mesi del ?97, in particolare siccità e gelo.
Il mese di marzo è stato caratterizzato da una temperatura
mediamente più elevata rispetto agli anni precedenti, rispetto alle
medie, cosa che ha ingenerato una fioritura precoce dei frutteti e
ha anticipato il ciclo vegetativo dei vigneti.
Nella settimana fra il 18 e il 23 aprile le temperature sono
andate invece sotto lo zero, cosa che ha provocato ingenti
danni.
La settimana scorsa i tecnici dei Servizi di assistenza tecnica
e dei Servizi agrari hanno concluso i sopralluoghi e mi hanno
relazionato di una situazione che è particolarmente importante.
I danni relativi alla siccità riguardano soprattutto le colture
foraggiere, dove per quanto riguarda i prati asciutti e i pascoli,
ad esclusione degli alpeggi che ancora fortunatamente non hanno
iniziato il ciclo vegetativo per cui non sono stati colpiti da
particolari problemi, i danni stimati ammontano a circa 1,5
miliardi ed è stata stimata una perdita di raccolto intorno al 50
percento delle produzioni. Questo per quanto riguarda tutti i prati
asciutti e i pascoli del fondovalle e dei mayens.
Per quanto riguarda prati irrigui e arborati, quindi prati
irrigabili, la percentuale di danno stimata è intorno al 25-30
percento, per una stima complessiva di circa 3,5 miliardi di
mancato raccolto.
Per quanto riguarda il settore della frutta e della vite la
stima è complessivamente di 3 miliardi: 1,45 miliardi per
frutticoltura e 1,486 miliardi per la viticoltura.
Bisogna dire che si tratta di stime di larga massima, perché
sono relative a rilievi che sono stati fatti in un momento molto
precoce rispetto alla completezza dei cicli vegetativi. Stime più
puntuali potranno essere fatte nei momenti che precedono la
raccolta.
Sulla base di questi dati che ho esposto alla giunta regionale
nella seduta di lunedì scorso, sono stato autorizzato dalla Giunta
a iniziare le procedure per la dichiarazione dello stato di
calamità, cosa che ci consente di attingere al fondo di solidarietà
nazionale.
Gli interventi per indennizzare questi danni sono quelli
previsti dalla legge n. 30/84, titolo VIII, articoli 41-43.
Presidente Ha chiesto la parola il Consigliere Lanièce.
Lanièce (GA) Ringrazio l'Assessore per l'esposizione dei dati;
lo invito solo a farci sapere nella commissione competente di
eventuali nuove stime di questi danni, tenuto conto dell'importanza
che riveste l'agricoltura per la nostra regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK