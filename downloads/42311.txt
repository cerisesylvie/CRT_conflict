Consiglio Regionale della Valle d'Aosta - Oggetto del Consiglio n. 1190 del 31 gennaio 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1190 del 31 gennaio 2020 - Resoconto
OGGETTO N. 1190/XV - D.L. n. 46: "Bilancio di previsione
della Regione autonoma Valle d'Aosta per il triennio
2020/2022".
Rini (Presidente) -
L'esame del DL 46 all'articolo 1 ci
sono solo delle modifiche agli importi in sede di coordinamento
formale. Possiamo mettere in votazione l'articolo 1? Ci sono delle
richieste? Apriamo la votazione. Chiudiamo la votazione.
Presenti: 35
Votanti: 19
Favorevoli: 19
Astenuti: 16 (Aggravi, Cognetta, Distort, Ferrero, Gerandin,
Luboz, Lucianaz, Manfrin, Mossa, Nasso, Pulz, Restano, Russo,
Sammaritani, Spelgatti e Vesan).
Il Consiglio approva.
All'articolo 2 vi è l'emendamento 1 della II Commissione.
Qualcuno vuole illustrarlo? La parola al collega Bertin.
Bertin (RC-AC) -
Questo è un argomento che il Consiglio
regionale ha affrontato diverse volte ed è relativo alla Maison du
Val d'Aoste di Parigi, Maison du Val d'Aoste per la quale in questo
bilancio è prevista una spesa di 330.000 euro circa. L'emendamento
riguarda la prosecuzione di diverse mozioni approvate da questo
Consiglio nell'arco di questa e della precedente legislatura,
mozioni che andavano nella direzione di dare un significato a
questa struttura che nel tempo è costata molte risorse
all'Amministrazione regionale, ma che certamente non ha avuto per,
come dire, opinione comune, trasversale, i risultati che avrebbe
dovuto cogliere. Da questo punto di vista quest'emendamento
rappresenta un "punto a capo", anche perché finora, al di là delle
mozioni, alla fine, all'atto pratico, si è fatto ben poco e si
continua a trascinare questa struttura senza darle quella svolta
necessaria. Da questo punto di vista quest'emendamento rappresenta
la possibilità di mettere un "punto a capo" e di ripensare in modo
definitivo alla presenza della Valle d'Aosta a Parigi, che può
essere vista essenzialmente come una presenza di tipo
istituzionale, legata anche a quel dovere di memoria che come Valle
d'Aosta abbiamo nei confronti dell'emigrazione che ha riguardato in
modo particolare Parigi, oppure come promozione turistica o
comunque promozione in generale della nostra regione; le due cose
insieme abbiamo visto che non funzionano, perché una presenza
soltanto istituzionale dovrebbe avere dei costi molto, molto
inferiori e affiancare una promozione turistica, come è stato fatto
finora, non ha dato nessun risultato, o risultati
impercettibili.
Pertanto è l'occasione di scegliere cosa si vuole fare a Parigi,
se si vuole andare in quella direzione o nell'altra, secondo le
ipotesi tracciate nella mozione approvata all'unanimità da questo
Consiglio. Vale a dire, se si riesce a provare una situazione
diversa di gestione che sinora non si è riusciti a trovare,
altrimenti si chiuda e si venda l'immobile acquistato una decina di
anni fa tramite Finaosta, se si vorrà si potrà immaginare una
presenza più efficace, diversa, in funzione degli obiettivi che ci
si deve porre riguardo alla presenza della nostra Regione
nell'agglomerato di Parigi.
L'emendamento sostanzialmente è un "punto a capo" per ripartire
in modo diverso, con degli obiettivi un po' più chiari, senza
continuare a trascinare in eterno, senza una scelta, questa
struttura che ha dimostrato per opinione comune - condivisa da
tutto il Consiglio, avendo votato una mozione che avevo presentato
tanto tempo fa - di essere non efficace.
Presidente -
Altri su questo? Ha chiesto la parola il
Presidente Testolin.
Testolin (UV) -
Oui, pour essayer de justifier le fait
que ce n'est pas le cas d'approuver cet amendement présenté par
monsieur Bertin. Le collègue Bertin a bien voulu souligner toute
une série de criticités qu'on a déjà débattues plusieurs fois dans
cette salle, mais on doit aussi penser que récemment on a bien
voulu approuver à l'unanimité un parcours qui puisse donner une
gestion différente de la Maison du Val d'Aoste. Un parcours qui a
été communiqué officiellement à Finaosta, pour essayer d'envisager
une gestion qui puisse remoduler l'activité à l'intérieur de la
Maison du Val d'Aoste d'une façon différente par rapport au passé.
Pour faire ça évidemment, il y a la nécessité d'avoir la
disponibilité financière, qui sera, je crois, inférieure à celle
garantie autrefois à ce type de gestion. Donc, je demande de
continuer dans le sillon tracé avec la motion approuvée récemment,
afin d'assurer un futur à la Maison du Val d'Aoste et pour la faire
vivre d'une façon tout à fait différente, selon l'esprit qu'on
retrouve dans l'engagement démontré dans ces semaines après la fête
de l'arbre de Noël même par les émigrés qui - dans cette période où
il n'y aura pas la possibilité de travailler avec une nouvelle
gestion - ont bien voulu souligner le fait de vouloir prendre en
charge la gestion de la Maison pour six mois, afin de donner une
continuité au travail qu'on a fait surtout pour eux, mais aussi
pour tous les Valdôtains et pour tous les Français qui désirent
connaître de quelque façon la Vallée d'Aoste.
Donc, je demanderais de repousser cette proposition avec tout le
respect pour le conseiller Bertin, évidemment.
Présidente -
Est-ce qu'il y a d'autres qui souhaitent
intervenir ? Pas d'autres requêtes. Je peux mettre en votation? A
demandé la parole pour déclaration d'intention le collègue
Bertin.
Bertin (RC-AC) -
Quest'emendamento, tra l'altro votato
dalla Commissione, non è in contraddizione con la mozione approvata
all'unanimità, tra l'altro l'avevo presentata io tempo fa. Anzi, ne
è l'applicazione, seguendo la logica di quella mozione. E di per sé
non impedirà in un secondo momento, entro l'anno, di fare delle
scelte avendo anche a disposizione più opzioni. Perché noi abbiamo
un costo di gestione, un "costo opportunità" nel tenere i soldi di
quest'immobile, immobile che tra l'altro non ha le caratteristiche
adatte per svolgere sia una funzione di promozione che una funzione
di rappresentanza.
Pertanto bisognerebbe avere un quadro generale, come ho già
chiesto nella mozione anni fa - ma a quanto pare non si è mai fatto
- per poter fare delle scelte e mettere un "punto e a capo" e
ripartire fra sei mesi con le idee chiare e con un progetto che
abbia un senso, che non sia soltanto un modo per utilizzare delle
risorse in modo poco efficace. È necessario per questo emendamento,
peraltro approvato dalla Commissione, andare in questo senso ed è
coerente con la mozione approvata due anni fa.
Présidente -
Il y a d'autres ? A demandé la parole la
collègue Favre.
Favre (AV) -
Pour demander la votation secrète, s'il vous
plaît.
Présidente -
Merci, s'il n'y a pas d'autres requêtes on
peut ouvrir. A demandé la parole pour déclaration d'intention le
collègue Lucianaz. À vous.
Lucianaz (LEGA VDA) -
Seulement pour annoncer que la Lega
vallée d'Aoste ne s'occupe pas des problèmes du gouvernement, mais
sûrement on ne veut pas couper nos liens avec nos frères qui
résident à Paris et donc si le gouvernement que vous soutenez,
collègue Bertin, ne trouve pas des solutions, et dès le mois de
juillet il n'a pas encore trouvé aucune proposition pour ce qui est
du futur de cette maison ce n'est pas question à nous. Donc, voilà,
seulement pour dire à tout le monde que la Lega n'a aucune idée de
couper les relations avec nos frères à l'étranger.
Présidente -
Il y a d'autres ? S'il n'y a pas d'autres,
j'ouvre la votation. Votate. Chiudiamo la votazione.
Presenti: 35
Votanti: 12
Favorevoli: 11
Contrari: 1
Astenuti: 23
Il Consiglio non approva.
Passiamo ora all'emendamento 2 della II Commissione. Qualcuno
vuole intervenire? Possiamo mettere in votazione? Apriamo la
votazione. Chiudiamo la votazione.
Presenti: 35
Votanti: 19
Favorevoli: 19
Astenuti: 16 (Aggravi, Cognetta, Distort, Ferrero, Gerandin,
Luboz, Lucianaz, Manfrin, Mossa, Nasso, Pulz, Restano, Russo,
Sammaritani, Spelgatti e Vesan).
Il Consiglio approva.
Emendamento dell'Assessore Bertschy. Qualcuno vuole prendere la
parola? Possiamo dare lo stesso risultato? No. Apriamo la
votazione. Chiudiamo la votazione.
Presenti: 34
Votanti: 22
Favorevoli: 22
Astenuti 12 (Aggravi, Cognetta, Distort, Ferrero, Gerandin,
Luboz, Lucianaz, Manfrin, Pulz, Restano, Sammaritani e
Spelgatti).
Il Consiglio approva.
E poi l'emendamento Minelli, vuole illustrarlo? Prego.
Minelli (RC-AC) -
Quest'emendamento è legato al trasporto
ferroviario e insiste in particolare sul programma 10001, noi
chiediamo di aumentare per quest'anno di 100.000 euro questo
programma nella parte delle spese correnti e di 900.000 per
quest'anno e di 2 milioni ciascuno per gli anni a seguire nella
parte sulle spese in conto capitale. Nei prossimi tre anni saranno
notevoli gli investimenti che lo Stato italiano e Rete Ferroviaria
Italiana faranno per il potenziamento della ferrovia valdostana,
c'è una previsione di spesa che supera i 100 milioni di euro,
riteniamo che in alcuni casi, sia pure circoscritti, sia necessario
anche un intervento della Regione per alcune opere, in particolare
per gli studi di fattibilità e alcuni interventi su delle
infrastrutture, nella fattispecie alcuni raddoppi selettivi e in
particolare degli interventi sulle stazioni ferroviarie.
Per questo la necessità è di aumentare in totale di un milione
nel 2020, di 2 milioni nel '21 e nel '22, e riteniamo che sia
importante un segnale anche dal punto di vista della partecipazione
finanziaria da parte della Regione per un obiettivo che abbiamo
ritenuto tutti quanti importante e che è contenuto nel programma
strategico.
Presidente -
Non ci sono richieste d'intervento, possiamo
votare. Apriamo la votazione. Chiudiamo la votazione.
Presenti:  35
Votanti: 11
Favorevoli: 8
Contrari: 3
Astenuti: 24 (Aggravi, Baccega, Barocco, Bertschy, Certan,
Chatrian, Daudry, Distort, Farcoz, Favre, Gerandin, Lavevaz, Luboz,
Lucianaz, Manfrin, Marquis, Marzi, Morelli, Nogara, Peinetti,
Sammaritani, Spelgatti, Testolin e Trione).
Il Consiglio non approva.
Emendamento Aggravi. Vuole illustrarlo?
Aggravi (LEGA VDA) -
Purtroppo quest'emendamento ha il
parere negativo, un parere negativo che deriva da una quota parte
di risorse purtroppo non disponibili e da un problema tutto tecnico
riguardo all'applicazione del principio del coordinamento formale.
Sicuramente chi è a casa queste cose magari non le capisce,
soprattutto la seconda. Io credo che ci sia la necessità comunque
di normare in futuro, il fatto che quando tutti i documenti di
bilancio, il DEFR arrivano insieme, ci deve essere la necessità di
poter andare ad allineare... chiedo scusa, il parere è negativo ma
è abbastanza importante questo aspetto, soprattutto perché c'è un
impegno scritto di pugno da parte dell'Assessore che vorrei
sottolineare e quindi fare un invito poi all'Assessore, perché l'ha
scritto, tra l'altro di pugno. Questo tecnicismo impedisce la
possibilità di esprimersi su un aspetto che per una volta, visto
che spesso ci siamo combattuti anche aspramente in questo
Consiglio, aveva trovato il favore di tutti e 35 con una mozione -
presentata dal collega Luboz, ma sottoscritta da molti altri
colleghi, tra cui ricordo la collega Russo - che impegnava il
Governo regionale a garantire, in accordo ovviamente col personale
medico, ai pazienti affetti di diabete mellito di tipo 1 e a quelli
di tipo 2 insulino-dipendenti degli adeguati presidi che sono molto
importanti soprattutto per le condizioni di vita e per le
condizioni di prevenzione di una malattia silenziosa ma
pericolosissima, che forse molti sottovalutano ma, vi posso
assicurare per esperienza personale, che è qualcosa che non è
assolutamente facile; soprattutto, spesso, per i più piccoli, ma
anche per chi si è ammalato da grande - e io penso a un caso che
conosco molto bene - è qualcosa che ti cambia la vita da un giorno
all'altro e ti fa capire perché negli ultimi mesi magari eri
diverso dal solito.
L'impegno nasceva da una trattativa tra l'Assessore competente e
i Consiglieri proponenti. Oggi non possiamo votare
quest'emendamento che metteva delle risorse in più sui LEA
aggiuntivi per poter dar corso a questo potenziamento che oggi è in
essere, perché comunque, come sappiamo, la sanità costa, però io
credo che se qua ci riempiamo la bocca per quanto riguarda il
sociale, l'aiuto alle persone, soprattutto il dare a tutti dignità
e la possibilità di vivere una vita normale, è qualcosa di molto
importante.
Oggi non possiamo votare quest'emendamento ma io spero che
chiunque poi ricoprirà... comunque guardo anche lei Assessore, si
faccia portatore di questa mozione che, ripeto, è stata votata da
tutti e 35 e io penso che tutti e 35, al di là di come andranno le
nostre carriere politiche... si potrà un domani continuare a
mantenere viva quest'impegnativa e trovare una soluzione perché sui
LEA aggiuntivi si possa - come per altre malattie, perché poi a un
certo punto non dobbiamo neanche creare delle competizioni tra
malati, perché non è l'obiettivo - sostenere e comunque garantire a
tutti parità di dignità, soprattutto nei momenti più difficili.
Presidente -
Grazie collega, anche per il tema che ha
portato in quest'Aula con questo emendamento che non può essere
messo in votazione per la ragione che ha già ricordato. Possiamo
mettere in votazione l'articolo 2. Apriamo la votazione. Chiudiamo
la votazione.
Presenti:  34
Votanti: 18
Favorevoli: 18
Astenuti: 16 (Aggravi, Cognetta, Distort, Ferrero, Gerandin,
Luboz, Lucianaz, Manfrin, Mossa, Nasso, Pulz, Restano, Russo,
Sammaritani, Spelgatti e Vesan).
Il Consiglio approva.
All'articolo 3 vi è l'emendamento 3 della II Commissione.
Possiamo dare lo stesso risultato? Stesso risultato. Stesso
risultato anche all'articolo 3? Stesso risultato. All'articolo 4?
Stesso risultato. All'articolo 5? Stesso risultato.
All'articolo 6 vi è l'emendamento 4 della II Commissione che è
sostitutivo. Stesso risultato.
Passiamo ora alla votazione del DL 46 che sarà oggetto di
modifiche in sede di coordinamento formale innanzitutto per
adeguare agli emendamenti approvati il bilancio di previsione, il
programma regionale dei lavori pubblici e dei servizi di
architettura e ingegneria per l'anno 2020-2022 e il relativo elenco
annuale allegati al DL e agli importi complessivi delle previsioni
di entrata e delle autorizzazioni di spese previste all'articolo 1,
e anche per aggiornare tutti gli importi relativi agli aggregati
evoluti in conseguenza del prosieguo della gestione tra i quali, a
titolo di esempio, i residui, le previsioni di cassa, il valore
dell'accertato e dell'impegnato, il fondo pluriennale vincolato, la
tabella dimostrativa del risultato di amministrazione presunto e la
nota integrativa. Se non ci sono richieste d'intervento, poniamo in
votazione la legge nel suo complesso. Apriamo la votazione.
Chiudiamo la votazione.
Presenti: 35
Votanti: 23
Favorevoli: 20
Contrari: 3
Astenuti: 12 (Aggravi, Distort, Gerandin, Luboz, Lucianaz,
Manfrin, Mossa, Restano, Russo, Sammaritani, Spelgatti eVesan).
Il Consiglio approva.
Mi è pervenuta la richiesta da parte dell'assessore Chatrian di
convocare una conferenza dei capigruppo; convochiamo la conferenza
dei capigruppo però il Consiglio termina ora.
La seduta termina alle ore 21:20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK