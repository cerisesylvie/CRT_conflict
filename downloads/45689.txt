Consiglio Regionale della Valle d'Aosta - Oggetto del Consiglio n. 2344 del 20 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2344 del 20 aprile 2023 - Resoconto
OGGETTO N. 2344/XVI - Interrogazione: "Attivazione del tavolo
tecnico-politico per la soluzione della questione del contratto
degli Operatori di sostegno".
Bertin (Presidente) -
Alla presenza di 31 consiglieri,
iniziamo i lavori del Consiglio di oggi. Punto n. 9 all'ordine del
giorno.
Risponde il Presidente della Regione, ne ha facoltà.
Testolin (UV) -
Si interroga l'Assessore competente per
sapere se sia stato attivato un tavolo tecnico-politico per
risolvere la questione del contratto degli operatori di sostegno.
Questa interrogazione è simile a una interpellanza che è stata
presentata da un altro gruppo, ma rispondo io in sostituzione
dell'Assessore per significare come si confermi che il tavolo è
stato inserito il 15 febbraio 2023 e che siano state svolte due
riunioni introduttive alla presenza degli amministratori. In
realtà, nella prima riunione - alla quale non ho partecipato perché
sono arrivato successivamente, mentre alla seconda ho partecipato
personalmente - si è fatta una trattazione complessiva delle
attività svolte all'interno della società di servizi, per decidere
poi di andare ad analizzare tematica per tematica quelle che erano
le criticità e le situazioni da verificare. Dopodiché c'è stato in
data 5 aprile un primo incontro tecnico, alla presenza della
Sovrintendente agli studi, che si è focalizzato più che altro sulle
tematiche legate agli operatori di sostegno. A questo incontro farà
seguito una nuova riunione con gli amministratori di riferimento
entro la fine del corrente mese di aprile, per condividere le
riflessioni tecniche effettuate che hanno riguardato la durata e la
tipologia del contratto, nonché le attività di programmazione, di
formazione e di valutazione.
Questo per dire che l'attività di confronto con la società di
servizi è nella sua fase di elaborazione e di confronto per
addivenire, per quel tipo di settore, così come per gli altri che
sono gestiti dalla società dei servizi, a una verifica di quelli
che possono essere gli interventi finalizzati a migliorare la
situazione lavorativa e anche remunerativa nel suo complesso.
Presidente -
Replica il consigliere Manfrin.
Manfrin (LEGA VDA) -
Come ovviamente lei sa e come ha
riassunto, abbiamo presentato diverse iniziative su questo tema e
la richiesta che arrivava era quella di una verifica, di una
revisione e di trovare un punto di incontro con gli operatori di
sostegno
in primis
e poi, a seguire, anche tutte le altre
parti lavorative che sono rappresentate all'interno della società
dei servizi.
Effettivamente avevamo poi visto, anche a seguito della nostra
iniziativa, una delibera di Giunta che istituiva il tavolo tecnico
politico, cosiddetto "tripartito", solo che dal cambio di Governo
in poi non c'era stato più nessun aggiornamento, quindi ben venga
quello che ci ha voluto fornire, in maniera che si possa addivenire
a una miglioria. Ricordo che, per esempio, viene applicato ad oggi
un contratto per gli operatori di sostegno, che è il contratto
della AGIDAE, che è sicuramente peggiorativo rispetto alle
condizioni che generalmente vengono applicate ai lavoratori di quel
tipo, e quindi sono stati fatti una serie di rilievi.
Dopodiché, eravamo stati messi a conoscenza dagli organi di
informazione che alcuni lavoratori della società di servizi si
erano poi rivolti anche a un avvocato per vedersi riconosciute
alcune questioni e avevano trasmesso una comunicazione. Rispetto a
questo non c'è stato nessun aggiornamento, ci auguriamo che ci
arrivi a breve, perché sicuramente questo è un tema di particolare
interesse. Lo è anche perché ricordiamo tutti cos'è accaduto
quest'estate, dove per esempio i centri estivi non hanno potuto
ospitare o hanno potuto ospitare un numero poco soddisfacente di
ragazzi con disabilità, proprio per la mancanza anche degli
operatori. Quindi, anche discutere, per esempio, della
disponibilità di questi operatori durante il periodo estivo, per
coprire i servizi e garantire la disponibilità e anche
l'usufruibilità dei servizi dei centri estivi per i ragazzi con
disabilità, è sicuramente una parte importante, soprattutto anche
da parte di chi magari lavora soltanto pochi mesi l'anno e poi
rimane senza stipendio per alcuni mesi.
Ci sono una serie di riflessioni da fare, bene che si sia
proseguito con il tavolo tecnico-politico e ci auguriamo che al più
presto possibile si possa addivenire a una soluzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK