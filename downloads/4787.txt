Consiglio Regionale della Valle d'Aosta - Oggetto del Consiglio n. 485 del 17 settembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 485 del 17 settembre 1982 - Resoconto
OGGETTO N. 485/VII - APPROVAZIONE DI UN DISCIPLINARE SULLA
TIPOLOGIA DEGLI INTERVENTI ASSISTENZIALI A FAVORE DEI MINORI
PORTATORI DI HANDICAPS GRAVI E SULLA RIPARTIZIONE DELLE COMPETENZE
TRA GLI ASSESSORATI REGIONALI, I COMUNI E L'UNITA' SANITARIA LOCALE
DELLA VALLE D'AOSTA.
PRESIDENTE:
La parola all'Assessore alla Sanità ed
Assistenza Sociale Rollandin.
ROLLANDIN - (U.V.):
Après avoir transféré aux Communes,
avec la loi n. 11 plusieurs compétences, il fallait arriver à une
définition des différentes compétences des Communes, de l'Unité
Sanitaire Locale et de l'Assessorat à la Santé.
C'est pour cela que nous proposons surtout pour une nécessité
des opérateurs du territoire, d'arriver à l'approbation de cette
délibération, où on a spécifié quels sont les compétences, les
devoirs et les possibilités réservés aux Communes, à l'Unité
Sanitaire Locale et à l'Assessorat à la Santé.
On a cherché de discuter ce problème aussi avec les familles des
handicapés et nous avons obtenu leur approbation pour cette
distribution des compétences.
PRESIDENTE:
E' aperta la discussione. Ha chiesto di
parlare il Consigliere Ricco. Ne ha facoltà.
RICCO - (D.C.):
Amici miei, come sapete sono diversi anni
che mi interesso di politica; ebbene, da diversi anni sento
ripetere le medesime lamentele.
Mi spiego meglio: i dirigenti politici di quasi tutti i partiti
o movimenti, accusano spesso il Governo centrale di prevaricare i
suoi limiti, di agire di imperio nei confronti degli Enti locali, e
cioè nei confronti delle Regioni, dei Comuni, delle Province; devo
convenire che spesso le accuse sono fondate, specialmente
allorquando il Governo centrale avoca a sè competenze che sono
sempre state degli Enti locali oppure quando decentra delle
competenze o servizi senza attribuire in modo corrispondente e
adeguato le somme necessarie per svolgere i servizi stessi.
Ora, a me sembra - e se mi sbaglio chiedo scusa in anticipo -
che lo stesso sistema qualche volta venga usato anche dalla Regione
Autonoma Valle di Aosta nei confronti di diversi Comuni. Infatti,
nel disciplinare in oggetto al punto l): "Settore dell'assistenza
scolastica" si legge: "Sono di competenza dei Comuni: -
l'assegnazione di insegnanti di sostegno per portatori di handicaps
frequentanti scuole materne e comunali". E ancora, al punto 2):
"Settore dell'assistenza sociale" si legge: "Sono di competenza dei
Comuni, con i fondi assegnati ex legge regionale 26.5.1982, n. 11
a) l'assunzione delle spese per il trasporti degli handicappati
alle sedi scolastiche e ai centri estivi; b) la concessione di
contributi finanziari per interventi di carattere straordinario e
contingente".
Ebbene, non starò qui a criticare la legge testè citata, chiedo
solamente che nel prossimo futuro, non appena le finanze della
Regione lo permetteranno
,
a questo decentramento agli Enti
locali corrisponda anche una adeguata corresponsione di importi,
perché gli Enti locali attraverseranno nell'immediato futuro tempi
ben più duri di quelli di oggi; chi segue le proposte di legge in
materia di finanza degli Enti locali saprà benissimo che questo
anno ci sarà ancora un giro di vite.
Quindi, rivolgo la preghiera, per il momento alla Giunta ed
all'Assessorato competente, di esaminare sinceramente l'adeguamento
di fondi agli Enti locali, sempre tenendo conto delle finanze
regionali ed anche delle difficoltà alle quali andranno
incontro gli Enti locali stessi nell'immediato futuro.
PRESIDENTE:
Altri chiedono la parola? Ha chiesto di
parlare il Consigliere Carlassare. Ne ha facoltà.
CARLASSARE - (Dem. Prol.Nuova Sin.):
Vorrei porre una
domanda all'Assessore Rollandin, visto che si tratta di un
disciplinare che non fa che riproporre tutta una serie di
competenze già ben precisate e delineate per legge. Vorrei chiedere
qual è il motivo che ha spinto l'Assessore a proporre questo
disciplinare, e se le normative di legge, più o meno conosciute
negli ambienti interessati, non erano di per sè sufficienti e
rendevano necessario questo regolamento disciplinare.
PRESIDENTE:
Altri chiedono la parola in sede di
discussione generale? Non c'è nessun iscritto a parlare.
La parola all'Assessore alla Sanità ed Assistenza Sociale
Rollandin.
ROLLANDIN - (U.V.):
Une des raisons de cette délibération
est justement la nécessité, pour les opérateurs du territoire,
d'avoir des adresses claires pour savoir à qui ils doivent envoyer
certaines requêtes. Après la loi n.11, comme il est écrit dans le
rapport, toute une série de compétences est passée aux Communes,
comme le transport des handicapés, etc., et il était donc
nécessaire de prévoir cette réglementation de la part des
Assessorats à la Santé et à l'Instruction Publique et des
Communes.
PRESIDENTE:
Nessuno più chiede la parola? Ci sono
dichiarazioni di voto?
Do lettura della proposta di delibera in oggetto:
Il Consiglio regionale
DELIBERA
A) di approvare il sottoriportato disciplinare sulla
tipologia degli interventi scolastici, socio-assistenziali,
sanitari ed economici a favore dei portatori di handicaps gravi, di
età inferiore agli anni 18 e sulla ripartizione delle competenze
tra gli Assessorati regionali, i Comuni e le Unità Sanitarie
Locali:
DISCIPLINARE
1 - SETTORE DELL'ASSISTENZA SCOLASTICA
Sono di competenza dell'Assessorato regionale alla Pubblica
Istruzione:
- l'assegnazione di insegnanti di sostegno per portatori di
handicaps frequentanti le scuole materne, elementari e medie
dipendenti dalla Regione, secondo la normativa vigente.
Sono di competenza dei Comuni:
- l'assegnazione di insegnanti di sostegno per portatori di
handicaps frequentanti scuole materne comunali.
2 - SETTORE DELL'ASSISTENZA SOCIALE
Sono di competenza dell'Assessorato regionale alla Sanità ed
Assistenza Sociale, in attesa dell'attribuzione all'U.S.L. delle
funzioni in materia di assistenza sociale, ai sensi del Titolo III
della legge regionale 22.1. 1980, n. 2:
a) la gestione di centri di sostegno per handicappati,
compreso il trasporto dal domicilio al centro;
b) la concessione di contributi alla famiglia, per
l'utilizzazione di terze persone per l'assistenza dell'handicappato
a domicilio, compresi gli interventi, a carattere eccezionale e
temporaneo, per recupero scolastico;
c) la concessione di contributi alla famiglia per
l'utilizzazione di terze persone per l'assistenza materiale o
infermieristica all'handicappato durante la frequenza di scuole
materne e dell'obbligo o durante la refezione scolastica o per
l'accompagnamento alle scuole medesime;
d) l'assunzione delle spese o rimborso delle spese agli enti
gestori per l'assistente personale aggiunta a soggetti handicappati
durante soggiorni climatici marini o montani e centri estivi,
qualora per questi ultimi non si tratti di personale insegnante già
retribuito;
e) l'assunzione di spese per l'affido temporaneo di
handicappati a famiglie o a istituzioni;
f) l'assunzione di spese o la contribuzione per la frequenza
di scuole o corsi speciali di formazione professionale per
sordomuti e non vedenti.
Per l'esercizio delle funzioni predette si provvede con
singoli provvedimenti della Giunta regionale su proposta
dell'Assessorato alla Sanità ed Assistenza Sociale, tenuto conto
delle esigenze dell'handicappato e delle condizioni
socio-economiche del nucleo familiare.
Sono di competenza dei Comuni, con i fondi assegnati ex-lege
regionale 26.5.1982, n. 11:
a)
l'assunzione delle spese per il trasporto degli
handicappati alle sedi scolastiche e ai centri estivi;
b)
la concessione di contributi finanziari per
interventi di caratteri straordinario e contingente.
3 - SETTORE DELL'ASSISTENZA SANITARIA
Sono di competenza dell'Unità Sanitaria Locale della Valle
d'Aosta:
a)
le prestazioni di assistenza sanitaria specifica
protesica, secondo la normativa vigente;
b)
le prestazioni di prevenzione e d-riabilitazione
presso i servizi e presidi dell'U.S.L. o presso centri
convenzionati, secondo la normative vigente;
c)
i trasporti presso le sedi in cui sono erogate le
prestazioni di cui ai predetti punti a) e b).
4 - SETTORE DELL'ASSISTENZA ECONOMICA
Sono di competenza dell'Assessorato regionale alla Sanità ed
Assistenze Sociale:
a) la concessione di sussidi continuativi a titolo di
assistenza omo-fa-miliare o etero-familiare per motivi diversi da
quelli indicati nei punti precedenti, da adottarsi con
provvedimenti della Giunta, su proposte dell'Assessore alla Sanità
ed Assistenza Sociale, in relazione alle esigenze delle famiglie
degli handicappati e alle loro condizioni socio-economiche;
b) di abrogare le disposizioni in contrasto con il presente
disciplinare;
c) di dare atto che le spese di cui al punto 1) del presente
disciplinare gravano sul Capitolo 43000 del bilancio di previsione
della Regione per l'anno 1982 e sui corrispondenti capitoli dei
futuri esercizi finanziari;
d) di dare atto che le spese di cui ai punti 2) e 4) (escluso
quanto di competenza dei Comuni) gravano sul Capitolo 41650 del
bilancio di previsione della Regione per l'anno 1982 e sui
corrispondenti capitoli dei futuri esercizi finanziari;
e) di dare atto che le spese di cui al punto 3) gravano sui
bilanci di previsione dell'U.S.L. della Valle d'Aosta.
PRESIDENTE:
Metto in approvazione la proposta di delibera
testè letta:
ESITO DELLA VOTAZIONE
Presenti, votanti e favorevoli: 21.
Il Consiglio approva all'unanimità.
PRESIDENTE:
Passiamo alla trattazione dell'oggetto
iscritto al n. 38 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK