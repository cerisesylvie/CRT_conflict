Consiglio Regionale della Valle d'Aosta - Oggetto del Consiglio n. 18 del 14 gennaio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 18 del 14 gennaio 1982 - Resoconto
OGGETTO N. 18/VII - PROBLEMI CONCERNENTI IL FUNZIONAMENTO E
L'ORGANIZZAZIONE DELLA STAMPERIA REGIONALE -
(Interpellanza).
PRESIDENTE:
Do lettura dell'interpellanza presentata dal
Consigliere Minuzzo:
INTERPELLANZA
VISTO l'ordine di servizio del Presidente della Giunta regionale
del 4 settembre 1981, n. 13, che regolamenta l'uso delle
attrezzature della stamperia regionale;
RICORDATA la legge regionale del 9 febbraio 1981, n. l;
CONSTATATO che tale ordine di servizio può creare delle
disfunzioni nel funzionamento della stamperia regionale in quanto
la gestione del personale è affidata alla Segreteria Generale, con
legge regionale 9 febbraio 1978, n. l, mentre la gestione è
affidata all'Assessorato delle Finanze
INTERPELLA
il Presidente della Giunta regionale per conoscere:
1) i motivi per i quali ha emanato il citato ordine di servizio
senza tenere conto della legge regionale 9 febbraio 1978, n. 1;
2) se non ritiene utile, per un migliore funzionamento della
stamperia, emanare al più presto una normativa che disciplini il
funzionamento del servizio in oggetto.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO
: (P.S.D.I.)
- Anche questa come l'altra
sull'Editoria, è interpellanza che probabilmente ha perso di
attualità in quanto forse il Presidente della Giunta ha già preso
dei provvedimenti.
In questo momento mi risponde di no, pertanto intendo
illustrarla.
Si verifica che la stamperia viene gestita in qualche modo da
due organi: per una parte, dalla Segreteria generale e,
per
l'altra, dall'Assessorato delle Finanze.
Questi due organi di controllo in qualche modo creano delle
difficoltà al suo funzionamento, perché l'autorizzazione a stampare
- così almeno mi risultava al momento della presentazione di questa
interpellanza - si doveva chiedere all'Assessorato delle Finanze
per avere da una parte il benestare a sopportare la spesa richiesta
per l'utilizzo della stamperia e, dall'altra, il personale gestito
dalla Segreteria generale. E, poiché non sempre si riescono a
conciliare le esigenze della funzionalità della stamperia con
quelle del personale, sarebbe opportuno - ed è questo il senso
dell'interpellanza - che la gestione della stamperia regionale
fosse affidata ad un unico organismo, in questo caso proporrei
l'Assessorato delle Finanze, in quanto c'è un ordine di servizio
con il quale il Presidente della Giunta incarica il proprio
Assessorato, quale censore per le spese inerenti al funzionamento
della stamperia.
Per cui, se non sono stati presi provvedimenti in tal senso,
chiedo al Presidente della Giunta se non ritiene opportuno
intervenire al fine di snellire i lavori della stamperia
stessa.
PRESIDENTE
:
Ha chiesto di parlare il Presidente
della Giunta, ne ha facoltà.
ANDRIONE
: (U.V.)
- Per prima rispondo alla domanda
n. 2 ed informo il Consigliere Minuzzo che stiamo varando una legge
specifica sulla stamperia, che verrà presentata dopo il bilancio,
insieme ad altre unificazioni che si rendono necessarie per una
maggiore funzionalità dei vari servizi regionali.
Riguardo al punto n. l, ritengo che l'interpretazione non è
esatta, in quanto occorre specificare che non si tratta di una
ridistribuzione degli incarichi specifici in materia di controllo
del personale: è solo un ordine del giorno della Giunta che non
implica nessuna differenza, per adesso, in quello che è
l'ordinamento gerarchico della Regione ma implica una questione di
funzionamento per la fornitura di stampati a terzi.
Si tratta in realtà di una necessità che è
venuta fuori
per dare priorità alle esigenze regionali e per non avere degli
sprechi, per cui, come sovente avviene in questo Palazzo, che
alcuni malvagi chiamano Palazzaccio, si è voluto drammatizzare una
disposizione che invece aveva solo la funzione di razionalizzare il
servizio di stamperia.
E', d'altra parte, indispensabile, su questo siamo d'accordo,
che il servizio venga trasferito in locali che non siano quelli che
sono e dove si guadagnerà in funzionalità, proprio per il fatto che
lì sono costretti in una situazione impossibile.
Anche su questo concordiamo e arriveremo rapidamente a risolvere
il problema.
PRESIDENTE
:
Ha chiesto di parlare il Consigliere
Minuzzo per la replica, ne ha facoltà.
MINUZZO
: (P.S.D.I.)
- Mi dichiaro soddisfatto e
preciso che non era assolutamente mia intenzione drammatizzare sul
problema, volevo solo sensibilizzare il Presidente della Giunta,
tenuto anche conto che il suo ordine di servizio ha fatto
risparmiare diversi milioni all'Amministrazione regionale per
l'utilizzo della stamperia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK