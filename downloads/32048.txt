Consiglio Regionale della Valle d'Aosta - Oggetto del Consiglio n. 884 del 18 novembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ELEZIONI
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 884 del 18 novembre 2009 - Resoconto
OGGETTO N. 884/XIII - Disegno di legge: "Modificazioni alla
legge regionale 7 febbraio 1997, n. 4 (Contenimento, pubblicità e
controllo delle spese per la campagna elettorale dei candidati alla
carica di sindaco, di vice sindaco, di consigliere comunale e
circoscrizionale, ai sensi dell'art. 78 della legge regionale 9
febbraio 1995, n. 4 (Elezione diretta del sindaco, del vice sindaco
e del consiglio comunale))".
Articolo 1
(Modificazioni all'articolo 1)
1. Il comma 1 dell'articolo 1 della legge regionale 7
febbraio 1997, n. 4 (Contenimento, pubblicità e controllo delle
spese per la campagna elettorale dei candidati alla carica di
sindaco, di vice sindaco, di consigliere comunale e
circoscrizionale, ai sensi dell'art. 78 della legge regionale 9
febbraio 1995, n. 4 (Elezione diretta del sindaco, del vice sindaco
e del consiglio comunale)), è sostituito dal seguente:
"1. Presso la Presidenza della Regione, è istituita la
Commissione di garanzia regionale per il controllo delle spese per
la campagna elettorale dei candidati alla carica di sindaco, di
vice sindaco, di consigliere comunale e circoscrizionale, di
seguito denominata Commissione, composta da due dottori
commercialisti, iscritti da almeno cinque anni nell'albo
professionale, da due dipendenti regionali appartenenti alla
qualifica dirigenziale e da un segretario degli enti locali,
designato dall'Agenzia regionale dei segretari degli enti locali
della Valle d'Aosta.".
2. Il comma 2 dell'articolo 1 della l.r. 4/1997 è sostituito
dal seguente:
"2. I componenti della Commissione sono nominati con decreto
del Presidente della Regione, da emanarsi non oltre il decimo
giorno antecedente la data delle elezioni generali comunali e
durano in carica fino alle elezioni generali comunali successive.
Il decreto individua il Presidente della Commissione, scegliendolo
tra i dipendenti regionali.".
Articolo 2
(Sostituzione dell'articolo 3)
1. L'articolo 3 della l.r. 4/1997 è sostituito dal
seguente:
"Articolo 3
(Presentazione dei rendiconti)
1. I rappresentanti o i committenti responsabili dei partiti,
dei movimenti, dei gruppi, delle liste di candidati, nonché, nei
Comuni con popolazione superiore a 15.000 abitanti, i candidati
alla carica di sindaco e di vice sindaco devono depositare presso
la struttura regionale competente in materia di enti locali, di
seguito denominata struttura competente, entro sessanta giorni
dalla proclamazione degli eletti, sottoscrivendolo, sotto la
propria responsabilità, su apposito modulo predisposto dalla
Commissione, il rendiconto relativo alle spese per la campagna
elettorale, compresi i servizi ricevuti gratuitamente, e alle
relative fonti di finanziamento.
2. I soggetti di cui al comma 1 sono esclusi dall'obbligo di
deposito dei rendiconti presso la struttura competente:
a) per le liste presentate nei Comuni con popolazione sino a
500 abitanti;
b) per le liste presentate nei Comuni con popolazione
superiore a 500 abitanti, qualora sia stata presentata una sola
lista di candidati, fermo restando quanto previsto al comma
3.
3. Entro il termine di cui al comma 1, nei Comuni con
popolazione superiore a 500 abitanti, i rendiconti devono essere
depositati in copia presso il Comune, al fine della pubblicazione,
nei successivi cinque giorni, nel proprio sito Internet, per un
periodo di trenta giorni. Gli interessati possono consultare
liberamente i rendiconti e la documentazione depositata.".
Articolo 3
(Sostituzione dell'articolo 4)
1. L'articolo 4 della l.r. 4/1997 è sostituito dal
seguente:
"Articolo 4
(Limiti delle spese elettorali)
1. Nei Comuni con popolazione sino a 15.000 abitanti,
ciascuna lista rappresentata dal candidato alla carica di sindaco,
dal candidato alla carica di vice sindaco e dai candidati alla
carica di consigliere comunale e circoscrizionale, che partecipa
alla votazione, non può superare, per la campagna elettorale, una
spesa complessiva di euro 3.600, più la somma risultante dalla
moltiplicazione di euro 0,45 per il numero di abitanti costituenti
la popolazione residente del Comune al 31 dicembre del penultimo
anno precedente quello delle elezioni.
2. Nei Comuni con popolazione superiore a 15.000 abitanti,
ciascuna lista di candidati alla carica di consigliere comunale,
che partecipa alla votazione, non può superare, per la campagna
elettorale, una spesa complessiva di euro 7.200, più la somma
risultante dalla moltiplicazione di euro 0,30 per il numero di
abitanti costituenti la popolazione residente del Comune al 31
dicembre del penultimo anno precedente quello delle
elezioni.
3. Nei Comuni con popolazione superiore a 15.000 abitanti,
ciascun candidato alla carica di sindaco e ciascun candidato alla
carica di vice sindaco non può superare, per la campagna
elettorale, una spesa pro capite di euro 2.200.
4. Gli importi di cui al presente articolo sono aggiornati
entro il 31 dicembre di ogni anno in base alla variazione
dell'indice dei prezzi alla produzione dei prodotti industriali
rilevata dall'Istituto nazionale di statistica (ISTAT), con
provvedimento del dirigente della struttura competente.".
Articolo 4
(Modificazioni all'articolo 5)
1. Alla lettera b) del comma 1 dell'articolo 5 della l.r.
4/1997, le parole: "e nei teatri" sono sostituite dalle seguenti:
", nei teatri e su Internet".
2. Il comma 2 dell'articolo 5 della l.r. 4/1997 è sostituito
dal seguente:
"2. Le spese di viaggio e telefoniche, nonché gli oneri
finanziari passivi, sono calcolati in misura forfetaria in
percentuale fissa del 20 per cento dell'ammontare complessivo delle
spese ammissibili e documentate.".
3. Dopo il comma 3 dell'articolo 5 della l.r. 4/1997, è
aggiunto il seguente:
"3bis. Non sono considerate spese relative alla campagna
elettorale quelle sostenute per gli organi ufficiali di stampa dei
partiti e dei movimenti politici, la cui pubblicazione e diffusione
hanno carattere di continuità e regolarità.".
Articolo 5
(Modificazioni all'articolo 6)
1. Al comma 1 dell'articolo 6 della l.r. 4/1997, le parole:
"la regolarità e la conformità" sono sostituite dalle seguenti: "la
conformità alla legge e la regolarità".
2. Il comma 4 dell'articolo 6 della l.r. 4/1997 è sostituito
dal seguente:
"4. Entro trenta giorni dalla scadenza del termine previsto
dall'articolo 3, comma 1, gli iscritti nelle liste elettorali di un
Comune della regione possono presentare alla Commissione esposti
sulla regolarità dei rendiconti.".
Articolo 6
(Sostituzione dell'articolo 7)
1. L'articolo 7 della l.r. 4/1997 è sostituito dal
seguente:
"Articolo 7
(Obbligo di comunicazione)
1. Entro trenta giorni dalla proclamazione degli eletti, gli
editori di quotidiani e periodici e i titolari di concessioni e di
autorizzazioni per l'esercizio delle attività di diffusione
radiotelevisiva devono comunicare alla Commissione e al Comitato
Regionale per le Comunicazioni di cui alla legge regionale 4
settembre 2001, n. 26 (Istituzione, organizzazione e funzionamento
del Comitato regionale per le Comunicazioni (Co.Re.Com.).
Abrogazione della legge regionale 27 dicembre 1991, n. 85), i
servizi di comunicazione politica e i messaggi politici effettuati,
gli spazi concessi a titolo gratuito o oneroso, i nominativi di
coloro che vi hanno partecipato, nonché gli introiti realizzati e i
nominativi dei soggetti che hanno provveduto ai relativi
pagamenti.".
Articolo 7
(Sostituzione dell'articolo 8)
1. L'articolo 8 della l.r. 4/1997 è sostituito dal
seguente:
"Articolo 8
(Sanzioni)
1. In caso di accertata violazione dei limiti di spesa per la
campagna elettorale delle liste e dei candidati previsti
dall'articolo 4, la Commissione provvede ad accertare, contestare e
applicare la sanzione amministrativa pecuniaria non inferiore
all'importo eccedente il limite e non superiore al triplo di detto
importo.
2. In caso di irregolarità nel rendiconto, la Commissione,
esperita la procedura di cui all'articolo 6, comma 2, provvede ad
accertare, contestare e applicare la sanzione amministrativa
pecuniaria del pagamento di una somma di denaro da euro 500 a euro
20.000.
3. In caso di mancata presentazione del rendiconto nel
termine stabilito dall'articolo 3, comma 1, la Commissione, previa
diffida a provvedere entro i successivi quindici giorni, provvede
ad accertare, contestare e applicare la sanzione amministrativa
pecuniaria del pagamento di una somma di denaro da euro 10.000 a
euro 25.000.
4. In caso di violazione degli obblighi di cui all'articolo
7, comma 1, il Co.Re.Com. provvede ad accertare, contestare e
applicare la sanzione amministrativa pecuniaria del pagamento di
una somma di denaro da euro 500 a euro 10.000 nei confronti dei
soggetti inadempienti.
5. I proventi derivanti dalle sanzioni di cui al presente
articolo sono introitati nello stato di previsione delle entrate
del bilancio della Regione.
6. Per l'applicazione delle sanzioni amministrative
pecuniarie previste dalla presente legge, si osservano le
disposizioni generali contenute nelle sezioni I e II del capo I
della legge 24 novembre 1981, n. 689 (Modifiche al sistema penale),
con esclusione dell'articolo 16, salvo quanto diversamente
disposto.".
Articolo 8
(Sostituzione dell'articolo 10)
1. L'articolo 10 della l.r. 4/1997 è sostituito dal
seguente:
"Articolo 10
(Sondaggi elettorali)
1. In caso di violazione, per i sondaggi elettorali, delle
disposizioni di cui all'articolo 8 della legge 22 febbraio 2000, n.
28 (Disposizioni per la parità di accesso ai mezzi di informazione
durante le campagne elettorali e referendarie e per la
comunicazione politica), il Co.Re.Com. attiva le procedure per
l'applicazione delle sanzioni di cui all'articolo 10, commi 7 e 8,
della medesima legge.".
Articolo 9
(Disposizione di coordinamento. Modificazioni alla legge
regionale 9 febbraio 1995, n. 4)
1. Ai commi 2 dell'articolo 2, 3 dell'articolo 33 e 2
dell'articolo 34 della legge regionale 9 febbraio 1995, n. 4
(Elezione diretta del sindaco, del vice sindaco e del consiglio
comunale), le parole: "dell'anno precedente" sono sostituite dalle
seguenti: "del penultimo anno precedente".
Président
- La parole au rapporteur, le Conseiller
Empereur.
Empereur (UV)
- L'acte législatif sur lequel nous sommes
appelés à nous exprimer modifie la loi régionale n° 4/1997,
portant: limitation, publicité et contrôle des frais pour les
candidats aux élections municipales. Le cas est de souligner, avant
tout, que la validité de ces dispositions, en termes généraux, eu
égard notamment à la logique qui a conduit à leur émanation, n'est
pas en doute. Elle est, par ailleurs, ressortie lors des deux
applications ayant eu lieu jusqu'à présent à l'occasion des
rendez-vous électoraux de 2000 et 2005. Cette validité fait de
façon qu'on arrive à modifier la loi n° 4/1997 pour la première
fois presque treize années après son entrée en vigueur.
Le projet de loi qui est soumis aujourd'hui au Conseil
œuvre une révision axée sur trois différents
aspects: le premier est celui de la forme, on veut rendre encore
plus clair le texte de la loi, en répondant aux exigences de
transparence que cette matière impose; ensuite il importe
d'harmoniser ces dispositions, afférentes aux collectivités
locales, aux principes qui ont été introduits par la loi n° 3 de
1993, comme modifiée par la loi n° 22/2007, à l'égard des frais de
la campagne électorale pour le renouveau du Conseil de la Vallée;
enfin cet acte aligne les différents plafonds des frais établis par
la loi à l'augmentation du coût de la vie enregistrée depuis 1997.
A ce sujet la nécessite d'une révision était évidente du fait que
les montants dans la loi en vigueur sont encore exprimés en lires
italiennes.
Il disegno di legge che viene sottoposto al Consiglio si compone
di nove articoli. L'articolo 1 prevede che il Segretario degli enti
locali, componente della Commissione di garanzia regionale per il
controllo delle spese della campagna elettorale, sia designato
dall'Agenzia regionale dei segretari degli enti locali della Valle
d'Aosta quale organismo preposto alla gestione dell'Albo dei
segretari. Dispone poi che il presidente della commissione sia
scelto tra i dirigenti regionali componenti la stessa e che essa
venga nominata in occasione delle elezioni generali comunali,
durando in carica un quinquennio.
L'articolo 2, fermo restando l'obbligo per tutte le liste di non
superare i limiti di spesa posti dalla normativa, stabisce
adempimenti, diversificati sulla base della popolazione del comune,
in materia di rendicontazione delle spese.
Attraverso l'articolo 3 vengono rivalutati i limiti di spesa per
la campagna elettorale, sulla base dell'indice ISTAT al 31 dicembre
2008. Dal punto di vista pratico, questa rivalutazione si traduce
in un incremento dei limiti, dal 1998 al 2008, del 37,4 per cento.
Inoltre gli importi così rideterminati saranno per il futuro
rivalutati su base annua, secondo gli stessi parametri, con
provvedimento del dirigente della struttura regionale competente in
materia di enti locali.
Gli articoli 4, 5 e 6 adeguano la legge in vigore alla
disciplina prevista dal titolo V bis della legge regionale n.
3/1993, come modificata dalla n. 22/2007, per i consiglieri
regionali.
L'articolo 7 attribuisce direttamente alla Commissione di
garanzia regionale, anziché al Presidente della Regione, la
competenza ad accertare, contestare e applicare la sanzione
amministrativa pecuniaria in caso di comprovata violazione dei
limiti di spesa per la campagna elettorale. Inoltre, è soppressa la
sanzione che prevede la decadenza del candidato, o dei candidati
proclamati eletti; quindi, al quarto comma, si introduce una
sanzione, non prevista dalla legge vigente, nel caso di violazione
degli obblighi di comunicazione posti a carico degli editori e dei
titolari di concessioni e di autorizzazioni per l'esercizio delle
attività di diffusione radiotelevisiva e attribuisce al Comitato
regionale per le comunicazioni le competenze del caso.
All'articolo 8 si rinvia alla legge n. 28 del 2000 per quanto
riguarda la disciplina dei sondaggi e le sanzioni da applicarsi nel
caso di violazione di quelle regole. Alla formulazione definitiva
dell'articolo si è giunti attraverso un emendamento che la
commissione ha adottato in sede di esame del disegno di legge,
recependo un'indicazione del CORECOM.
Per concludere, l'articolo 9 modifica la legge regionale n.
4/1995, stabilendo un nuovo termine temporale per la definizione
esatta della popolazione residente del comune. Questa variazione
vuole coordinare la revisione della legge n. 4 del 1997 alle
disposizioni di analogo contenuto attualmente previste dalla legge
n. 4 del 1995.
Je crois que ce projet de loi, ayant reçu l'avis favorable du
Conseil permanent des collectivités locales, modernise la loi n° 4
de 1997, en la rendant encore plus répondante à la realite
valdôtaine et à l'ensemble des dispositions qui, de nos jours,
concernent la matière de la limitation, de la publicité et du
contrôle des frais électoraux dans des domaines différents de celui
des collectivités locales. En plus le fait qu'on soumette
aujourd'hui ce projet de loi au Conseil permettra d'appliquer la
loi ainsi modifiée lors des élections municipales au programme pour
le 23 mai 2010, ce qui se veut un signe d'attention de cette
Assemblée a la communauté, à l'égard d'un rendez-vous d'envergure
pour la vie démocratique de notre région. Je vous remercie.
Président
- La discussion générale est ouverte. S'il n'y
a pas d'interventions, je ferme la discussion générale. On peut
passer à l'examen de la loi article par article. Je soumets au vote
l'article 1
er
:
Conseillers présents et votants: 26
Pour: 26
Le Conseil approuve à l'unanimité.
Président
- A l'article 2 il y a l'amendement n° 1 du
groupe Vallée d'Aoste Vive-Renouveau.
La parole au Conseiller Giuseppe Cerise.
Cerise G. (VdAV-R)
- Condividiamo l'impostazione generale
di tale legge, condividiamo l'esonero dall'obbligo di presentare il
rendiconto per i comuni fino a 500 abitanti, in quanto, come
appreso dall'audizione in commissione con la dott.ssa Benanni,
nelle ultime consultazioni... che genericamente si è attestato sul
20 per cento del tetto massimo di spesa delle spese sostenute,
eccetto un caso che mi pare del 57 per cento. L'emendamento da noi
presentato è relativo al punto b), punto che prevede per le liste
uniche presentate nei comuni con popolazione superiore a 500
abitanti l'esonero dall'obbligo di deposito dei rendiconti, noi
invece vorremmo che per i comuni al di sopra dei 2.000 abitanti...,
che rimanga l'obbligo della presentazione del rendiconto...
auspicheremmo che in tutti i comuni vi fossero almeno due liste,
che in un comune di 2.000 abitanti non se ne presentino due lo
riteniamo una forte anomalia... vorremmo che almeno debba essere
presentato il rendiconto; sappiamo che è un aspetto più formale che
sostanziale.
Président
- La parole au rapporteur, le Conseiller
Empereur.
Empereur (UV)
- Merci, M. le Président. Intervengo sulla
proposta del collega Cerise per ricordare che c'è un passaggio
direi abbastanza importante fra una normativa e l'altra, in
precedenza la rendicontazione era obbligatoria per tutti, la legge
si pone un obiettivo che è quello di una semplificazione, ma vuole
conservare un elemento abbastanza importante di trasparenza. Sono
state quindi introdotte due deroghe: una quella per le liste
presentate nei comuni con popolazione sino a 500 abitanti e una
seconda deroga, che è quella per le liste uniche nei comuni con più
di 500 abitanti, peraltro con una modalità di rendicontazione
abbastanza semplificata rispetto alla situazione precedente. Questa
è l'ottica con cui ci siamo approcciati a tale normativa, quindi,
anche alla luce delle risultanze della situazione del vissuto di
queste due legislature di applicazione della normativa, non saremmo
disposti ad accogliere tale emendamento.
Président
- La parole au Conseiller Giuseppe Cerise.
Cerise G. (VdAV-R)
- Ho precisato che si tratta più un
aspetto formale che sostanziale, comunque manteniamo questo
emendamento.
Président
- Je soumets au vote l'amendement n° 1 du
groupe Vallée d'Aoste Vive-Renouveau, qui récite:
Emendamento
La lettera b) del comma 2 dell'articolo 3 della legge
regionale 7 febbraio 1997, n. 4, come sostituito dall'articolo 2
del d.1., è sostituita dalla seguente:
"b) per le liste presentate nei Comuni con popolazione
superiore a 2000 abitanti, qualora sia stata presentata una sola
lista di candidati, fermo restando quanto previsto al comma
3.".
Conseillers présents: 31
Votants: 29
Pour: 6
Contre: 23
Abstentions: 2 (Lattanzi, Tibaldi)
Le Conseil n'approuve pas.
Président
- Je soumets au vote l'article 2:
Conseillers présents et votants: 32
Pour: 32
Le Conseil approuve à l'unanimité.
Président
- Article 3: même résultat. Article 4: même
résultat. Article 5: même résultat. Article 6: même résultat.
Article 7: même résultat. A l'article 8 il y a l'amendement de la
I
ère
Commission, qui récite:
Emendamento
L'articolo 8 è sostituito dal seguente:
"Articolo 8
(Sostituzione dell'articolo 10)
1. L'articolo 10 della l.r. 4/1997 è sostituito dal
seguente:
"Articolo 10
(Sondaggi)
1. In caso di violazione delle disposizioni di cui
all'articolo 8 della legge 22 febbraio 2000, n. 28 (Disposizioni
per la parità di accesso ai mezzi di informazione durante le
campagne elettorali e referendarie e per la comunicazione
politica), il Co.Re.Com. attiva le procedure per l'applicazione
delle sanzioni di cui all'articolo 10, commi 7 e 8, della medesima
legge.".
Je peux annoncer le même résultat? L'article 8, comme a été
modifié par l'amendement approuvé par la I
ère
Commission, est approuvé avec le même résultat. Article 9: même
résultat.
Président
- La parole au Président de la Région,
Rollandin.
Rollandin (UV)
- Merci, M. le Président. Juste pour
remercier avant tout le rapporteur pour avoir eu la possibilité et
la compétence d'expliquer quelles sont les raisons de ce choix et
de ce changement, qui, tout en étant par rapport aux contraintes
des Communes un aspect non indifférent, est quand même une aide qui
va dans la simplification. Je crois que dans ce sens c'est un choix
de bon sens avant tout, qui va primer les activités des Communes
surtout en sachant ce qui se passe dans les petites Communes où il
n'y a pas de campagne électorale: il y a un porte à porte tout
simplement, il y a un système de se rapporter avec la population
qui est très simple, qui n'engage pas des dépenses... qui sont à
même de mériter toute une procédure de rapports suivants... Je
crois donc qui soit une loi qui va dans la direction d'aider les
petites Communes, surtout les petites administrations à simplifier
les procédures. Dans ce sens je ne peux qu'exprimer le vote
favorable, en remerciant la collaboration qu'il y a eu dans la
commission compétente... pour aboutir à un résultat qui, comme je
viens de comprendre, est l'approvation à l'unanimité de cette loi.
Merci.
Président
- Je soumets au vote la loi dans son
ensemble:
Conseillers présents et votants: 33
Pour: 33
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK