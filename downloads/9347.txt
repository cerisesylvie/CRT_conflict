Consiglio Regionale della Valle d'Aosta - Oggetto del Consiglio n. 366 del 8 marzo 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 366 del 8 marzo 1989 - Resoconto
OGGETTO N. 366/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
In questa apertura di
seduta ritengo doveroso rivolgere un caloroso saluto a tutte le
donne valdostane per la ricorrenza dell'8 marzo, festa delle
donne.
La ricorrenza dell'8 marzo cade in un momento molto delicato in
cui sono in discussione, a livello parlamentare, importanti
provvedimenti che interessano la condizione femminile. Anche i
giornali di oggi riportano un
échantillon
del dibattito che
si svolge in Parlamento.
Voglio qui ricordare il lungo e faticoso iter parlamentare del
progetto di legge sulla violenza sessuale, che vede forti contrasti
in seno alle forze politiche proprio su temi che sono ritenuti
particolarmente innovativi per la grande maggioranza delle
donne.
In questa storica giornata che ricorda il lungo e faticoso
processo di emancipazione della donna, che vuole giustamente essere
inserita a pieno titolo nella società, mi sembra opportuno che da
questa assemblea giunga un sincero appoggio per tutte le iniziative
che le donne stanno conducendo a tutti i livelli per ottenere
quella tanto attesa parificazione.
Pregherei i signori Consiglieri di volersi levare in piedi per
commemorare il decesso, in data 26 febbraio 1989, del signor Grato
Quendoz, Consigliere regionale dal 1954 al 1959.
Alla famiglia rinnoviamo la più sincera partecipazione al suo
dolore.
Un grave lutto ha colpito la cultura italiana: è mancato nei
giorni scorsi a Torino il Prof. Luigi Firpo, docente universitario,
storico delle idee politiche e studioso di fama internazionale.
Come ricorda il Senatore Norberto Bobbio, Luigi Firpo "possedeva
una cultura sterminata nei campi più diversi, ma insuperabile in
quello che era propriamente più suo: la storia del pensiero
politico del Rinascimento".
Particolarmente penetranti sono i suoi saggi su Tommaso
Campanella, su Giordano Bruno, Giovanni Botero.
Fu inoltre un grande cultore dell'Illuminismo ed in modo
particolare di uno dei suoi più alti esponenti: il famoso giurista
Cesare Beccaria.
Luigi Firpo non fu soltanto un docente e uno studioso, ma anche
un giornalista acuto, profondo conoscitore dei costumi del nostro
Paese.
Notevole è stato poi il suo impegno politico come parlamentare
nelle liste del PRI e come componente dei Consiglio di
amministrazione della RAI.
Nella sua attività di politico dimostrò un grande senso di
indipendenza, operando nella ricerca della verità e difendendo
sempre fino in fondo gli ideali in cui credeva.
La sua scomparsa lascia dunque un grande vuoto nella cultura e
nella politica.
Ha chiesto la parola il Consigliere Rusci; ne ha facoltà.
RUSCI (PRI):
Mi associo alle parole di cordoglio del
Presidente del Consiglio, che ringrazio per la commemorazione di
Luigi Firpo, indagatore penetrante ed originale della realtà
culturale e sociale dell'Italia contemporanea.
Di lui ricorderemo intanto la duplice veste di illustre studioso
del pensiero tra etica e politica; di lui ricorderemo la veste di
acuto ed intransigente commentatore dell'attualità sulle pagine de
"La Stampa"; di lui ricorderemo la passione civile del grande
intellettuale e uomo di pensiero, non però chiuso nell'elitarismo
dello studio, ma pronto anche all'agone politico; di lui
ricorderemo il grande amore per la sua terra piemontese,
evidenziato ultimamente dal gesto di donare la propria ricchissima
biblioteca alle istituzioni cittadine, esempio emblematico del suo
modo di essere personaggio pubblico, della sua ansia di contribuire
all'arricchimento ed all'elevazione culturale della sua città.
Torino ha ricambiato l'amore di questo suo figlio diletto,
eleggendolo al Parlamento della Repubblica.
L'incontro tra Firpo ed il PRI datava ormai da lungo tempo,
nella sua veste di Consigliere nazionale del partito e di
rappresentante repubblicano nel Consiglio di amministrazione della
RAI. Egli aveva trasferito nell'impegno politico lo stesso costume
probo ed austero che ne aveva fatto un maestro ed un esempio negli
altri campi delle sue attività.
Il caso ha voluto che Firpo ci lasciasse pronunciando parole
sulla morale dei laici.
"Se il tutto non ha senso - scriveva per la sua rubrica
"Cattivi pensieri" il 15 gennaio - neppure noi lo abbiamo et amen;
se lo ha, allora in questo minimo punto dell'universo saremo
riusciti ad affermare la scienza e l'arte, il provviso della
poesia, le capacità di coraggio e di altruismo. Questo è quanto la
morale laica deve tutelare e salvare ad ogni costo, contro la
brutalità, l'inerzia e la stupidità.
Altri fini ha la religione, ma questi a noi per ora possono
bastare".
In così semplici parole si raccolgono le eredità degli uomini.
Grazie
BICH (Presidente del Consiglio):
Le comunicazioni del
Presidente inquadrano l'attività del Consiglio dal 22 febbraio 1989
in poi.
Disegni di legge presentati:
Disegno di legge n. 42, presentato dalla Giunta regionale in
data 24 febbraio 1989, concernente: "Acquisto di unità immobiliari
facenti parte di un complesso immobiliare sito in Comune di Saint
Christophe, località Grand Chemin, di proprietà della Società
COM.CE. - s.r.1., da destinare a nuova sede del Servizio regionale
della comunicazione e dei trasporti" (1a Commissione).
Deliberazioni vistate:
n. 2
Riunioni:
Ufficio di Presidenza: 2
1a Commissione: 1
2a Commissione: 1
3a Commissione: 1
4a Commissione: 1
2a e 4a Commissione in riunione congiunta: 1
Comunico al Consiglio di aver provveduto con apposito decreto,
sentito l'Ufficio di Presidenza, a delegare in via permanente
alcuni adempimenti ai componenti dell'Ufficio di Presidenza e
precisamente:
- Vicepresidente Beneforti Valerio: funzioni connesse con la
rappresentanza del Consiglio nell'ambito delle attività sociali e
degli organismi sociali:
- Vicepresidente Dolchi Giulio: funzioni connesse con la
rappresentanza del Consiglio nei progetti di cooperazione
organizzati dalla Fédération Mondiale des Villes Jumelées
(F.M.V.J.);
- Consigliere Segretario Louvin Roberto: funzioni connesse con
la rappresentanza del Consiglio nei rapporti con i Paesi e le
organizzazioni dell'area francofona;
- Consigliere Segretario Martin Maurizio: attività relative alla
funzionalità delle strutture e dei servizi del Consiglio
regionale.
I dipendenti del Consorzio Valbeni s.r.l., in relazione
all'approssimarsi della scadenza dei loro contratti di formazione e
lavoro, hanno richiamato con un documento l'attenzione sui problemi
che si verrebbero a creare con la cessazione dell'attività di tale
consorzio.
Gli atti relativi all'assemblea dei dipendenti della Valbeni,
tenutasi nei giorni scorsi qui ad Aosta, sono depositati presso la
Segreteria.
Io non ho altro da aggiungere e, se nessuno intende chiedere la
parola passerei alla trattazione del secondo punto all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK