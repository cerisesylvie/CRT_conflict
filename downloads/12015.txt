Consiglio Regionale della Valle d'Aosta - Oggetto del Consiglio n. 2889 del 4 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2889 del 4 dicembre 1991 - Resoconto
OGGETTO N. 2889/IX Rinvio oggetti.Errore. L'origine
riferimento non è stata trovata.
Presidente
Colleghi Consiglieri, se mi prestate un
po' di attenzione e seguite l'ordine del giorno, penso che a questo
punto, prima di passare alle ratifiche, si possa sfrondare l'ordine
del giorno, in modo che non ci sia un aggravio inutile
nell'elencazione di argomenti che non possono essere discussi.
Si tratta dei provvedimenti legislativi che necessitano di
quella variazione finanziaria che, fino al 30 novembre, è stata
adottata con l'approvazione del cosiddetto "emendamento
Lavoyer".
Ormai siamo già oltre quella data e quindi, anche per
consentirne un nuovo esame ed una nuova promozione, la Presidenza
propone che, come è già stato fatto l'anno scorso, le leggi che
incontrano queste difficoltà di finanziamento, vengano rinviate
alla II Com-missione competente in materia finanziaria, perché il
Consiglio potrebbe esaminare solamente un provvedimento di legge
che nel corso dell'iter abbia riavuto le prescritte caratteristiche
finanziarie per essere approvato dal Consiglio regionale.
Quindi, se condividete questo mio ragionamento, vi propongo di
rinviare alla II Commissione, affinché sia realizzate le opportune
variazioni di carattere finanziario, i seguenti disegni di legge
regionale iscritti ai punti 27, 28, 29, 34, 35, 36, 37, 41, 42, 43,
44 e 45 dell'ordine del giorno dell'adunanza:
- Riapprovazione, ai sensi dell'ultimo comma dell'art. 31 dello
Statuto speciale, della legge regionale: "Istituzione del Museo
minerario regionale".
- Disegno di legge n. 332, presentato dalla Giunta regionale in
data 18 settembre 1991: "Interventi regionali per lo sviluppo
dell'informatica giuridica nei servizi regionali".
- Disegno di legge n. 333, presentato dalla Giunta regionale in
data 18 settembre 1991, concernente: "Interventi regionali per lo
sviluppo e la realizzazione della gestione di servizi
amministrativi a dimensione subregionale".
- Disegno di legge n. 339, presentato dalla Giunta regionale in
data 26 settembre 1991, concernente: "Rifinanziamento della legge
regionale 3 gennaio 1990, n. 3, concernente la promozione di
iniziative sociali, formative e culturali a favore dei
giovani".
- Disegno di legge n. 345, presentato dalla Giunta regionale in
data 7 ottobre 1991, concernente: "Finanziamento del progetto
materno-infantile di cui alla legge regionale 23 giugno 1983, n.
66, e successive modificazioni ed integrazioni".
- Disegno di legge n. 349, presentato dalla Giunta regionale in
data 7 ottobre 1991: "Rifinanziamento dell'art. 4 della legge
regionale 16 giugno 1988, n. 44, concernente disposizioni urgenti
in materia di raccolta e stoccaggio provvisorio di rifiuti urbani e
per l'incenerimento dei rifiuti speciali a base organica, nonché
degli animali o parti di animali da distruggere".
- Disegno di legge n. 350, presentato dalla Giunta regionale in
data 8 ottobre 1991, concernente: "Finanziamento per la
realizzazione di presidi socio-sanitari distrettuali".
- Disegno di legge n. 347, presentato dalla Giunta regionale in
data 7 ottobre 1991: "Aumento del finanziamento annuo a favore
dell'Institut Valdôtain de l'Artisanat Typique (IVAT)".
- Disegno di legge n. 330, presentato dalla Giunta regionale in
data 13 settembre 1991: "Intervento finanziario a favore del Comune
di Courmayeur per la realizzazione di un polo culturale nel
giardino dell'ex Hôtel Ange".
- Disegno di legge n. 352 presentato dalla Giunta regionale in
data 11 ottobre 1991: "Spese per la costituzione dell'anagrafe
regionale delle persone fisiche e giuridiche".
- Disegno di legge n. 354, presentato dalla Giunta regionale in
data 16 ottobre 1991: "Rifinanziamento, per il 1991, della legge
regionale 2 novembre 1987, n. 91 (Norme concernenti le Comunità
Montane)".
- Disegno di legge n. 334, presentato dalla Giunta regionale in
data 23 settembre 1991: "Autorizzazione di spesa per servizi di
telecomunicazione e radiodiffusione avanzati, progetto "Valle
d'Aosta cablata", rete ottica e sistemi televisivi regionali".
Siete d'accordo con me che queste iniziative legislative devono
essere riviste, aggiornate e modificate dalla II Commissione
consiliare permanente, dopodiché saranno riportate all'esame del
Consiglio regionale? Ci sono obiezioni? Il Consiglio è
d'accordo?
Il Consiglio
prende atto, concordando sul rinvio all'esame della II
Commissione consiliare permanente.
Presidente
Poiché abbiamo ancora una mezz'oretta,
passiamo alla ratifica delle deliberazioni di Giunta, in modo che,
non più tardi delle ore 18,00, sia data la parola al Consigliere
relatore Ricco e all'Assessore alle Finanze Lavoyer, che avranno
tempo fino alle ore 20,00 per svolgere le loro relazioni, anche se
ci auguriamo che finiscano prima.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK