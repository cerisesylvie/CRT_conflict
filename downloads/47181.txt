Consiglio Regionale della Valle d'Aosta - Oggetto del Consiglio n. 3475 del 3 aprile 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3475 del 3 aprile 2024 - Resoconto
OGGETTO N. 3475/XVI - Interrogazione: "Motivazioni
dell'indicazione del fabbisogno pari a zero riferita ai nuclei di
specializzazione di strutture terapeutiche e riabilitative per
dipendenze patologiche".
Marguerettaz (Presidente) -
Punto n. 16 all'ordine del
giorno. Per la risposta, la parola all'assessore Marzi.
Marzi (SA) -
La delibera di Giunta 348 dell'11 aprile
2023 aggiorna i fabbisogni regionali dei servizi sanitari e
socio-sanitari territoriali relativi alle strutture residenziali e
semi-residenziali erogabili per il tramite di soggetti privati
accreditati a livello regionale. Il citato valore zero indicato
nella delibera è relativo al
setting
assistenziale SRD 1.A,
e cioè il Centro Crisi, ed è pari a zero in quanto nel periodo di
redazione della stessa non insistevano sul territorio regionale,
così come non insistono ancora oggi, strutture atte a svolgere la
delicata funzione di centro crisi capace di accogliere pazienti con
esigenze di cura molto intensive. Il fabbisogno che è stato
espresso con tale delibera non si riferisce pertanto alle strutture
e ai servizi direttamente gestiti dall'Azienda USL in quanto le
esigenze di cure intensive hanno sinora trovato soluzioni in
servizi extraregionali. Ciò non solo per l'assenza di centri sul
territorio regionale, ma anche per esigenze cliniche che in taluni
casi prevedono di intraprendere percorsi di cura che, per risultare
maggiormente efficaci, richiedono una quotidianità trascorsa in
contesti di vita al di fuori di quelli abitudinari.
I fabbisogni sono oggi in fase di ricognizione, aggiornamento e
programmazione in un'ottica triennale sui delicati tavoli di
confronto che porteranno in una nuova visione di contesto e
programmatica a rappresentare anche il fabbisogno relativo al
nucleo SRD 1.A, Centro Crisi. La proposta di delibera dei nuovi
fabbisogni, prima della sua approvazione da parte della Giunta
regionale, sarà portata, tra l'altro, all'attenzione della V
Commissione consiliare per il parere di competenza, come già
avvenuto l'anno scorso.
Questo lavoro porterà a un'evoluzione su quanto deliberato nel
2023 in quanto produrrà sia una mappatura delle strutture sanitarie
e socio-sanitarie dei servizi privati e accreditati presenti sul
territorio regionale, che una fotografia sui fabbisogni di salute
della comunità valdostana, su di un arco temporale più esteso
rispetto a una sola annualità. L'auspicio è che, oltre a quanto già
svolge direttamente l'Azienda USL, per la presa in carico della
crisi da dipendenza si possano sviluppare anche sul territorio
regionale centri specializzati in grado di accogliere quei pazienti
che necessitano di un percorso di cura nell'attuale contesto di
vita senza doversi rivolgere a servizi fuori Regione.
Presidente -
Per la replica, la parola al collega
Restano.
Restano (GM) -
Grazie Assessore per la risposta. È una
risposta molto tecnica, in realtà mi piacerebbe dire e urlare a
gran voce: "Noi siamo la Valle d'Aosta, ben diversi da altri",
purtroppo lo fanno i Partenopei con il presidente De Luca, che
presenta come progetto sanitario innovativo il Centro Crisi; noi ce
l'avevamo il Centro Crisi e l'abbiamo tolto.
Nel nostro piano per la salute e il benessere sociale c'è invece
scritto qualcosa di importante riferito al contrasto alle
dipendenze patologiche e mi riferisco alla raccolta di dati e
soprattutto alle modalità di intervento, che poi dopo probabilmente
hanno dato corso alla sua risposta. Non posso però esimermi dal
sottolinearle come la delibera da lei citata preveda per altre
strutture, nuclei residenziali quali le RSA e le tipologie
semiresidenziali, dei numeri che tendano al mantenimento dei
servizi offerti o previsti e in alcuni casi all'aumento di questi
numeri, solo nel caso dei nuclei di specializzazione di strutture
residenziali terapeutiche e riabilitazioni per dipendenze
patologiche troviamo il numero in diminuzione. Questo manifesta la
nostra volontà politica, alla faccia di quanto scritto sul piano
della salute e del benessere sociale.
Colgo con favore quanto da lei detto che sarà rivalutato, sarà
mia premura monitorare quello che voi prevedete ma soprattutto
approfondire, perché a nulla serve mettere 60 mila euro e
coinvolgere 900 ragazzi nel progetto "Scivolare" se poi quando
arrivano a una certa età e hanno bisogno di assistenza perché
malati, noi ci diamo assenti. Noi non ci siamo, non ne faccio una
colpa a lei ma la faccio all'intero Consiglio, che non ha mai
affrontato questo tema, però vero è che una volta, tanto tempo fa,
il nucleo c'era, esisteva, so che i costi sono elevati ma possiamo
anche convenzionarci e incentivare strutture locali, come ben detto
da lei, vigileremo sulla questione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK