Consiglio Regionale della Valle d'Aosta - Oggetto del Consiglio n. 3577 del 8 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3577 del 8 luglio 1992 - Resoconto
OGGETTO N. 3577/IX Ritiro della mozione: "Revoca della
deliberazione della Giunta regionale n. 2447 del 9 marzo 1992, per
la realizzazione di un notiziario televisivo sull'attività della
Giunta stessa".
Presidente
Do lettura della mozione presentata dal
Consigliere Riccarand.
Mozione Premesso che, come rilevato in una interpellanza,
presentata da alcuni consiglieri regionali in data 13 febbraio
1992, "L'indipendenza della stampa, della radio e della televisione
è fondamentale nei sistemi democratici";
sottolineato che "se il potere politico, si riserva, attraverso
l'acquisto di spazi considerevoli dell'informazione, una fetta
consistente dell'audience propria di una televisione privata, esso
esercita un condizionamento diretto molto incisivo sull'opinione
pubblica";
richiamata la deliberazione n. 2447 del 9 marzo 1992 con cui la
Giunta regionale ha deciso di avviare le procedure per affidare ad
una televisione privata l'incarico di realizzare e diffondere, in
ore di elevato ascolto, un notiziario sull'attività della Giunta
stessa;
ritenuto necessario ed urgente provvedere ad una revoca di tale
provvedimento
il Consiglio regionale della Valle d'Aosta
delibera
di impegnare la Giunta regionale a revocare la Deliberazione n.
2447 del 9 marzo 1992.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Questa mozione è stata presentata in
data 25 giugno 1992, relativamente alla questione della TV per gli
assessori, di cui si era già parlato in questo Consiglio, proposta
prima con la versione a trattativa privata con Tele Alpi e
successivamente attraverso una gara d'appalto. Erano comunque due
versioni di un notiziario televisivo, finalizzato a pubblicizzare
l'attività della Giunta e questo aveva un carattere fortemente
negativo.
Ne avevamo già discusso in passato in Consiglio regionale e non
credo sia necessario ricordare tutti gli elementi, che
giustificavano un giudizio fortemente critico rispetto a
quell'iniziativa.
Ho letto sugli organi di stampa l'altro ieri, che la Giunta
regionale, nell'adunanza di venerdì o di sabato della settimana
scorsa, avrebbe deciso di revocare questa deliberazione n. 2447 del
9 marzo 1992. Quindi, se questo è vero e se è confermato dalla
Giunta regionale, credo che lo scopo della mozione venga meno.
Prima di procedere, vorrei chiedere conferma al Presidente della
Giunta, se è stato assunto un procedimento di revoca di questa
deliberazione n. 2447 del 9 marzo 1992, in che data e con quale
tipo di dispositivo deliberativo.
Presidente
Ha chiesto la parola il Presidente della
Giunta Lanivi, ne ha facoltà.
Lanivi (GM)
Sì, è stata revocata nell'ultima riunione
di Giunta, sabato.
L'obiettivo, solo a chiarimento, non vuol essere punitivo nei
confronti di nessuno, ma costituire una situazione di partenza, per
esaminare complessivamente il problema dell'informazione, che deve
essere nei due sensi, cioè Consiglio regionale e Giunta regionale,
ma anche la gente. Quindi la deliberazione è revocata.
Presidente
Per quanto riguarda la mozione, la
intendiamo ritirata?
Ha chiesto la parola il Consigliere Riccarand, ne ha
facoltà.
Riccarand (VA)
Sì, ritiro la mozione.
Prendo atto che c'è stata questa decisione da parte della
Giunta, di cui do un giudizio positivo e quindi ritiro la
mozione.
Presidente
Allora possiamo passare all'esame degli
oggetti rinviati nella seduta del 29 giugno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK