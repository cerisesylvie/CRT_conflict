Consiglio Regionale della Valle d'Aosta - Oggetto del Consiglio n. 1801 del 24 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1801 del 24 febbraio 2016 - Resoconto
OGGETTO N. 1801/XIV - Interrogazione: "Modalità applicative
del regolamento di esercizio della funivia
Buisson-Chamois".
Viérin M. (Président)
-
Point 5 à l'ordre du jour.
La parole à l'Assesseur Marguerettaz.
Marguerettaz (UV) -
Grazie.
Rispetto alla prima domanda, le previsioni sono di circa 100
mila euro per la Buisson-Chamois su base annua. Ovviamente nella
domanda c'è l'indicazione in più rispetto all'incasso del
2015/2016, e potrebbe non essere così, perché ci sono dei periodi
di interruzione manutentivi, però il concetto - se ho capito bene
la domanda - è l'aumento su base annua; quindi l'aumento sulla
Buisson-Chamois dovrebbe portare su base annua, tra aggiornamento
ISTAT e aumento degli abbonamenti, 100 mila euro all'anno, mentre
per la Pila si parla di 60 mila euro l'anno.
Per il punto n. 2 della
question
, l'ordine di servizio n.
1/2015 disciplina le modalità di funzionamento della funivia con
tre persone. Questa modalità è prevista per il solo turno del
mattino, dal lunedì al venerdì, in bassa stagione, quando è
garantita l'assistenza in caso di guasto a valle da parte degli
addetti della adiacente teleferica trasporto merci. Attraverso un
accordo con la Chamois Servizi S.r.l., nel caso di necessità il
personale della società garantisce il trasporto da valle a monte, o
viceversa, degli addetti della funivia eventualmente coadiuvandoli
per le operazioni di soccorso. Questa modalità di esercizio,
prevista anche da una decisione della Commissione funicolari aeree
e terrestri (FAT) fin dal 1997, è largamente utilizzata sull'arco
alpino e anche su alcune funivie valdostane (
Breuil-Plan
Maison,
Staffal-Sant'Anna) e non compromette la sicurezza dei
trasportati. In caso di evacuazione della funivia è comunque
previsto dal piano di soccorso allegato al regolamento di esercizio
della funivia il richiamo in esercizio degli addetti nel numero
necessario ad espletare il soccorso, nonché l'allertamento
attraverso il Sindaco del Comune di Chamois per la Protezione
civile e per l'assistenza a terra.
Sulla terza domanda, nell'anno 2016 l'organico è di 21 persone
fino al mese di maggio, dopodiché l'organico sarà ridotto a 20
persone in quanto è in scadenza un contratto a tempo determinato.
Per gli anni 2017 e 2018 ovviamente ci saranno da fare delle
riflessioni considerando che sono previsti tre pensionamenti.
Presidente
-
La parola al Consigliere
Cognetta.
Cognetta (M5S) -
Grazie Presidente, e grazie Assessore
per la risposta.
Il problema nasce dal fatto che, essendo scritto chiaramente nel
regolamento di esercizio che il minimo dell'organico durante tutto
il funzionamento della funivia è di quattro dipendenti, quando
questi scendono a tre con quell'ordine di servizio, soprattutto nel
momento in cui la funivia è chiusa, cioè di notte, questo può
creare dei problemi. Voi li avete ovviati facendo l'accordo con
Chamois Servizi, però non è una soluzione e lei lo sa bene. Se
dovessero succedere dei problemi potremmo avere delle questioni
poco piacevoli, e quindi da qui nasce questa interrogazione, anche
perché si continua a smantellare il trasporto pubblico locale,
diminuiscono i dipendenti, raddoppiano in questo caso anche le
tariffe, e gli incassi che dovrebbero aumentare speriamo che
aumentino, perché chiaramente anche questo porterà sicuramente una
diminuzione del flusso turistico che normalmente va verso Chamois.
Chiaramente tutto questo non fa presagire nulla di buono per quella
piccola stagione stazione che c'è lassù.
Oltre a questo, c'è un'ultima questione: il fatto che
sicuramente i dipendenti che attualmente sono in servizio non hanno
dei sostituti, non è previsto alcun sostituto, che diminuiranno
ancora di numero, e questo certamente causerà purtroppo un
ulteriore disservizio. Ora non vorrei ricordarle qual è
l'importanza delle piccole stazioni, lei lo sa sicuramente meglio
di me. Andrebbe pertanto fatto un ragionamento complessivo, che
sarà fatto anche da noi sulla legge che dovremo approvare in questo
Consiglio - e sulla quale non siamo d'accordo - e quindi
chiaramente questo è un altro segnale che siamo in dismissione su
tutta una serie di punti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK