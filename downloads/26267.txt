Consiglio Regionale della Valle d'Aosta - Oggetto del Consiglio n. 162 del 30 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 162 del 30 marzo 1973 - Resoconto
OGGETTO N. 162/73 - Disegno di legge regionale concernente:
"Provvedimenti per la protezione della selvaggina e per l'esercizio
della caccia nella Regione autonoma della Valle d'Aosta".
Montesano (P.S.D.I.)
- Allora possiamo passare all'esame
della legge articolo per articolo?
Chi ha da proporre degli emendamenti lo può fare e mi faccia
pervenire il testo per iscritto, così come ha fatto il Gruppo
Comunista, oppure annunciare la soppressione semmai di un articolo,
o di un comma di un articolo, come ha fatto il Consigliere
Mappelli.
E passiamo quindi all'esame articolo per articolo.
Articolo 1 - Interventi? - Io prego di fare attenzione perché
poi, passato e votato l'articolo, anzi chiamiamo qualcuno che è
fuori, che vuole intervenire nella discussione, dopo votato
l'articolo non sono ammessi ripensamenti.
Allora, chi approva l'articolo 1 alzi la mano. Contrari?
Astenuti? È approvato all'unanimità.
Articolo 2 - Interventi? Chi approva l'articolo 2 alzi la mano.
Contrari? Astenuti? Il Consiglio approva.
Articolo 3 - Ecco, c'è l'emendamento che annuncia...
(Voce del Consigliere Siggia) ...
Sì, adesso, vediamo un
po', scusi mi lasci prendere un pochino il parere della Commissione
per seguire anche il suo intervento.
Ecco, la parola al Consigliere Dayné, quale Presidente della
Commissione Agricoltura.
Dayné
(U.V.)
- La Commissione Agricoltura,
all'articolo 3, proporrebbe l'aggiunta di un nuovo comma così
redatto "gli otto rappresentanti dei cacciatori eleggono nel
proprio seno il Vice-Presidente del Comitato".
Siggia (P.C.I.)
- Art. 3 - alla lettera a) togliere
l'inciso "con funzioni di Presidente".
Sostituire la lettera "e) con la seguente: "un rappresentante
per ogni Associazione di cacciatori purché riconosciuta
nazionalmente".
E spiego subito. L'inciso della lettera a) sta a significare che
il Presidente del Comitato Caccia è di designazione
dell'Assessore.
Non ripeto quanto ha detto il Consigliere Pedrini.
Noi riteniamo più giusto che il Presidente sia espressione del
Comitato nella sua integrità. E quindi che sia nominato e votato da
tutti questi rappresentati-componenti del Comitato caccia, così
come deve essere nominato il Vice Presidente e come è proposto
dalla Commissione.
La soppressione, dicevo, della lettera e) l'avevo già indicata
prima e la sostituzione è significativa, sostituendo e aggiungendo
anche "i rappresentanti delle Associazioni di cacciatori" in senso
restrittivo perché abbiamo previsto che siano solo le Associazioni
dei Cacciatori purché riconosciute nazionalmente.
Questo per evitare preoccupazioni che la Giunta aveva già altre
volte espresso, che evidentemente si allargasse talmente il numero
con la preoccupazione di una miriade di associazioni locali che
potevano sorgere.
Pedrini (P.L.I.)
- Io propongo, sempre all'art. 3, la
variazione, in questo senso, anziché alla a) anteporrei alla a) una
"a 1" con questa dizione: "un rappresentante della categoria
nominato dal Comitato caccia, con le funzioni di Presidente".
Montesano (P.S.D.I.)
- Altri emendamenti?
Pedrini (P.L.I.)
- Ho ripetuto quello che ha detto lei
"un rappresentante della categoria nominato dal Comitato Caccia,
con le funzioni di Presidente".
Siggia (P.C.I.)
- Cerchiamo d'intenderci tra me e Lei.
Alla lettera "i" ci sono già inseriti in questo Comitato 8
rappresentanti dei cacciatori. Quindi, uno di questi 8 sia già
indicato come Presidente.
Io dicevo: "il complesso di questo organismo nomini il
Presidente".
D'accordo.
Montesano (P.S.D.I.)
- Allora si associa all'emendamento
Siggia? Benissimo. Allora, se sugli emendamenti vuol prendere la
parola l'Assessore Maquignaz.
Maquignaz (D.P.)
- ... qual era il motivo per cui non è
che fossimo d'accordo su questa impostazione, quando io dicevo che
un provvedimento per la protezione della selvaggina e non solo per
l'esercizio della caccia. Quindi mi pare che in questo caso
l'Amministrazione regionale non deve essere il solo per dare dei
soldi. Deve poter anche collocare una persona di sua fiducia
perché, naturalmente, assolva determinati compiti e
orientamenti.
Se invece è nominato dai cacciatori, evidentemente il Presidente
potrebbe anche cambiare un po' tutta questa impostazione.
Quindi, non è che sia un grosso problema. Noi riteniamo che il
Presidente dovesse essere nominato dall'Amministrazione regionale
proprio per il fatto che era una persona che dava un po' gli
indirizzi anche dell'Amministrazione regionale. Non per l'esercizio
della caccia, ma per la protezione della selvaggina!
Mentre invece non ho capito bene qual è il secondo emendamento
proposto dalla Consigliera Siggia. Non l'ho capito bene
quell'emendamento, quindi.
Siggia (P.C.I.)
- In questo Comitato caccia siamo
compresi un rappresentante per ogni associazione di cacciatori
purché riconosciuta nazionalmente.
Montesano (P.S.D.I.)
- Quindi lei elimini il
rappresentante del Turismo, perché qui dice: sostituire la lettera
e) con la seguente.
E la lettera e) richiama un rappresentante dell'Ufficio
regionale per il Turismo.
Siggia (P.C.I.)
- E la lettera "l" - è sbagliata nella
battuta.
Montesano (P.S.D.I.)
- Allora la lettera "l" che dice "da
un rappresentante... dai concessionari di riserve".
Questo si riallaccia, poi, all'altro.
Maquignaz (D.P.)
- Per quanto riguarda il secondo
emendamento. Noi l'abbiamo di proposito voluto escludere "le
associazioni" perché questo fa solo, crea solo delle divisioni
all'interno del Comitato.
Devono partecipare attraverso l'organizzazione che è prevista
dalla legge stessa: comitato - sezioni. Le associazioni esistono in
quanto ché hanno i loro compiti. Ma non naturalmente non
nell'organizzazione della caccia che è prevista dalla legge come
Comitato regionale - Sezione comunale.
Quindi noi, di proposito, abbiamo escluso, - e alla fine hanno
convenuto anche i rappresentanti dei cacciatori - che non era
opportuno reinserire le associazioni perché avremmo avuto,
naturalmente, delle divisioni all'interno del Comitato e una
politicizzazione del Comitato stesso. Mentre invece, passando
attraverso le Sezioni, noi non abbiamo questo pericolo e
rispettiamo quello che è l'articolo 2 che prevede comitato e
sezioni comunali.
Quindi sul secondo emendamento evidentemente non possiamo essere
d'accordo.
Per quanto riguarda il 1°, anche la Commissione dell'Agricoltura
ha accettato, così come era stato proposto, per le ragioni che
erano state esposte in quel momento, che era opportuno che
l'Amministrazione regionale potesse dire una sua parola attraverso
il Presidente, mentre invece, se questo avviene attraverso i
cacciatori, la Regione rimane lì solo a pagare e quindi ha solo più
quel compito lì.
Quindi noi non accettiamo questo emendamento.
Chincheré
(P.C.I.)
- Mi sono occupato molto del
problema e di conseguenza sarò brevissimo. Ma, l'assessore
all'Agricoltura dice "se accettiamo questo emendamento, corriamo il
rischio di portare all'interno del Comitato delle divisioni
politiche, se ho capito, cioè un dibattito di quel genere, se ho
capito bene." Politicizzare il dibattito.
Noi, invece, siamo del parere che le associazioni dei
cacciatori, proprio perché esiste una politica venatoria, abbiano
una funzione importante - non voglio dire insostituibile - per un
modo nuovo di fare la caccia, di collocarsi di fronte a questo
problema e pensiamo che i loro ruoli all'interno di questa
Commissione, proprio perché deve essere la meno burocratica
possibile e la più vivace possibile nell'affrontare i problemi,
possono trovare benissimo - non ne facciamo una questione di
principio, per carità - una collocazione corretta e assolvere sino
in fondo il loro dovere.
Montesano (P.S.D.I.)
- Per favore un po' di silenzio
perché andiamo alla votazione ed io debba spiegare - per favore -
perché poi non ripeto più cosa si vota.
Si votano gli emendamenti proposti dal Presidente della
Commissione Agricoltura che è riferito all'articolo 3 che stiamo
esaminando e che dovrebbe portare un comma finale "gli 8
rappresentanti dei cacciatori eleggano nel proprio seno il vice
presidente del Comitato".
Chi è favorevole alzi la mano.
Io non so l'Assessore che cosa... Io parlo dell'emendamento
della Commissione Agricoltura.
Chi è favorevole? Contrari? Astenuti? Astenuti: Pedrini, Bordon,
Quaizier, Manganone, Chabod, Mappelli, Ramera e Tubère. Il
Consiglio approva.
Dujany (D.P.)
- Volevo precisare che il Presidente del
Consiglio ha precisato che questo è l'emendamento della Commissione
Agricoltura. Se non vado errato, il Consigliere Chabod, fa parte
della Commissione Agricoltura.
Eh, no, scusatemi, è solo per precisare. Non vorrei che qui
andassimo avanti di confusione in confusione. Per cui la Giunta è
d'accordo su un emendamento proposto dalla Commissione
dell'Agricoltura e alcuni membri di questa Commissione non sono più
d'accordo.
Montesano (P.S.D.I.)
- Signor Presidente - guardi che
siamo in votazione. Siamo in votazione quindi perciò io prego i
Signori Consiglieri.
Bordon (D.C.)
- (
in lontananza
) La prossima volta
manderemo solo su Chabod perché noi non contiamo niente.
Montesano (P.S.D.I.)
- Non è permesso - Sentite, io
chiedo anche l'aiuto del Presidente della Giunta. Quando siamo in
votazione bisogna che ognuno prenda le proprie responsabilità, dopo
che il Presidente del Consiglio ha spiegato bene il significato del
voto.
Quindi l'emendamento proposto dal Presidente della Commissione
Agricoltura è approvato.
Passiamo all'emendamento proposto dal Gruppo comunista, che sono
due. Alla lettera a) - Balestri ti prego di seguire, perché poi non
ripeto più. C'è la protesta degli altri, che han detto poi non ho
sentito, non ho capito.
La lettera a) "con funzioni di Presidente". Togliere dalla
lettera a) "un rappresentante dell'Assessorato regionale
all'Agricoltura e Foreste con funzioni di Presidente". Togliere
"con funzioni di Presidente".
Chi è favorevole a questo emendamento alzi la mano - Alzi la
mano anche Quaizier, se - 10-11-12.
Chi è contrario alzi la mano. Lasciate verificare.
Chi è favorevole all'emendamento annunciato alzi la mano bene:
13. (Andrione: 7 democristiani - 1 liberale e 5 comunisti).
Chi è contrario all'emendamento alzi la mano: 15.
Astenuti: nessuno? L'emendamento è respinto.
C'è il secondo emendamento che dice: sostituire la lettera "l"
che dice "Un rappresentante dei servizi designato dai concessionari
di riserve" sostituito con la seguente dizione "un rappresentante
per ogni Associazione di cacciatori purché riconosciuta
nazionalmente".
Chi è favorevole alzi la mano: 4 favorevoli.
Chi è contrario alzi la mano: 16. Astenuti: Pedrini, Bordon,
Quaizier, Manganone, Chabod, Mappelli, Ramera e Tubère.
Il Consiglio respinge.
Adesso viene votato l'articolo 3 con l'emendamento accolto e che
riguarda l'emendamento del Presidente della Commissione
Agricoltura.
Articolo 3 - Chi è favorevole con quell'emendamento alzi la
mano. Io prego di controllare: 22 dicono i funzionari. Contrari: 2.
Astenuti: 8. Il Consiglio approva.
Articolo 4
Maquignaz (D.P.) -
All'articolo 4 - c'è un errore, direi
materiale, una svista anche della Commissione - non l'abbiamo
notato. Al punto 3 si diceva: St. Vincent, Châtillon, Chambave,
Pontey, St. Denis, Verrayes, Valtournanche.
Forse, invece di mettere Valtournanche, sarebbe opportuno dire
"Valtournanche, Torgnon, Chamois, Antey St. André, La Magdeleine"
o, altrimenti "La Valtournanche". Noi proponiamo di mettere tutti i
nomi. Al punto 7 si era dimenticato: "Villeneuve", quindi bisogna
aggiungere "Villeneuve".
Montesano (P.S.D.I.) -
Nessun'altra osservazione? Chi è
favorevole all'art. 4 con le aggiunte proposte dall'Assessore alzi
la mano. Contrari? Astenuti? Il Consiglio approva. Pedrini
astenuto.
Articolo 5 - è preannunciato un emendamento dal Gruppo
comunista.
Siggia (P.C.I.) -
È una questione formale, ma si tratta
di mettere un termine a questa nomina del Comitato Caccia, con
decreto da parte dell'Assessore, che noi proponiamo entro trenta
giorni dall'entrata in vigore della presente legge. Non ci
formalizziamo sul termine, però. Si tratta solo di stabilire entro
quanto l'Assessore dovrà fare il decreto di nomina e di funzione
del Comitato.
Invece, al 1° comma, chiediamo, qui, come negli altri successivi
articoli, la sostituzione del periodo di carica da 5 anni, in tre
anni.
Maquignaz (D.P.) -
Per quanto riguarda il primo punto
sollevato, lì bisogna tenere conto che in questo momento c'è un
Comitato e si pensava, naturalmente, solo di aggiungere i membri
che non erano previsti nel precedente Comitato.
Mi rendo conto che però, visto che è cambiato il sistema di
elezione, dobbiamo veramente arrivare ad una data, a stabilire una
data.
Questo però dovrebbe essere fatto con una norma transitoria,
caso mai, perché è solo per la prima volta. Perciò io ritengo che,
se è possibile, noi l'accogliamo come raccomandazione che, entro un
mese dall'approvazione della legge, venga naturalmente nominato il
nuovo comitato. Perché è una norma transitoria.
Per quanto riguarda invece il secondo punto, noi si riteneva di
mantenere i 5 anni, di portarlo a 5 anni, per dare la possibilità a
questo Comitato di fare un certo programma. Del resto tutte le
Amministrazioni si stanno orientando verso i 5 anni - che è un
termine in cui si può fare anche una programmazione. Mentre i tre
anni ci sembrano un po' limitati.
Non credo che sia questo un grosso problema, però il motivo per
cui noi avevamo posto i 5 anni era per dare la possibilità di
svolgere una certa azione.
Montesano (P.S.D.I.) -
Allora, il primo emendamento viene
ritirato, no? E il secondo?
Siggia (P.C.I.) -
Non ho capito il motivo che ha spinto
l'Assessore ad insistere sui 5 anni. Perché, sono d'accordo
anch'io, una certa continuità va bene. Ma è prevista la riconferma.
Allora, i tre anni, costituiscono solo la garanzia di un Comitato
che non funzioni bene. Ecco. E allora, in questo caso, salvo i
gravi motivi per cui c'è la possibilità di scioglimento, ma, dico,
anche se non arriviamo allo scioglimento, nei tre anni c'è una
possibilità di verifica.
Ora, siccome noi dicevamo che può essere riconfermato e direi,
che come concetto generale, in un arco di tempo continuativo,
probabilmente può essere più utile. Ma era la preoccupazione che,
normalmente, i piccoli disguidi non porteranno allo scioglimento.
Invece una verifica, probabilmente più ravvicinata può dare modo
anche al Comitato di avere maggiore preoccupazione nella gestione
della...
Maquignaz (D.P.) -
Non credo
che la Giunta abbia
difficoltà ad accogliere anche questo emendamento perché io ho
risposto prima quali erano i motivi per cui si riteneva di
mantenere i 5 anni.
Mi rendo conto però che prima di arrivare allo scioglimento ci
vogliono effettivamente dei casi un po' gravi. Quindi con un
funzionamento che non sia proprio grave, ma comunque non buono,
evidentemente rimangono 5 anni. Quindi accogliamo
l'emendamento.
Montesano (P.S.D.I.) -
Allora c'è soltanto il 2°
emendamento: sostituire le parole "5 anni" con "3 anni" nel secondo
comma, primo rigo. L'latro è ritirato, quindi l'articolo va votato
con questa modifica.
Chi è favorevole? Contrari? Astenuti? Astenuto Pedrini.
Il Consiglio approva.
Articolo 6 - Oh, prima di arrivare all'articolo 6 c'è una
proposta di articolo 5 bis).
Siggia (P.C.I.) -
Ritirata perché è votato ormai
l'articolo, per cui...
Montesano (P.S.D.I.) -
Allora ritirato questo
emendamento.
Articolo 6 - C'è un emendamento della Commissione
Agricoltura.
Dayné
(U.V.)
- L'inizio dell'articolo dice:
"Ai membri del Comitato spetta, per ciascuna riunione, un
gettone di presenza".
La Commissione, invece di essere tassativa e dire "spetta",
proporrebbe "può essere concesso" - Se il Comitato lo ritiene, però
se non lo ritiene; che, invece, dicendo spetta, è assoluto.
Montesano (P.S.D.I.) -
Assessore? Va bene, è accolto da
parte della Giunta.
Allora l'art. 6 va votato con la modifica della parola invece di
"spetta" "può essere concesso un gettone di presenza".
Chi approva l'articolo così modificato alzi la mano. Contrari?
Astenuto: Pedrini. Il Consiglio approva.
Articolo 7 - Non vi sono, mi pare, emendamenti.
E mi devo orizzontare un po' nella .... C'è l'emendamento del
Gruppo comunista.
Siggia (P.C.I.) -
No, sostanzialmente non modifica
l'articolo proposto dalla Giunta, però, precisa alcune cose, è
stato - nella forma - concretizzato in modo diverso e dice: "Il
Comitato regionale dovrà riunirsi in seduta ordinaria almeno due
volte all'anno - entro la prima settimana di aprile e settembre con
convocazione che deve pervenire almeno 48 ore prima dell'ora
prevista. Le adunanze sono valide quando intervengano la metà più
uno dei suoi membri.
Le sue decisioni sono adottate a maggioranza di voti. In caso di
parità prevale quello del Presidente".
Ecco, ci sono, direi, solo alcune precisazioni.
Montesano (P.S.D.I.) -
Allora,
mi pare che la
Giunta accoglie questa sostituzione dell'articolo 7 della proposta
di legge a quello proposto dal Gruppo comunista. Quindi viene,
l'articolo 7, sostituito da quello che avete sentito dire dalla
...
Chabod (D.C.) -
Solo una piccola battuta. Questo articolo
7 viene modificato. Eppure, in Commissione, l'avevamo deciso.
Volevo solo dire al Presidente della Giunta che, se anche io ero
in Commissione prima, non vuol mica dire niente.
Montesano (P.S.D.I.) -
Allora, l'articolo 7 va votato.
Chi è favorevole? Contrari? Astenuto Pedrini. Il Consiglio
approva.
Articolo 8
Siggia (P.C.I.) -
Prima di
proporre l'emendamento
io chiederei un chiarimento all'Assessore.
Come si prevede che verrà assunto il Segretario del Comitato,
dal Comitato?
Ecco, se mi date delle delucidazioni, forse non ha più ragion
d'essere l'emendamento.
Maquignaz (D.P.) -
Un comitato
che, naturalmente,
deve farsi un regolamento - anzi lo ha già - e quindi in base a
concorso regolare.
Montesano (P.S.D.I.) -
Quindi ritira l'emendamento?
Va posto ai voti l'articolo 8. Chi è favorevole? Contrari?
Astenuto Pedrini. Il Consiglio approva.
Articolo 9
-
C'è un emendamento del Partito comunista, mi
pare.
Siggia (P.C.I.) -
Due punti. Uno riguarda sempre la
nomina del Presidente, anche qui, del Collegio dei revisori dei
conti...
(Montesano:
quindi cade) ...Eh no, Presidente, non
cade.
Qui si tratta di "revisione dei conti". È un altro organismo
ancora che ha tre componenti... (
Montesano:
ah sì, sì)
...tra cui, da una parte, preventiviamo che il Presidente venga
eletto a scrutinio segreto fra i tre revisori dei conti nominati.
L'altro, penso che la Giunta lo accoglierà perché è sempre la
sostituzione dei 5 anni in tre anni, già prevista prima.
Maquignaz (D.P.) -
Sul primo emendamento devo purtroppo
dire che non siamo favorevoli per le stesse ragioni che abbiamo
detto prima.
Il secondo, invece, è accolto in quanto conseguenza degli
altri.
Montesano (P.S.D.I.) -
Allora viene votato l'emendamento
proposto dal Partito comunista che dice "il Presidente viene eletto
a votazione segreta fra i tre membri".
Chi è favorevole? Contrari? Astenuti?
Chabod ha votato a favore? Contrario? Astenuto Pedrini.
Il Consiglio respinge.
Poi, l'altro emendamento è accolto, cioè sostituire 5 anni in 3
anni è accolto dalla Giunta e va inserito nell'articolo e
l'articolo va votato con questo emendamento.
Chi è favorevole all'articolo 9 così emendato? Contrari?
Astenuto Pedrini. Il Consiglio approva.
Articolo 10
- Sono annunciati due emendamenti da parte
della Commissione Agricoltura. Tre o 4 dal Partito comunista.
Dayné
(U.V.) -
La Commissione Agricoltura propone,
al comma d) di aggiungere, dopo la parola "indicare", la parola
"annualmente". Perché altrimenti non si sa quando la deve
indicare.
Inoltre, al paragrafo "l", di aggiungere una frase finale, dove
dice "... deliberare il regolamento del personale" la convenzione
per i servizi di tesoreria e di cassa", aggiungere "e
l'aggiornamento del regolamento della riserva." Perché è
prevedibile che detto regolamento vada riveduto.
Montesano (P.S.D.I.) -
Gli emendamenti del Partito
comunista sono 4.
Siggia (P.C.I.) -
Riallacciandomi a quanto detto nella
discussione generale, i primi emendamenti si riferiscono alla
nostra richiesta di abolizione di riserve e trasformazione delle
stesse in zone di ripopolamento e quindi sono previsti lo stralcio
delle "bandite oasi di protezione e riserve di caccia in
concessione" sia alla lettera c) che alla lettera d).
Il secondo emendamento prevede che alla lettera e) in fine di
frase "... provvedere alla compilazione e pubblicazione del
manifesto venatorio" sia aggiunto "vietando l'uso di fucili dotati
di cannocchiale".
Gli ultimi emendamenti prevedono delle aggiunte in quelle che
sono le competenze del Comitato, che sono due "provvedere al
tesseramento nella Regione e al rilascio degli speciali di caccia,
giornalieri o annuali, salvo che sia modificato poi con emendamento
della Commissione" e un'altra lettera, che potrebbe portare la
lettera "h" fissare anno per anno l'importo della tessera dei
permessi giornalieri e annuali che danno diritto all'esercizio
venatorio nella Regione, chiedendo che contro i provvedimenti del
Comitato è previsto il diritto di impugnativa con ricorso al
Presidente della Giunta regionale il quale decide.
Pedrini (P.L.I.) -
Io desidero spiegare perché voterò a
favore di questo articolo 10. Proprio perché invece c'è in queste
dizioni quanto "casi di protezione, ecc." che rispecchiano quello
che è il nostro desiderio, su cui ritornerò a parlare al momento in
cui vi sarà l'articolo specifico.
Andrione (U.V.) -
Contrario per il primo emendamento
sulle oasi ecc. Favorevole al secondo emendamento che io avevo
proposto all'articolo 17 e che invece è forse meglio mettere qui a
chiederci una modifica al testo proposto dal Partito comunista
"provvedere alla compilazione e pubblicazione annuale del manifesto
e calendario venatorio, proibendo assolutamente l'uso di
cannocchiali o altri strumenti ottici".
Era proposto all'articolo 17, ma...
Montesano (P.S.D.I.) -
Bene, allora mettiamo un po'
d'ordine in questa caterva di emendamenti. Assessore, prego.
Maquignaz (D.P.) -
Se fosse possibile avere una copia.
Siccome gli emendamenti sono tanti, e non è che possiamo dare una
risposta.
Montesano (P.S.D.I.) -
C'erano delle fotocopie. Vuol
fornirne all'Assessore Maquignaz?
Maquignaz (D.P.) -
Allora, primo emendamento, togliere la
parola "delle bandite delle oasi di protezione delle riserve di
caccia". Noi non possiamo essere favorevoli per il discorso fatto
precedentemente.
Secondo, invece, sulla questione "vietando l'uso di fucili
dotati di cannocchiale". Mi pare che il Consigliere Andrione aveva
proposto anche una modificazione a questo emendamento. La vorrei
solo sentire un attimo per ...
Andrione (U.V.)
- "di cannocchiale
e di altri
strumenti ottici".
Maquignaz (D.P.) -
Questa si può accettare.
Il terzo, invece "provvedere al tesseramento nella Regione e al
rilascio di speciali permessi di caccia giornalieri". Noi lo
avevamo previsto alle Sezioni. Perché, siccome abbiamo decentrato
un po' i compiti del Comitato, cioè il Comitato, in base a questa
legge, è quello che programma, che dà gli orientamenti e gli
indirizzi. Però la parte operativa spetta alle Sezioni.
Ed anche questo compito era affidato fra i compiti delle
sezioni. Quindi direi che bisogna lasciarlo alle Sezioni.
L'ultimo, invece, si può accogliere perché non era previsto né
in un articolo né nell'altro.
Pedrini (P.L.I.) -
Sono d'accordo in linea di massima.
Però vi dico già subito, io sono d'accordo di abolire i
cannocchiali sul fucile, ecc., ma per quello che è il binocolo, per
la marcia di avvicinamento, voi vedrete che tutti quanti i
cacciatori, nel loro sacco, avranno il binocolo, e li mettete nella
condizione di fare le cose di straforo. Questo è la realtà di
fatto. Contateci quant'è vero Iddio, che tutti quanti il loro
binocolo ce l'avranno perché nella marcia di avvicinamento tutti
sono abituati ad avere il binocolo. Mettiamo i cacciatori nella
condizione di frodarci, con tutte le conseguenze relative perché,
se vengono pescati, confischeranno il binocolo, ecc. ecc..
Montesano (P.S.D.I.) -
Se permettete vi dico io
qualchecosa di un tecnico.
Qui bisogna, lo spirito con cui sono state avanzate queste
proposte è quello di impedire, di vietare la caccia con il
cannocchiale.
Ha ragione il Comm. Pedrini quando dice: il binocolo non ha
niente a che fare con il tiro, cioè a dire, quello che è pericoloso
- e nello spirito vostro è quello il pensiero che sul fucile ci sia
il cannocchiale. Sul fucile non si può mettere il binocolo, però il
binocolo è utile anche a guardare il panorama, ad individuare un
pochino i posti di arroccamento, oppure le vie da seguire. Quindi
io proporrei che l'emendamento fosse completato, perfezionato: è
fatto divieto di caccia con il cannocchiale. Punto e basta. Con
l'uso del cannocchiale.
Andrione (U.V.) -
Io accetto l'emendamento del Presidente
del Consiglio perché, quando si dice "è fatto divieto di caccia", è
quello che volevamo dire noi dicendo "o di altro strumento ottico".
Perché l'obiezione del Comm. Pedrini non è valido, cioè nel senso
che chi va in giro con un binocolo è libero di andarci.
A me preoccupa che qualcuno sostenesse la tesi che lui, sul
fucile, non aveva un cannocchiale, aveva solo una lente, capito!
(voce)
...No, no è successo!
(voce) ...
Accetto la
proposta del Presidente: "è fatto divieto di cacciare con fucile
munito di cannocchiale".
Pedrini (P.L.I.) -  Con
questa dizione sono
d'accordo, ma il Presidente che... Fatto divieto di caccia con il
cannocchiale, io vado a caccia, ho il cannocchiale, c'è poco da
fare, non lo metto mica sul fucile il cannocchiale.
Andrione (U.V.) -
Il
Consigliere Pedrini mi
scuserà dicendogli che io lo rimprovero di non frequentare
sufficientemente i tribunali perché saprebbe che l'italiano non è
uno solo...
(ridendo) ...
comunque quello...
(parlano
tutti assieme) ...
comunque mi sembra che lo spirito
dell'emendamento è stato egregiamente illustrato dal Presidente del
Consiglio e che noi accettiamo - almeno io accetto e penso che il
gruppo comunista accetti, sia formulato in questa maniera: "è fatto
divieto di cacciare con l'uso di fucile con, munito di
cannocchiale".
Pedrini (P.L.I.) -  Visto
che si vuole cavillare,
evidentemente io cavillo. Perché qua se si dice la prima dizione
che è quella "è fatto divieto di caccia con cannocchiale", nessuno
può portare un cannocchiale. Nemmeno chiuso perché, se glielo
beccano addosso, ha il cannocchiale.
Se si dice la seconda versione "fucile munito di ...", allora
sono d'accordo. Ma l'italiano, ripeto, è uno solo.
Dicendo così si dà una impressione generalizzata a tutti i
cannocchiali per cui i nostri guardiacaccia non vanno a vedere lo
spirito, loro guardano la legge. Punto e basta, lo sappiamo,
chiedeteglielo.
Montesano (P.S.D.I.) -  Sì
, ma, voi due, i due
Consiglieri, mi sembra che siano d'accordo nell'accogliere quella
dizione che è stata annunciata.
Maquignaz (D.P.) -  Ma
, quando arrivano gli
emendamenti in aula, evidentemente non si ha mai il tempo di
approfondirli sufficientemente. Questo, naturalmente, ci porterà
certamente a delle interpretazioni diverse. Quindi io ritornerei un
po' anche al suggerimento che avevo dato prima, cioè quando parlavo
che ogni restrizione, ogni limitazione, le regolamentazioni sulla
caccia devono essere fatte con il calendario venatorio e non con la
legge regionale, che prevede tutta la regolamentazione per
l'organizzazione del Comitato e delle Sezioni.
Quindi io direi: accogliamo lo spirito di questo emendamento
perché siamo favorevoli e l'abbiamo dichiarato. Quando una
dichiarazione del genere viene fatta dal Consigliere regionale
nella stesura del calendario venatorio, si deve tenere conto di
questa volontà del Consiglio regionale.
Quindi sarà il Comitato a studiare la forma più idonea, perché
c'è il problema delle tacche.
Non basta dire che non si va a caccia con il cannocchiale, con
il fucile munito di cannocchiale non si aboliscono le tacche, il
cannocchiale lo si mette ugualmente.
Quindi è un problema molto più delicato che, a mio avviso, non
possiamo farlo con una legge, ma va esaminato nel rispettivo
calendario venatorio.
Chiaro che, naturalmente, il Comitato caccia terrà conto di
questo indirizzo. Chi approva il calendario è il "
decoundé
"
e viene approvato con decreto dell'Assessore all'Agricoltura.
Quindi, chiunque ci sia Assessore all'Agricoltura è chiaro che
dovrà tenere conto di quello che è l'orientamento e la volontà del
Consiglio regionale. Però, se cominciamo qui a mettere delle
limitazioni che non è la legge che deve prevedere queste cose, ma
il calendario venatorio, a mio avviso, sbagliamo e rischiamo di
fare delle cose senza averle sufficientemente approfondite.
Siamo d'accordo sullo spirito dell'emendamento ma riteniamo che
vada messo nel calendario venatorio, dopo averlo esaminato
opportunamente.
Montesano (P.S.D.I.) -
Io do perfettamente ragione
all'Assessore per ragioni di articolazione della legge, però, sia
ben chiaro che il Consiglio regionale ha espresso questo voto, che
dovrà essere portato poi al Comitato Caccia. Perché su questa
questione si discute ogni anno. Però sia impegnativo da parte della
Giunta regionale di tener conto di questo emendamento espresso dal
Consiglio regionale perché sia proprio, poi, del Comitato
Caccia.
Siggia (P.C.I.) -
Io accolgo l'invito dell'Assessore,
tanto più - e non con spirito polemico - ricordo che il Presidente
del Comitato caccia sarà un rappresentante dell'Assessorato
regionale all'Agricoltura e Foreste e quindi mi auguro che sia cura
del presidente esaminare questo problema in modo tale da risolverlo
in maniera confacente alle esigenze dei cacciatori ma nello spirito
di salvaguardare un certo tipo di sport.
Montesano (P.S.D.I.) -
Nessun altro intervento su questo
articolo?
Allora passiamo al voto sugli emendamenti.
Al comma d), la Commissione Agricoltura propone, dopo la parola
"indicare" "annualmente". Aggiungere la parola "annualmente".
Siggia (P.C.I.) -
Scusi Presidente, ci asteniamo su
questo emendamento presentato dalla Commissione, perché abbiamo poi
un emendamento che sostituisce.
Quindi, dichiarazione di voto: il gruppo comunista si astiene
sull'emendamento presentato dalla Commissione...
(Montesano:
sugli emendamenti?) ...No, su questo emendamento presentato dalla
Commissione.
Montesano (P.S.D.I.) -
Allora, chi è favorevole
all'emendamento sul capoverso d) presentato dal Consigliere Dayné
quale Presidente della Commissione Agricoltura alzi la mano.
Contrari? Astenuti: il gruppo comunista. Il Consiglio approva
l'emendamento.
Al comma "l)" là dove viene detto "deliberare il regolamento del
personale e la convenzione per i servizi di segreteria e di cassa"
sopprimere il punto e aggiungere la seguente frase finale
(voci
...)
. Cioè sopprimere proprio il comma "l"? "l'aggiornamento
del regolamento della riserva"...
(voci) ...
Assessore è
d'accordo? Sopprimere il punto e "aggiornamento del
regolamento...".
Chi è favorevole alzi la mano. Contrari? Il gruppo
comunista.
Astenuti? Il Consiglio approva.
Passiamo agli emendamenti del gruppo comunista: al comma c) e d)
togliere le parole "delle bandite, delle oasi di protezione e delle
riserve di caccia in concessione".
Chi è favorevole a questa soppressione alzi la mano. Allora il
gruppo comunista. Contrari? Astenuti? Il Consiglio approva.
Al comma c) aggiungere la seguente frase...
Siggia (P.C.I.)
- ...ritirato ...Resta solo il numero h),
numero h) che diventa numero g), avendo ritirato quello precedente
l) g).
Montesano (P.S.D.I.) -
Il g) lo tiene?
Siggia (P.C.I.) -
No, cade il numero g). Resta da votare
il numero h) che porta però il numero g), essendo caduto quello
precedente.
Montesano (P.S.D.I.) -
Aggiungere la lettera h) "fissare
anno per anno l'importo delle tessere di permessi giornalieri e
annuali che danno diritto all'esercizio venatorio della Regione",
aggiungere "contro il provvedimento del Comitato è previsto il
diritto di impugnativa con ricorso al Presidente della Giunta
regionale il quale decide".
Maquignaz (D.P.) -  A
mio avviso, qui si dovrebbe
fare un comma aggiuntivo, però, non lo vedo aggiunto al comma h).
Il comma h) della nostra legge dice: "controllare il funzionamento
delle Sezioni comunali cacciatori della Regione sotto il profilo
tecnico-amministrativo, avvalendosi all'uopo dei revisori dei
conti" non ha nulla a che vedere con quanto riguarda quello che è
proposto qui all'ultimo comma. Quindi, a mio avviso, qui si
dovrebbe fare un comma aggiuntivo che è un argomento completamente
diverso.
Siggia (P.C.I.) -
Era rimasta la lettera così perché in
tutto l'emendamento ne cadevano alcune e quindi era un'ultima
lettera nuova.
Montesano (P.S.D.I.) -
Allora facciamo un emendamento
aggiuntivo. Il nuovo comma che viene classificato come lettera "m".
La Giunta accoglie questo emendamento?
D'accordo. Allora viene portato ai voti l'emendamento presentato
che va aggiunto, dopo la lettera "l" con la lettera "m". Chi è
favorevole? Contrari? Astenuti? Il Consiglio approva.
Allora passa ai voti l'art. 10 comprensivo degli emendamenti
approvati e della raccomandazione la quale, naturalmente, va posta
a verbale.
Chi è favorevole all'art. 10 alzi la mano. Contrari? Astenuti?
Il Consiglio approva.
Articolo 11 - Non ci sono emendamenti. Va posto ai voti così
come presentato dalla Giunta. Chi è favorevole alzi la mano:
Contrari? Astenuti: Pedrini. Il Consiglio approva.
Articolo 12 - Sono preannunciati degli emendamenti.
La Commissione Agricoltura ha un emendamento.
Dayné
(U.V.)
- Questo articolo prevede l'aggiunta
di un quinto comma così redatto: "Il Commissario dovrà prevedere ad
indire entro tre mesi nuove elezioni sezionali".
Montesano (P.S.D.I.) -
E poi c'è un emendamento comunista
che porta a sostituire 5 anni con 3 anni.
Quindi sono accolti dalla Giunta tutti e due? Allora passiamo
gli emendamenti al Consiglio. Il primo: chi è favorevole alzi la
mano. Contrari? Astenuto: Pedrini.
Secondo emendamento, proposto dal Gruppo comunista: chi è
favorevole? Contrari? Astenuto: Pedrini. Il Consiglio approva
l'emendamento, gli emendamenti.
L'art. 12 va votato con questi due emendamenti approvati. Chi
approva l'art. 12 alzi la mano, contrari? Astenuti: Pedrini. Il
Consiglio approva.
Articolo 13.
Dayné
(U.V.)
- Prevede la soppressione dell'ultimo
comma, come pure lo prevede il Gruppo comunista. Però, per motivi
diversi, la Commissione lo prevedeva perché era già citato altrove
e allora era solo una ripetizione inutile.
Montesano (P.S.D.I.) -
Il Gruppo comunista mi pare vuole
sostituire i 5 anni con tre anni.
Dayné
(U.V.)
- Sì, appunto.
Montesano (P.S.D.I.) -
Automaticamente.
Allora vengono accolti dalla Giunta questi due emendamenti.
Possiamo senz'altro, con l'astensione del Consigliere Pedrini,
votare i due emendamenti. Chi è favorevole alzi la mano. Contrari?
Astenuto: Pedrini. Il Consiglio approva.
Va votato l'art. 13 con questi due emendamenti approvati.
Chi è favorevole alzi la mano. Contrari? Astenuto: Pedrini. Il
Consiglio approva l'art. 13.
Art. 14 - Vi sono degli emendamenti.
Dayné
(U.V.)
- La Commissione Agricoltura prevede,
per l'art. 14, due emendamenti. Primo, al comma "d)" sopprimere le
ultime due righe "in armonia con le disposizioni dell'art. 10 della
presente legge e previo parere del Comitato stesso". Sopprimere
queste due righe.
Inoltre, al comma e), aggiungere una frase finale: "sia nel
territorio della riserva regionale, sia nel territorio delle
riserve private".
Montesano (P.S.D.I.) -
Assessore, per la Giunta, accogli
gli emendamenti? Allora va posto in votazione il primo emendamento
che si riferisce al comma d) dell'art. 14. Chi è favorevole?
Contrari? Astenuti: il Gruppo comunista. Il Consiglio approva.
Va posto ai voti il secondo emendamento, che si riferisce al
comma e). Chi è favorevole? Contrari? Astenuti? Astenuti gli stessi
dell'altro e il Comm. Pedrini. Il Consiglio approva.
Va posto ai voti l'art. 14 con questi emendamenti accolti dal
Consiglio. Chi è favorevole? Contrari? Astenuto: Pedrini. Il
Consiglio approva.
Articolo 15 - Non vi sono emendamenti della Commissione
Agricoltura né del Partito Comunista. Chi è favorevole ecc.
Astenuto Pedrini. Il Consiglio approva.
Articolo 16 - C'è un emendamento della Commissione
Agricoltura.
Dayné
(U.V.)
- Sarebbero due gli emendamenti, Sig.
Presidente.
Dunque, all'art. 16, al 1° comma, la Commissione prevede la
aggiunta della seguente frase finale "e lo presenta all'Assessorato
dell'Agricoltura entro il 10 giugno di ogni anno".
Inoltre, all'ultimo comma, pure una aggiunta finale "entro il 1°
luglio di ogni anno".
Montesano (P.S.D.I.) -
Mi pare che il Gruppo comunista
non abbia emendamenti al riguardo.
La parola all'Assessore Maquignaz per la Giunta. D'accordo.
Allora votiamo l'articolo 16 emendato. Io spero che non si facciano
difficoltà per votarlo emendato così perché io credo che siano
tutti d'accordo.
Chi è favorevole? Astenuto: Pedrini. Il Consiglio approva.
Articolo 17 - Emendamento della Commissione Agricoltura ed
emendamento - no cade... (
Siggia -
Automaticamente
caduto).
Dayné
(U.V.)
- All'art. 17, la Commissione - non è
un emendamento, è solo una piccola cancellazione dove dice: il
Comitato regionale Caccia "e" sentito. Solo sentito, sopprimere la
parola "e", niente altro.
Andrione (U.V.)
- Io proporrei un emendamento aggiuntivo,
da aggiungersi quale secondo comma, e cioè dopo le parole...
(
legge il 1° comma
) ...aggiungere un 2° comma così
formulato: "È fatto divieto di arrecare danno alle colture
agricole, in particolare ai vigneti, nell'epoca della maturazione
del raccolto".
Questo in relazione ad articoli del codice civile per cui questo
emendamento è innovativo, che prevedono il libero esercizio della
caccia nelle proprietà altrui, tranne il diritto di recinzione dei
privati.
Ora, non tutti i privati possono recingere e, noi, con questo
emendamento, innoveremmo in materia, dicendo che la proprietà
privata, quando c'è la maturazione del raccolto, è comunque
protetta dall'esercizio della caccia.
Maquignaz (D.P.) -
Il calendario venatorio riporta
annualmente questa dizione, quindi, è già inserito nel calendario
venatorio. Se vogliamo rafforzarlo e metterlo nella legge, noi non
abbiamo niente in contrario, perché mi pare un emendamento
valido.
Facevo solo presente che il calendario venatorio, ogni anno...
Se lo vogliamo mettere nella legge, non abbiamo difficoltà.
Montesano (P.S.D.I.) -
Art. 17, c'è l'emendamento del
Consigliere Dayné e c'è questo nuovo comma proposto dal Consigliere
Andrione.
Allora l'art. 17 va votato con questi due emendamenti. Chi è
favorevole alzi la mano. Contrari? Astenuto: Pedrini.
Il Consiglio approva.
Articolo 18 - C'è un emendamento della Commissione
Agricoltura.
Dayné
(U.V.)
- All'art. 18 c'è un emendamento
abbastanza importante specialmente in relazione a quanto detto
nella discussione generale. E cioè la Commissione proporrebbe la
sostituzione del 2° comma dell'art. 18 con una nuova dizione che
sarebbe:
"I titolari di licenza di caccia che non si trovano nelle
condizioni previste nel comma precedente possono esercitare la
caccia nella Valle d'Aosta solo se muniti di speciale permesso
giornaliero di caccia, da rilasciare dal Comitato regionale caccia
e secondo le modalità che verranno stabilite nel regolamento della
riserva".
Montesano (P.S.D.I.) -
Quindi eliminare il permesso
annuale.
Assessore Maquignaz, d'accordo? Accolto.
Allora mettiamo ai voti l'art. 18.
Oh, ma c'è un emendamento del Gruppo comunista.
Siggia (P.C.I.)
- Va bene, accogliamo anche l'emendamento
della Commissione. Noi aggiungeremmo "soltanto se accompagnati da
persona, da cacciatore residente".
Montesano (P.S.D.I.) -
Sì, ma è richiamato sempre nelle
disposizioni del Comitato caccia, mi sembra. Ma è bene rafforzarlo
nella legge... (
Siggia -
Io non lo sapevo).
Maquignaz (D.P.) -
Aggiungere mi pare che va bene.
Pedrini (P.L.I.) -
Se accompagnati da un cacciatore
locale.
Montesano (P.S.D.I.) -
Ah, la stessa cosa. Allora vi sono
due emendamenti, quello della Commissione Agricoltura, che elimina
i permessi annuali e mantiene i permessi giornalieri, e l'altro,
congiunto del Partito Comunista e Partito Liberale, in queste
nozze, diciamo così venatorie, "se accompagnati da un cacciatore
munito di licenza".
L'articolo va messo ai voti con questi due emendamenti. Chi è
favorevole alzi la mano. Contrari? Astenuti? Il Consiglio
approva.
Articolo 19 - C'è un emendamento della Commissione.
Dayné
(U.V.)
- In conformità a quanto deliberato
per l'art. 18 è logico sopprimere la frase "tessere annuali".
Montesano (P.S.D.I.) -
Chi è favorevole con la
soppressione? Contrari? Ecc. Il Consiglio approva.
Articolo 20 - Non vi sono emendamenti. Chi è favorevole alzi la
mano. Il Consiglio approva.
Articolo 21.
Andrione (U.V.)
- Per una correzione al terzo comma la
parola "minima" penso che sia "minore".
"Non possono essere concesse nuove riserve a distanza minore - e
non "minima" - ... di mt. 500". È un errore perché minima non ha
significato.
Montesano (P.S.D.I.) -
Ci sono emendamenti in questo
articolo 21 da parte della Commissione e da parte del Partito
Comunista.
Dayné
(U.V.) -
La Commissione, in questo articolo,
prevede sostanziali, vari, emendamenti.
Dunque, al 2° comma, primo rigo sostituzione delle parole "per
ottenere la concessione" con le seguenti "Per il rinnovo della
concessione".
Perché "ottenere", dato che è previsto che non si diano più
nuove concessioni di riserva.
Al 3° comma, la Commissione prevedrebbe di sostituirlo con la
nuova formulazione "Non possono essere concesse nuove riserve. Le
riserve esistenti dovranno avere, all'atto del rinnovo della
concessione, una distanza minima di metri 500 dalle riserve
limitrofe".
Andrione (U.V.) -
No minima, minore.
Dayné
(U.V.) -
Inoltre, al 4° comma, all'8° e 9°
rigo, sostituzione della frase "con gli stessi fondi potranno
essere finanziati anche altri parchi" con la dizione "potranno
essere istituiti anche altri parchi", senza dire "finanziati".
Montesano (P.S.D.I.) -
Qui c'è l'emendamento, radicale
proprio, del Partito Comunista "è soppresso l'articolo 21" e quindi
non si discute più... (
risata
) ...Assessore Maquignaz, per
gli emendamenti del Consigliere Dayné.
Maquignaz (D.P.) -
Proposti dal Presidente della
Commissione Agricoltura. Siamo d'accordo tenendo conto anche di
quel cambiamento che aveva proposto il Consigliere Andrione.
Per la soppressione proposta dai Consiglieri comunisti, come già
abbiamo avuto occasione di dire nella discussione generale, noi non
concordiamo.
E non concordiamo perché...
Pedrini (P.L.I.) -
Io sono contrario a quanto la
Commissione Agricoltura ha stabilito, dove appunto chiede
"non possono essere concesse nuove riserve". Io sono per l'articolo
21, presentato dalla Giunta così com'è lo voto, in caso contrario,
dichiaro che voterò contro.
Montesano (P.S.D.I.) -
Votiamo l'emendamento prima, per
fare la prova del nove.
Pedrini (P.L.I.) -
Signor Presidente, io
devo pur
spiegare, però, che io sono contro quell'emendamento perché sono
per l'articolo 21 così com'è.
Maquignaz (D.P.) -
Mi dispiace di non poter concordare
con la proposta del Consigliere Pedrini, perché è stato lungamente
dibattuto in Commissione e noi riteniamo che, per quanto concerne
il mantenimento delle riserve attuali, ci pare che questo sia una
cosa possibile perché, come dicevo prima, noi riteniamo che abbiano
ancora la loro validità.
Non dimentichiamo che il territorio della Valle è già gravato
molto da queste riserve private e noi intendiamo sostituirle
gradualmente con tutte quelle zone di ripopolamento e di protezione
fatte direttamente dal Comitato.
Quindi noi stiamo facendo tutta quell'azione e possiamo dire che
da Bionaz, Torgnon, Valtournanche, Ayas, Gressoney, abbiamo
istituito tutte quelle oasi di protezione e quelle zone di
ripopolamento per cui riteniamo che, con tutti quei territori
gravati dalle oasi di protezione, dalle zone di ripopolamento e
dalle riserve private, il territorio della Valle sia già molto
limitato. Pertanto non siamo favorevoli ad accogliere le nuove
riserve e quindi accettiamo l'emendamento della Commissione
Agricoltura.
Per quanto riguarda, invece, la proposta di soppressione del
Partito Comunista, non accettiamo.
Mi pare che qui abbiamo due proposte estreme. Una per la
soppressione "tout court" di tutte le riserve. L'altra per la
prosecuzione di altre riserve, e direi che la proposta della Giunta
è suffragata dal parere della Commissione e completata dal parere
della Commissione, ha scelto un po' la via di mezzo.
Pedrini (P.L.I.) -
Io vorrei intrattenermi, allora,
soltanto, così, perché evidentemente io penso che ognuno debba
chiarire con esattezza il proprio pensiero del perché noi siamo - e
mi spiace che la Giunta abbia - questa era una proposta della
Giunta - Io, come liberale, come gruppo liberale, la approvo in
pieno, sia stata sottesa da quella che era la Commissione.
La Giunta avrà ritenuto che questa era
in medius stat
virtus
e diamo atto alla Giunta di voler mantenere questa
dirittura di centro che noi liberali rivendichiamo anche in campo
nazionale, ma mi sia concesso, ritornando in merito, di dire che
qua, come al solito, si fa della demagogia. Perché qua - io
concordo pienamente con l'Assessore sulle oasi, su quel lavoro che
l'Assessorato dell'Agricoltura sta facendo, e mi complimento per
questo, ma evidentemente qua ritorniamo nuovamente a fare dei
cittadini di serie A e dei cittadini di serie B.
Mi spiace per il Presidente Montesano che è un cacciatore di
serie A, perché evidentemente io, che prenderò la tessera
quest'anno come cacciatore, sarò un cacciatore di serie B, perché
evidentemente, pur dovendo, come aveva detto la Giunta, dimostrare
di essere proprietario o possessore di terreno da includere nelle
riserve, ecc. ecc., pur avendo, magari con altri amici - questa
possibilità - non le ho, ma faccio, puta caso, una previsione, io
non potrò mai più avere una riserva, mentre invece quelli che già
da secoli hanno avuto la protezione di quelli alti, di quelli che
comandano, potranno continuare ad avere la loro riserva.
Mi sia concesso, proprio noi liberali, siamo contro queste
discriminazioni. Noi che siamo i cosiddetti protettori dei ricchi.
Niente affatto, questo è veramente un proteggere chi può, mentre
invece chi non può, chi vuole associarsi a fare qualcosa del genere
non lo può più perché non è di serie A.
Questo era un concetto chiaro, Io volevo che fosse messo bene in
mostra al fine di vedere con esattezza da quale parte - siccome
qua, evidentemente, non si può estraniarsi da quello che è anche un
filo, una condotta politica - da quale parte stanno coloro che sono
veramente per l'apertura a tutti, sotto un profilo di incremento
delle nostre riserve, che poi, in pratica, lo sentiamo dagli stessi
cacciatori, sono quelle riserve che alimentano tutta la fauna
valdostana.
Siggia (P.C.I.)
- Le verrò incontro. Perché quando
staranno per scadere le concessioni, riproporrò la legge che non
vengano più concesse. E quindi giustizia sarà fatta.
Montesano (P.S.D.I.)
- Nessun altro intervento? Allora
vanno messi ai voti gli emendamenti presentati dalla Commissione
Agricoltura. Il primo riguarda il secondo comma. Li mettiamo ai
voti separatamente o tutti assieme? (
voci -
tutti
assieme)
Il Consiglio è d'accordo nel mettere assieme ai voti questi tre
emendamenti presentati dalla Commissione Agricoltura?
Chi è favorevole agli emendamenti alzi la mano. Contrari?
Astenuti? Io dichiaro la mia estensione su questo articolo, sugli
emendamenti e su tutto.
Il Consiglio approva gli emendamenti con favorevoli: 11.
Astenuti? Gruppo comunista e Montesano. Contrari: due.
Sì, tutte le maggioranze possibili perché la questione venatoria
è molto variopinta, varia, e affascinante anche dal punto di vista
del dibattito.
Siggia (P.C.I.)
- Pone in votazione l'articolo adesso
Presidente?
Montesano (P.S.D.I.)
- È naturale.
Siggia (P.C.I.)
- Dichiarazione di voto. Ecco, siccome in
queste votazioni...
Montesano (P.S.D.I.)
- No, io pongo in votazione la sua
proposta, la soppressione... (
Siggia:
allora dopo) ...Chi è
favorevole all'emendamento soppressivo dell'articolo 21, proposto
dal Gruppo comunista alzi la mano. 7 contrari. Astenuto Montesano.
Il Consiglio respinge.
Dopo di che facciamo la votazione e diamo la parola prima alla
Vice Presidente Siggia.
Siggia (P.C.I.)
- ... mi sembra anche strano di vedere
certe posizioni. Ecco, siamo coerenti. Ci siamo astenuti sugli
emendamenti presentati dalla Commissione proprio perché intendiamo
votare contro tutto l'articolo. Quindi gli emendamenti non ci
riguardano. Votiamo contro quell'articolo perché la posizione che
già io avevo preannunciato al Consiglio comporta da parte del
Gruppo comunista sostenere la battaglia e la richiesta delle
abolizioni delle riserve e quindi, evidentemente, non è passato lo
stesso l'emendamento soppressivo, ma non ha motivo il nostro voto,
sull'archivio che prevede una regolamentazione delle riserve.
Montesano (P.S.D.I.)
- Va ai voti l'articolo 21 con gli
emendamenti accolti. Chi è favorevole alzi la mano - Contrari: 8 -
Astenuto Montesano.
Il Consiglio approva.
Articolo 22.
Siggia (P.C.I.)
- Le agevolo il compito. C'era una
proposta, come emendamento, di un altro articolo 21 bis, che ritiro
come proposta di emendamento, che trasformo in raccomandazione
all'Assessore. Capisco che è abbastanza difficile oggi, anche per
le cose che l'Assessore Maquignaz ha detto un momento fa, che
evidentemente gli emendamenti presentati in aula fanno sorgere
difficoltà perché, così, come ognuno dovrebbe avere ben presente
come era l'articolo e quali sono le richieste nuove.
Dicevo, trasformo in raccomandazione. Noi pensavamo che fosse
importante una Commissione per lo studio venatorio. C'era stata
anche sollecitata, in quella famosa assemblea di cacciatori di cui
vi ho parlato prima, ecco, proprio perché si trattava di un
organismo a carattere abbastanza tecnico che potesse dare degli
indirizzi.
L'Assessore, già prima, ha indicato, però, un particolare e l'ha
aggiunto nella composizione della Commissione "uno specialista in
materia" non so come l'ha chiamato.
Per cui, da questo, ricavo l'intendimento della Giunta di avere
una persona che abbia particolare competenza in questa materia e
quindi ritiro l'emendamento, sollecitando l'Assessore, se è
possibile, che insieme a questa persona si veda anche un certo
gruppo di studio per dei problemi che sono inerenti alla
caccia.
Montesano (P.S.D.I.)
- Allora va ai voti l'articolo
22.
Chi è favorevole? Astenuto: Pedrini. Il Consiglio approva.
Articolo 23 - Ha un emendamento.
Dayné
(U.V.) -
La Commissione propone la
soppressione della dizione del testo originale con il nuovo
seguente testo: "È abrogata la legge regionale 15 maggio 1953 n. 1,
recante provvedimenti per la protezione della selvaggina e per
l'esercizio della caccia nella Regione Autonoma della Valle
d'Aosta". È una formulazione diversa.
Montesano (P.S.D.I.)
- Assessore Maquignaz per la
Giunta?
Maquignaz (D.P.) -
Prima si diceva: "sono abrogate tutte
le norme e disposizioni recanti provvedimenti per la protezione
della selvaggina ...", invece è più chiaro dire "è abrogata la
legge" anziché le norme di una legge "è abrogata la legge".
Montesano (P.S.D.I.)
- La Giunta ritira l'articolo 23 ed
accoglie la sostituzione con l'articolo 23 proposto dalla
Commissione Agricoltura. Il quale articolo va posto ai voti.
Chi approva ecc. Astenuto: Pedrini.
Articolo 24.
Dayné
(U.V.) -
Per l'articolo 24 la Commissione
propone che divenga 26 e propone l'aggiunta di due nuovi articoli e
cioè l'articolo 24 sarebbe del seguente tenore:
"Il Comitato regionale per la caccia provvede all'espletamento
dei compiti istituzionali con i seguenti mezzi finanziari:
a) proventi del tesseramento del tesseramento ordinario annuale
e delle tessere giornaliere;
b) eventuali contributi dello Stato o di privati;
c) contributi regionali annuali per le spese ordinarie e
ricorrenti;
d) contributi regionali straordinari per spese
straordinarie.".
Montesano (P.S.D.I.)
- C'è una proposta di un nuovo
articolo... (Due articoli -
dice una voce
) ...Sì lo so, due
articoli, ne parleremo poi. Poi l'articolo attuale 24 diventa
26.
Adesso parliamo dell'articolo 24 proposto.
L'Assessore Maquignaz l'accoglie?
Allora va posto ai voti questo nuovo articolo così come letto
dal Consigliere Dayné.
Chi è favorevole? Contrari? Astenuto: Pedrini. Il Consiglio
approva.
C'è un nuovo articolo 25.
Dayné
(U.V.) -
Il 25 sarebbe l'articolo quasi
basilare perché prevede il finanziamento al Comitato.
Ora, qui, mi risulta che la Giunta farà ancora una proposta
suppletiva al testo proposto dalla Commissione.
Dunque, il testo proposto dalla Commissione sarebbe:
"La Giunta regionale, in relazione alle necessità di bilancio
del Comitato regionale per la Caccia, è autorizzata a concedere al
Comitato stesso contributi annuali, ordinari e straordinari, di cui
alle lettere c) e d) del precedente articolo, sino ad un ammontare
complessivo di spesa annuale di Lire 40 milioni e da imputare
all'apposito capitolo 334 della Parte Spesa del bilancio preventivo
della Regione per l'anno 1973 e al corrispondente capitolo di spesa
dei bilanci preventivi della Regione per gli anni seguenti".
Maquignaz (D.P.) -
Siccome qui, questo articolo limita il
finanziamento a 40 milioni e noi, nel bilancio del 1973 abbiamo
previsto un contributo annuale di 40 milioni sui fondi regionali,
oltre abbiamo un capitolo previsto di 23 milioni per i fondi
derivanti dallo Stato. Quindi faremmo l'aggiunta perché qui
sembrerebbe limitato il tutto a 40 milioni.
Mentre invece sappiamo che le spese ordinarie del Comitato si
aggirano già oggi sui 60 milioni. Quindi faremmo un'aggiunta.
Lo modifichiamo come segue: "Oltre ai fondi previsti dalla legge
2.8.1967 n. 799" e poi prosegue "La Giunta regionale, in relazione
alle necessità".
Cioè tutto è invariato tranne che precediamo questa frase:
"Oltre ai fondi previsti" in modo da dimostrare che i 40 milioni
gravano sui fondi regionali, e in più ci sono i fondi derivanti
dalle leggi dello Stato. Così possiamo liquidare al Comitato i 63
milioni che abbiamo in bilancio 73.
Montesano (P.S.D.I.)
- Allora, l'articolo proposto dalla
Commissione con l'emendamento aggiuntivo dell'Assessore
all'Agricoltura va posto ai voti. Chi è favorevole? Astenuto:
Pedrini.
Articolo 26 - È l'articolo di chiusura, il solito. Chi è
favorevole? Astensione Consigliere Pedrini. Il Consiglio
approva.
Si passa alla votazione a scrutinio segreto.
Pedrini (P.L.I.)
- Signor Presidente, io desidero, prima
della votazione porre in chiaro che il Partito Liberale non voterà,
non prenderà parte a questa votazione perché, come si è visto
durante la votazione dei vari articoli si è astenuto.
Vorrei dire e chiarire il pensiero del Partito Liberale. Noi, in
linea di sostanza, siamo d'accordo con questa legge. Non
condividiamo la faccenda, l'articolo in cui il Presidente deve
essere nominato dall'Assessore all'Agricoltura o da.... Noi non
condividiamo questo punto che per noi è basilare e solo e solamente
per questo motivo noi ci siamo astenuti per tutto il resto, pur
avendo contribuito a questo dibattito.
Pertanto io annuncio l'astensione del Partito Liberale.
Montesano (P.S.D.I.)
- Non ci sono altre astensioni sulla
votazione segreta? Allora si passa ai voti.
Risultati della votazione: presenti 27 - votanti 26 - astenuti
uno - favorevoli 22 e quattro contrari.
Il Consiglio approva.
Adesso si passa, Consigliere Andrione, alla delibera 6677, che è
l'oggetto n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK