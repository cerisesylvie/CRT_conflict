Consiglio Regionale della Valle d'Aosta - Oggetto del Consiglio n. 3941 del 25 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3941 del 25 novembre 1992 - Resoconto
OGGETTO N. 3941/IX Attrezzature ed apparecchiature acquistate
e non utilizzate da parte dell'U.S.L..
(Interrogazione)
Interrogazione Preso atto che esistono attrezzature e
apparecchiature acquistate e non utilizzate da parte
dell'U.S.L.;
A conoscenza che da parte di gruppi di cittadini si intende
denunciare alle competenti autorità lo spreco di denaro pubblico,
nonostante la crisi economica e finanziaria che l'U.S.L.
attraversa;
i sottoscritti Consiglieri regionali
Interrogano
l'Assessore competente per conoscere:
1) quali sono le attrezzature e apparecchiature acquistate e non
utilizzate come previsto dalle delibere e provvedimenti predisposti
e approvati;
2) i motivi per i quali non sono state impiantate o
utilizzate;
3) i tempi entro i quali si intendono metterle al servizio della
collettività, onde rendere i servizi sempre più efficienti.
F.to: Beneforti, Ricco e Chiofalo.
Presidente
Ha chiesto la parola l'Assessore alla Sanità
ed Assistenza sociale, Cout.
Cout (PCI-PDS)
La Giunta regionale con deliberazione
del 18 luglio 1992, ha isti-tuito una commissione che verifichi le
situazioni di scarso utilizzo delle attrezzature tecniche e che
proponga i necessari acquisti.
Attualmente l'Amministrazione è a conoscenza che
l'apparecchiatura denominata "gamma-camera" assegnata alla medicina
nucleare non è ancora in funzione. A tale scopo è stato assegnato
un progetto per l'adeguamento dei locali.
Presidente
Ha chiesto la parola il Consigliere
Beneforti.
Beneforti (DC)
La riposta dell'Assessore non mi ha
soddisfatto e non soddisfa neppure i cittadini che hanno
sollecitato la ripresentazione di questa interrogazione. Se le
interpellanze e le interrogazioni proposte non servono,
provvederemo con altri mezzi pur di ottenere quanto ci è dovuto. Io
credo che, con un maggiore impegno da parte delle autorità, le
apparecchiature avrebbero già dovuto essere in funzione e questo
denota la poca serietà nel far rispettare gli impegni a suo tempo
assunti.
Non è inoltre assolutamente vero che avete ereditato una
situazione particolare; il primario dell'unità operativa di
medicina nucleare dice infatti che l'apparecchiatura in questione
avrebbe dovuto essere installata nei locali adiacenti al reparto,
ma nel frattempo tali locali sono serviti all'unità operativa di
chirurgia vascolare.
Ci sono altre situazioni di cui noi chiediamo spiegazioni e
sono: la radiologia al poliambulatorio di Morgex e l'utilizzo dei
due Doppler, uno a Morgex e uno a Donnaz.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK