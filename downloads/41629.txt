Consiglio Regionale della Valle d'Aosta - Oggetto del Consiglio n. 715 del 13 giugno 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 715 del 13 giugno 2019 - Resoconto
OGGETTO N. 715/XV - Approvazione di mozione: "Adozione di
misure straordinarie a sostegno della natalità e alla conciliazione
tra i tempi lavorativi e il tempo famiglia".
Rini (Presidente) -
Possiamo riprendere i lavori. Credo
di aver capito che per una motivazione familiare... chiediamo
quindi di invertire le mozioni, faremo prima la n. 5, poi la n. 4.
Per l'illustrazione della mozione n. 5, la parola alla collega
Russo.
Russo (M5S)
- Buon pomeriggio a tutti. In questa mozione
parliamo di un tema complesso e articolato, la diminuzione delle
nascite nella regione, a cui concorrono tantissimi elementi
differenti culturali, sociali ed economici. Anche qui in Valle
d'Aosta abbiamo un sensibile calo delle nascite che segue e si
allinea con il
trend
nazionale. Vi è certamente la necessità
e l'urgenza che a livello europeo, nazionale, ma anche regionale si
prenda in carico questo problema. Oggi infatti si parla di
denatalità addirittura. La società moderna è frutto di un processo
di liberazione dell'uomo e ancora più delle donne. L'emancipazione
della donna ha cambiato il Paese, che però non ha voluto e non è
riuscito ad adeguarsi a tale profondo cambiamento. Mancano serie
politiche e sostegni alla natalità. Il calo demografico ci condanna
a una società fatta solamente di persone anziane. La crisi
demografica è la conseguenza di programmi nazionali tarati solo sul
consenso immediato, i pensionati votano e i neonati no. Investire
sulle persone anziane, oltre a essere una necessità, dà un
risultato visibile immediato, mentre investire sulla natalità
significa vedere i risultati a vent'anni di distanza. Nella vita
sociale di ogni essere umano, uomo o donna, ci sono tre segmenti:
lo studio, il lavoro e la pensione. Un tempo lo studio era poco, il
tempo di lavoro era lungo e la pensione breve perché si moriva
subito, era un sistema comunque sostenibile, ora è tutto
rovesciato. Ci sono pochi figli che dovranno mantenere molti
anziani sempre più costosi e pagare le loro pensioni. Nei Paesi
poveri si fanno figli perché sono una risorsa, anche in alcuni
Paesi ricchi dell'Unione europea si fanno più figli perché ci sono
servizi e attenzioni al tema. Qui in Italia il figlio è considerato
più come un bene individuale della coppia e della donna e non della
società. Il venir meno della sua valenza di bene collettivo si
riverbera nell'assenza di interventi per sostenere lo sviluppo
demografico.
Parliamo dei numeri della nostra regione: nel 2015 ci sono stati
950 parti, mentre nel 2018 850, quindi in tre anni il numero di
parti è diminuito di 100 unità. Le iscrizioni alle scuole
dell'infanzia sono passate da 1070 nel 2017 a 899 nel 2019. La
scuola primaria da 1185 nel 2017 a 1021 nel 2019, con una
diminuzione totale di circa 350 unità in due anni scolastici. Il
problema riguarda tutti i comuni della nostra regione, ma incide in
modo più importante sui comuni piccoli, che sono sempre più a
rischio di spopolamento. Nel prossimo anno scolastico la scuola di
Avise non aprirà i battenti, come abbiamo letto. La riduzione di
alunni iscritti nelle varie istituzioni scolastiche si tramuta
anche in una riduzione del totale del numero di insegnanti
necessari, quindi soprattutto le insegnanti non di ruolo
rischieranno di rimanere a casa senza lavoro.
Noi riteniamo siano necessarie e urgenti: la promozione di
politiche di
welfare
che permettano a entrambi i genitori di
lavorare e di prendersi cura dei figli, che sia necessaria
l'adozione di misure straordinarie di sostegno alla natalità e di
conciliazione fra i tempi di lavoro e la famiglia, la riduzione
degli oneri a carico delle famiglie per la frequenza dei servizi
per la prima infanzia potenziando l'uso delle risorse del Fondo
sociale europeo... deve essere garantita. Crediamo - e c'è già un
accenno sul DEFR su questo - che ci sia necessità di una creazione
di reti di solidarietà fra le famiglie, l'attivazione di percorsi,
che prima erano naturali ma non lo sono più, per sensibilizzare e
stimolare il territorio regionale ad adottare misure di attenzione
e supporto alle famiglie nelle loro naturali funzioni educative,
sociali, relazionali e di mutuo aiuto. C'è poi necessità di un
piano delle politiche del lavoro che comprenda l'attuazione di
politiche a sostegno del lavoro, tipo incentivi fiscali per i
datori di lavoro privati durante il periodo di maternità e
allattamento delle loro dipendenti e la promozione di un tavolo di
lavoro con le associazioni e i comitati di liberi professionisti
per la ricerca di soluzioni per il sostegno alla maternità delle
lavoratrici con partita IVA. Ho visto che nel DEFR 2019-2021 c'è
proprio scritto: "
è prevista la messa in campo di misure
straordinarie, di sostegno alla natalità e per la conciliazione fra
i tempi lavorativi e il tempo famiglia
".
Fatte queste premesse, impegniamo la Giunta regionale a
"
definire, entro la fine del 2019 quali azioni strutturali
mettere in campo in modo prioritario, quali Assessorati e quali
professionalità coinvolgere per prendere in carico il problema
della riduzione della natalità nella nostra regione, in aggiunta
alla riduzione degli oneri a carico delle famiglie per i servizi
alla prima infanzia, che non può essere l'unico strumento previsto
per il sostegno alla natalità
".
Presidente -
Apriamo la discussione generale. La parola
all'Assessore Certan.
Certan (AV)
- Risponderò io a nome di tutta la Giunta, ci
siamo accordati per una risposta unica, ma mettendo insieme, bene o
male, l'apporto delle Politiche del lavoro e della Sanità.
Sicuramente lei ha toccato un punto, come ha detto lei, complesso e
anche direi di non facile risoluzione, poiché dipende da tantissimi
fattori. Il calo di iscrizioni che sta interessando già da alcuni
anni le scuole dell'infanzia e primaria e che si sposterà poi
naturalmente anche sulla scuola secondaria di primo grado e poi
anche su quella di secondo grado è conseguenza diretta, come ha
anticipato, del calo demografico. Merita segnalare che i riflessi
sul settore scolastico derivanti dal calo delle nascite sono
oggetto di attenzione da parte dell'amministrazione scolastica al
fine di permettere sicuramente di poter mettere in atto sia misure
più puntuali e più adeguate, quindi che in qualche modo siano
modellate anche alle esigenze, però che siano a termine immediato e
poi anche a lungo termine, perché non bastano misure uniche per
risolvere questo problema. Nel corso del 2019 è prevista
l'effettuazione di un'analisi di dettaglio da parte della struttura
competente sulla situazione relativa alle scuole di montagna
dell'infanzia e primaria, nonché dei restanti plessi perché il
problema, lo ha detto anche lei, non è solo riguardante i plessi di
scuola di montagna che hanno altre problematiche e altre esigenze,
ma anche, ad esempio, il plesso quest'anno di Avise, che è meno
problematico poiché ha una scuola molto vicina a livello sia di
chilometri che insomma con una strada adeguata, però sicuramente
per alcuni plessi di montagna lo spopolamento sta creando il
problema anche di chiusura delle scuole. Tale analisi è volta ad
acquisire tutti gli elementi ordinamentali, organizzativi e di
spesa utili a valutare quale intervento operare in riferimento
all'obiettivo strategico del programma di governo relativo alla
tutela e alla salvaguardia delle scuole e delle pluriclassi.
Per quanto riguarda invece la struttura Servizi alla persona
dell'Assessorato della sanità, che ha prodotto un'articolata
risposta proprio per in qualche modo enucleare quali sono gli
approfondimenti relativi alla tematica delle politiche di benessere
familiare, con particolare attenzione alle esperienze già maturate
in altri contesti territoriali nei quali sono stati costruiti piani
programmatici per dare il via a un modello trasversale a tutte le
politiche e ai vari Assessorati regionali è
in itinere
, è in
programmazione. Si vuole che questo piano abbia anche come
mission
il benessere delle famiglie nello specifico. Si
rende necessario ridurre in modo significativo le asimmetrie nella
distribuzione del lavoro di cura legate anche al radicamento degli
stereotipi di genere. Per conseguire questo obiettivo, è necessario
affiancare alle politiche di conciliazione dei tempi vita-lavoro
anche azioni mirate a promuovere la cultura della condivisione,
delle responsabilità genitoriali e familiari, nonché dei compiti di
cura. Lei lo ha in qualche modo toccato questo aspetto. È un
fattore culturale, ma è anche un fattore di opportunità di lavoro.
Come ha ben ricordato, è necessario in quasi tutti i nuclei
familiari che entrambi i genitori lavorino e quindi è necessario
avere sicuramente delle misure compensative, ciò include:
- l'adozione di nuove forme di organizzazione del lavoro,
formule d'orario che offrono diverse soluzioni, telelavoro - sul
telelavoro, ad esempio, anche noi stessi, come Amministrazione
regionale, vediamo che ci sono delle problematiche ancora da
risolvere, quindi stiamo cercando in qualche modo di riuscire a
risolvere, perché sicuramente può essere uno strumento molto
importante -, congedi parentali, incentivi economici ai lavoratori
e lavoratrici, interventi finora frammentati e non sempre
facilmente risolvibili;
- il potenziamento dei servizi per la cura e l'educazione dei
bambini e la gratuità e apertura a tutti dei servizi relativi alla
primissima infanzia, fascia 0-3, per il diritto di accesso
all'educazione per tutti in un'ottica di continuità di educazione e
istruzione per il segmento 0-6 - come sappiamo, a livello nazionale
la prima infanzia è inglobata nel settore 0-6 -;
- incrementare i servizi educativi domiciliari: ad esempio, le
tate nelle vallate laterali e nelle vallate scoperte; servizi di
supporto anche economici al lavoro domestico, a quello di cura
anche degli anziani, contributi economici per il
caregiver
,
voucher
o buoni servizio. All'interno della famiglia il
lavoro di cura è sempre stato - lo metto tra virgolette però così è
stato - un "lavoro gratuito", delle donne prevalentemente, per la
gestione della casa, la cura dei figli, degli anziani, a copertura
anche della mancanza e della carenza e inaccessibilità, direi, ai
servizi anche per questioni economiche. In questa ottica possono
svolgere un ruolo importante anche le attività offerte dai servizi
alla prima infanzia e dai centri per le famiglie, da incrementarsi
con azioni volte a supportare le competenze genitoriali, scuole,
eccetera;
- valorizzare il ruolo delle reti familiari.
Alcune misure poi le ha toccate anche lei. Non si può ignorare -
su questo anche tutte le strutture delle Politiche del lavoro
stanno lavorando in questo senso - il fatto che spesso le
lavoratrici all'arrivo di un figlio si trovano di fronte a un
bivio, quindi in questa ottica si sta cercando di prendere in
carico tutte le misure possibili e anche di raccordarsi. Penso ad
esempio al pre-scuola, al doposcuola, se organizzato in un modo
anche più organico, e non solo laddove ci sono delle famiglie o dei
genitori più disponibili che in qualche modo completano l'azione
degli insegnanti, è chiaro che è più sostenibile, più facile da
realizzare. Sicuramente il fatto che le donne occupino posizioni
spesso poco qualificate e con contratti a termine facilita la loro
fuoriuscita dal mercato. Conosco anche personalmente delle amiche
che all'arrivo di due o tre bimbi hanno deciso di lasciare il loro
lavoro, poiché non è facile conciliare, soprattutto laddove non
riescono ad avere un part-time. Questo, secondo noi, è uno degli
aspetti quasi prioritari per poter in qualche modo fare in modo che
il carico di lavoro ci sia lo stesso, ma che almeno sia
conciliabile e si possa in qualche modo portare avanti. Questi
elementi si configurano come vincoli alla partecipazione delle
donne al mercato del lavoro e vanno conseguentemente a indebolire
il capitale anche nel nostro Paese. Direi anche che per queste
difficoltà decidono a volte di non avere figli, che questo penso
sia una delle conseguenze più estreme e anche delle più in qualche
modo preoccupanti, perché è quasi contro natura. Pertanto la sfida
che ci dobbiamo porre è quella di riuscire a mantenere donne madri
nel mercato del lavoro con condizioni di impiego stabili, ben
remunerate, che permettano una qualità di vita soddisfacente per
loro e per le famiglie.
Si comprende dunque come le politiche di conciliazione
famiglia-lavoro rappresentino oggi un punto strategico per lo
sviluppo sociale, culturale, economico della nostra società, non
sono né il lavoro, né la famiglia il problema, ma i carichi
eccessivi derivanti dall'uno o dall'altro. Occorre quindi
individuare politiche esplicite dirette alla soggettività
familiare, purtroppo oggi in Italia anche le spese non sono
indifferenti, sicuramente anche un'analisi sul riuscire a
parificare gli stipendi, eccetera, è importante, sappiamo che una
donna va in pensione in media con il 25% in meno. Partendo quindi
da questi piccoli elementi che abbiamo messo insieme fra i tre
diversi Assessorati sicuramente ci sarà sinergia. Chiediamo anche
di poter rivedere un attimo l'impostazione della mozione, siamo
disponibili a discuterla in commissione, ma le chiediamo di
sospendere un attimo i lavori per rivedere solo con i proponenti
l'impegno. Siamo disponibili a portare ognuno (ogni Assessorato) le
proprie proposte cercando... sicuramente poi lasciandole aperte
anche alle proposte della commissione e, entro fine anno - lei
metteva questo come tempo - a riuscire in qualche modo a proporre
un qualcosa di coordinato.
Dalle ore 16:05 assume la presidenza il Vicepresidente
Farcoz
.
Farcoz (Presidente) -
È stata chiesta una sospensione, ma
la Presidente Rini se vuole intervenire...
Rini (PNV-AC-FV)
- Sarò molto breve. Semplicemente per
dare anche il mio apporto a questa tematica, poi anche in sede di
sospensione... Intanto ringrazio la collega Russo, che ha portato
all'attenzione di quest'aula un tema che per me e per il gruppo che
rappresento non è uno dei temi importanti, ma è una delle vere
priorità dei nostri tempi. Troppo spesso si parla del futuro della
nostra comunità e non si pone abbastanza attenzione a questo
aspetto. Notoriamente sono sempre stata un po' allergica a tutto
quello che era il mondo delle pari opportunità, poi crescendo sia
come donna, sia come amministratrice in questi anni mi sono resa
conto che invece la strada da fare era ancora tanta e soprattutto
lo è in questa tematica.
Sono già stati toccati tutti i temi. Io sono molto favorevole
alla costituzione anche di un tavolo di lavoro, però mi permetto di
portare non una voce critica, ma la mia esperienza che ho avuto in
questi anni, dove ho visto che molto spesso si istituivano tavoli
tecnici che poi un po' perdevano di significato, perché si andava
un po' ad allungare il brodo o comunque a perdere un po' di mira
l'efficacia che deve avere invece quest'attimo di confrontazione.
Sono assolutamente favorevole a questo tipo di impegno. Quello che
chiedo è che ci sia anche all'interno della costituzione del tavolo
delle date ben precise, degli impegni ben precisi e dei passi
immediati, perché i dati che abbiamo sotto gli occhi sono
drammatici e anche la situazione che vivono le famiglie. Non voglio
assolutamente dissentire da quanto ha detto l'Assessore Certan,
però ho una visione ancora diversa per esempio del genere, ormai io
sono fermamente convinta che quella situazione sia superata, ormai
nelle famiglie c'è davvero una completa collaborazione, il ruolo
del padre, anzi, negli anni è davvero cresciuto in maniera
esponenziale. I problemi però sono i medesimi, che vivono sia le
mamme che il papà. Occorre davvero mettere in piedi un sistema
serio che dia delle risposte alle famiglie e che permetta alle
mamme e ai papà in egual misura di riuscire a non doversi mai
trovare dinanzi alla scelta lavoro o famiglia, che credo sia una
delle disfatte più grandi per una società dei nostri tempi...
chiedo che vengano messi dei paletti molto ferrei e che vengano
date delle risposte puntuali e rapide. Credo che tante volte, come
abbiamo fatto e come si fa anche in altri settori, si possa dare
un'occhiata anche a quello che accade anche solo ai nostri vicini:
penso, per esempio, alla Francia, dove le politiche familiari hanno
dato dei risultati eccellenti, basti guardare i dati proprio
dall'entrata in vigore di determinate misure concrete ed efficaci,
che hanno davvero dato e svoltato il volto del Paese. Su questo
tema io in prima persona ci sono per impegnarmi e per lavorare
davvero per dare delle risposte che le famiglie attendono.
Presidente -
La parola alla collega Pulz.
Pulz (ADU VDA)
- Vorrei richiamare l'attenzione sul fatto
che sul Documento di economia e finanza regionale per il triennio
2019-2021 c'è il paragrafo 4 che si intitola: "Obiettivi operativi"
e riporta fra gli altri alcuni punti fondamentali a sostegno della
famiglia e della natalità. Si parla di adozione di misure
straordinarie e di sostegno alla natalità e di conciliazione tra i
tempi di lavoro e la famiglia; si parla di riduzione degli oneri a
carico delle famiglie per la frequenza dei servizi per la prima
infanzia, potenziando l'uso delle risorse del Fondo sociale
europeo. Si parla di sostegno alla creazione di reti di solidarietà
tra famiglie, si parla di attivazione di percorsi per
sensibilizzare e stimolare il territorio regionale ad adottare
misure di attenzione e supporto alle famiglie nelle loro naturali
funzioni educative, sociali, relazionali e di mutuo aiuto. Ho
ragionato un po' su questi obiettivi operativi che sembrano più le
tappe di un orizzonte ideale, una specie di lista dei desideri con
la quale nessuno può essere in disaccordo, ma a cui manca la
concretezza, o, meglio, che rimangono un po' a livello di buoni
propositi, di grandi auspici e che si realizzano solo in alcuni
casi eccezionali: per esempio, ho ripensato con piacere a quando
avevo la bambina piccola, insieme a un gruppo di famiglie avevamo
tentato un'esperienza di mutuo soccorso e a ripensarci adesso vi
dico che è stata veramente un'esperienza speciale che poche
famiglie possono vivere.
Condivido questa preoccupazione espressa dal gruppo dei colleghi
Cinque Stelle che chiedono un impegno più fattibile, visibile in
merito allo spopolamento dei piccoli comuni e non solo, in merito
allo svuotamento delle scuole e alla conseguente perdita anche di
posti di lavoro. In effetti il legame fra il
trend
demografico e l'economia di un territorio è molto, molto stretto.
Pensiamo, per esempio, a quanti posti di lavoro saranno persi nel
settore dell'accoglienza dei migranti dopo i tagli previsti dalle
linee guida del Ministero degli interni, tagli che riguardano
esclusivamente i costi legati all'erogazione di servizi:
integrazione, presidio della struttura, sanità, garantiti fino al
disgraziato intervento del Ministro Salvini con l'impiego di
risorse umane, di figure professionali specializzate,
un'occupazione questa principalmente giovanile, che dal sud al nord
del Paese è stimata in oltre 36.000 posti di lavoro qualificati. A
questo si lega la stretta dell'accoglienza nei termini delle
concessioni e dei permessi umanitari.
Per mantenere inalterata la popolazione italiana che va dai 15
ai 64 anni nel prossimo decennio, dal momento che sappiamo già,
sono dati Istat, che gli italiani diminuiranno di 1,8 milioni di
unità dal 2015 al 2025, è necessario l'aumento degli immigrati. La
loro presenza è indispensabile da un punto di vista logico per
garantire la capacità produttiva del Paese e per rendere
sostenibile anche il sistema previdenziale. Cosa c'entra tutto
questo? È strettamente collegato con il discorso che stiamo
facendo, a meno che non vogliamo fare pura e vuota retorica,
perché, in merito ai problemi economici e gestionali delle nuove
famiglie che sono obiettivamente in difficoltà quando vogliono
prendere in considerazione di avere uno o più figli, che ormai
sembrano un lusso, non bisogna poi dimenticare i dati
macroeconomici che rendono impossibile l'allargamento del nucleo
familiare: esiste un
gap
salariale fra uomini e donne. Se
volete, ho anche tutti i dati che vi risparmio in questo momento,
ma sono molto chiari. C'è un problema strutturale di precarietà e
discontinuità del lavoro femminile che non permette alle donne di
programmare una maternità, perlomeno non serena, e di conciliare la
maternità con l'attività lavorativa e quindi con la garanzia di un
reddito. I servizi sono sempre meno accessibili, le risorse
pubbliche si assottigliano, l'IVA al 22% sugli assorbenti non ci
aiuta. C'è in ultimo anche un problema culturale profondo, come
diceva già l'Assessore Certan, in merito ai ruoli di cura fra
uomini e donne. In moltissimi casi la cura è ancora caricata sulla
donna, così come l'educazione dei figli. C'è un po' questo mito del
papà che cambia, io non ne vedo così tanti in giro, comunque
sicuramente ci saranno. I problemi esterni alla famiglia si sommano
a quelli interni dei nuclei familiari.
Scusate, però sono un po' in una fase critica, sarà la
digestione, ma se le risposte a un fenomeno così complesso sono
contenute in questi generici obiettivi operativi - che, per carità,
sono fantastici, ma non dicono niente di reale -, allora forse
siamo di fronte a un problema, come siamo forse di fronte a un
problema se a livello nazionale i nostri colleghi Cinque Stelle
pensano di risolvere il problema della natalità e delle famiglie in
difficoltà economica con questo famoso reddito di cittadinanza
dall'applicazione farraginosa e discriminatoria. Mi sembra che
siamo molto lontani dall'avere un'idea reale di quelle che
potrebbero essere delle soluzioni, anche perché - scusate se
insisto ma è un tema su cui pochi ritornano e che invece è molto
pressante per noi - sono esclusi dal reddito tutti coloro che non
hanno cittadinanza europea, che non hanno diritto di soggiorno o
soggiorno permanente, che non provengono da Paesi che abbiano
sottoscritto convenzioni bilaterali di sicurezza sociale, che non
sono in possesso di permesso di soggiorno dell'Unione europea per
soggiornanti di lungo periodo, che non hanno una residenza in
Italia da almeno dieci anni di cui gli ultimi due in modo
continuativo. Allora io vi chiedo di che cosa stiamo parlando
esattamente con questa mozione, perché mi sto perdendo. Siamo di
fronte a una discriminante razzista, questo l'abbiamo detto molte
volte, e qui si continua a non voler fare i conti con un dato molto
preciso: le famiglie di soli migranti costituiscono il 34,5
percento della povertà relativa, sempre dati Istat, e ci sono in
Italia 2.472.000 donne in povertà assoluta, è un dato che
personalmente mi sconvolge alquanto. In ultimo se le politiche
nazionali continueranno - perché a quelle ci riferiamo chiaramente
allargando un po' gli orizzonti - in maniera ossessiva e ottusa a
contrastare l'immigrazione senza prevedere più ingressi, quote di
ingressi regolari, chiudendo le frontiere e perseguendo
quest'obiettivo per noi criminale di immigrazione zero, da questa
situazione non ne usciamo. Chi di voi ha avuto la fortuna, come me,
di partecipare la settimana scorsa alla bellissima conferenza che
c'è stata presso la biblioteca regionale sui cambiamenti climatici
avrà sentito parlare non dall'ultimo arrivato ma dal professor
Pasini del CNR del fatto che sempre di più ci sono le migrazioni
ambientali, cioè persone che devono migrare per via dei cambiamenti
climatici che sono innegabili. Il professor Pasini ha aggiunto con
molta forza che erigere muri è molto più costoso che non
organizzare aiuti.
Per concludere, se le politiche nazionali continueranno così
credo che non possiamo uscire veramente da queste problematiche che
stiamo cercando di affrontare in maniera forse, secondo noi,
scusate se mi permetto, un po' superficiale. Aggiungo che mi sembra
anche uno sguardo proprio da politicanti che io non vorrei avere,
perché noi ci atteggiano a difensori della famiglia, diciamo che la
bassissima natalità del nostro Paese, anche della nostra regione,
ci preoccupa, però poi che cosa facciamo di fatto? Quali soluzioni
mettiamo in campo? C'è anche chi prende le parti di noi donne,
tutta questa retorica della maternità che a me, scusate, fa venire
un leggero senso di orticaria...
Tutto ciò premesso, quindi il voto di Ambiente Diritti
Uguaglianza Valle d'Aosta non può che essere di astensione.
Presidente -
I lavori del Consiglio sono sospesi per
valutare le diverse modifiche.
La seduta è sospesa dalle ore 16:29 alle ore 16:43 e alla
ripresa dei lavori
riassume la presidenza il Presidente
Rini.
Rini (Presidente) -
Riprendiamo i lavori. Qualcuno vuole
illustrare l'esito della sospensione? Prego, Assessore Certan.
Certan (AV)
- Do solo lettura del testo che abbiamo
concordato, poi sicuramente le colleghe integreranno. Abbiamo forse
lasciato il testo un po' generico, come ha detto la collega Pulz
prima, però con l'intenzione di entrare nel concreto nel lavoro in
commissione. Ci prendiamo l'impegno, come Assessori alle politiche
del lavoro, della sanità e delle politiche sociali e
dell'istruzione, di in qualche modo fare la fotografia e poi
lavorare con le commissioni per andare poi più nel concreto, nel
dettaglio. "
Considerato che il problema del calo delle nascite
nella nostra regione è rilevante...
- poi ci sono i dati che
erano citati prima -
tenuto conto dell'importante investimento
di risorse che la Regione e i Comuni hanno riservato alla prima
infanzia (0-3 anni) in questi anni; appurato che: le iscrizioni
alla scuola dell'infanzia sono passate da 1068 nel 2017 a 899 nel
2019...
- e poi ci sono i dati della primaria -
il problema
riguarda tutti i comuni della nostra regione, ma incide in modo più
importante sui comuni piccoli che già sono più a rischio di
spopolamento; constatato che la riduzione di alunni iscritti nelle
varie istituzioni scolastiche si tramuta anche in una riduzione del
totale del numero di insegnanti necessari; visto che il Governo
regionale sta predisponendo il DEFR 2019-2021 ed è possibile
prevedere la messa in campo di misure straordinarie di sostegno
alla natalità e alla conciliazione tra i tempi lavorativi e il
tempo famiglia; considerato che è necessario che ci sia maggiore
attenzione al ruolo dei genitori e alle loro esigenze
lavorative
- quindi di entrambi i genitori, che è un po' il
passaggio che anche la collega ha detto prima -
il Consiglio
regionale impegna ad analizzare nelle competenti commissioni
consiliari quali azioni in materia di politiche del lavoro,
politiche della famiglia e di istruzione mettere in atto al fine di
implementare misure concrete di articolazione delle responsabilità
familiari e lavorative, al fine di prendere in carico il problema
di riduzione della natalità nella nostra Regione, entro la fine del
2019
". Questo è il testo che abbiamo condiviso con i vari
gruppi.
Volevo solo permettermi di fare due passaggi, e poi concludo,
sul ruolo di entrambi i genitori e sul ruolo ma anche sulle
potenzialità sicuramente di persone che migrano e che quindi vanno
ad abitare in alcuni comuni. Credo sia assolutamente vero che è
cambiato nel tempo e che oggi nelle famiglie c'è molto meno
distinzione di ruoli, però è vero anche che noi parlavamo proprio
di carichi di lavoro, anche quelli destinati alla cura, ad esempio,
delle persone anziane, perché fortunatamente l'età si alza, quindi
le persone anziane sono anche aumentate nelle famiglie. È vero però
anche che spesso chi deve lasciare il lavoro per poter in qualche
modo fare questo supporto nella famiglia è la donna, che, come ha
detto lei, collega Rini, sono d'accordo, è sicuramente una delle
più grandi sconfitte credo della società, non tanto delle donne o
degli uomini, ma di tutti.
L'altro aspetto è che se la popolazione aumenta, è importante
che ci siano le misure intanto e che poi è chiaro che ci sono più
bambini nelle scuole e poi chiaramente anche di conseguenza nelle
varie... insomma è necessario avere le misure che possano in
qualche modo dare risposta alle famiglie. Credo che lo scopo di
questa mozione però fosse quello di entrare nel merito proprio di
quali misure si stanno mettendo in campo proprio per sostenere le
famiglie in generale, non andasse solo nella direzione... della
popolazione.
Presidente -
Chiedo solo alla collega se può farci avere
il testo... Assessore, se può farci avere una copia, ci sono dei
colleghi che vogliono prenderne visione. Ha chiesto la parola nel
frattempo la collega Minelli.
Minelli (RC-AC)
- Un paio di considerazioni, non avevo
fatto in tempo a intervenire prima della sospensione. Ho letto con
attenzione, ho ascoltato anche l'esposizione della collega Russo e
gli interventi che si sono susseguiti e l'emendamento che è stato
adesso letto e che avevo già prima di là avuto modo di leggere. Io
ritengo che questo sia un tema particolarmente importante perché
porta all'attenzione una realtà di cui bisogna farsi carico. Non
sono così ottimista come la collega Rini, che dice che attualmente
c'è una reale parità per quello che riguarda l'assunzione delle
cure parentali tra i papà e le mamme. Credo che non siamo ancora in
questa situazione, anche se fortunatamente, specialmente nelle
famiglie giovani, le cose stanno cambiando, ma la situazione
ottimale, secondo me, è di là da venire e non è semplice arrivarci,
anche perché è una questione culturale che noi ci portiamo dietro e
che non risolviamo di certo in poco tempo. È importante definire
degli interventi che a livello di amministrazione e a livello
politico possono essere fatti. L'impegno così com'è stato deciso, a
mio avviso, è ancora un po' generico, ma mi rendo anche conto che è
difficile tracciare in questo momento delle linee precise di
intervento senza un approfondimento che deve necessariamente essere
fatto dalla commissione e con l'aiuto e il supporto sia degli
Assessorati che sono stati coinvolti, sia di chi si occupa più
strettamente di tutto questo.
L'altra osservazione che volevo fare è questa: condivido parte
dell'intervento che ha fatto la collega Pulz e che riguarda la
situazione della presenza dei bambini nelle nostre scuole. Il
problema dei piccoli comuni che vedono le loro scuole sempre più a
rischio ha sicuramente a che fare con il problema della denatalità,
ma non è soltanto questo, c'è un problema di spopolamento della
montagna che ha bisogno di interventi più articolati che non
riguardano soltanto il sostegno alle famiglie. In quest'ambito
sottolineo ciò che ha già detto la collega Pulz e che la presenza
di alunni, di bambini stranieri provenienti da altri Paesi che si
stabiliscono da noi, in moltissimi casi ha consentito di mantenere
aperte delle scuole che altrimenti sarebbero già chiuse da tempo.
Abbiamo nelle realtà dei comuni piccoli, io parlo per la mia valle
che conosco bene, bimbi di nazionalità marocchina, nepalese e
albanese e molte altre, che in questi anni hanno veramente permesso
agli altri bambini di continuare a rimanere nei loro paesi,
altrimenti le scuole sarebbero state chiuse. Una politica che tenga
in considerazione anche questi aspetti e faccia un ragionamento in
questo senso, favorendo l'inserimento di queste famiglie, è l'unica
che può darci un futuro per quello che riguarda le scuole, non ci
sono altre alternative. La questione delle migrazioni per i
cambiamenti climatici e non per altri motivi è qualche cosa che nei
prossimi anni dovremo avere presente perché è una realtà, non è ciò
che dice qualcuno e sostiene ideologicamente qualcun altro, è un
fatto, è un dato di fatto, ormai è ammesso da tutti. Dovremo quindi
veramente cominciare a ragionare in questo senso, altrimenti non
potremo continuare a parlare di volontà di sostenere il popolamento
della montagna e il mantenimento delle persone che vivono nelle
valli, questa è una cosa di fronte a cui non possiamo ormai più
chiudere gli occhi.
Detto questo, voterò a favore di questa mozione con
l'emendamento, consapevole del fatto che davvero dovrà esserci un
lavoro serio in commissione, altrimenti resta tutto piuttosto
aleatorio.
Presidente -
La parola al collega Barocco.
Barocco (UV)
- Intervengo perché non vorrei che possa
sembrare solo un argomento che interessa le donne. Penso che questo
sia di quegli argomenti che, come ricordava ieri il Consigliere
Luciano Mossa, interessano fuori da quest'aula. Conciliare il tempo
dedicato al lavoro e il tempo dedicato alla famiglia è una delle
sfide dei prossimi decenni. Parlo dell'esperienza da sindaco e
penso che i comuni della Valle d'Aosta hanno questo problema, nei
piccoli comuni si sente maggiormente, ma nei comuni della
plaine
anche qui ci sono delle dinamiche della natalità che
impongono certi ragionamenti.
Penso che la mozione, l'impegno sia senz'altro positivo. Manca,
secondo me - ma si può senz'altro far tesoro degli studi che si
stanno facendo -, un momento di conoscenza. Io penso che sia
necessario durante i lavori di questi gruppi di studio, della
commissione, di chi si occuperà di questo fare qualche ragionamento
e guardare e leggere i dati dell'Ufficio statistica della Regione
con le dinamiche della popolazione, perché penso che su questi temi
ci sia bisogno di uno studio e di una fotografia molto sincera e
molto precisa. Allo stesso tempo cercherei di allargare il campo di
indagine anche alle Regioni alpine che stanno affrontando questo
problema: parlo del Trentino e del Südtirol, dove le politiche di
conciliazione della famiglia, tempo dedicato al lavoro e tempo
dedicato alla famiglia sono molto avanti, anche perché se andiamo a
guardare, dicevo prima, le statistiche, la Provincia autonoma di
Bolzano, la Provincia autonoma di Trento - sono sicuro di Bolzano,
di Trento ho alcuni dubbi - sono le uniche Province in Italia che
hanno un saldo positivo di natalità e questo è dovuto tutto a una
serie di azioni che sono fatte in questo settore. Per la famiglia è
già un problema, parlo di una piccolissima cosa, coniugare il tempo
dedicato ai figli che fanno i compiti, per esempio, prima la
Presidente Rini citava l'esempio francese. È di queste settimane un
intervento del Ministro
à l'éducation nationale
, che ha come
obiettivo
devoirs faits
, cioè organizzare il sistema
scolastico in maniera che i ragazzi possano giungere in famiglia
con i compiti fatti. Sembra una cosa banale, ma così banale non è.
Basta parlare con i genitori che hanno i figli in età scolare.
Chiaramente poi il modello scolastico... io penso che con il tempo
si debba affrontare questa nuova necessità di riorganizzare del
modello scolastico, che abbia un tempo prolungato, che coincida con
i tempi del lavoro e su queste cose penso che... tra l'altro, in
Valle d'Aosta si sono già fatti dei tentativi e dei progetti
sperimentali. C'è un progetto sperimentale che è stato fatto anni
orsono e si chiama
Montagne et égalité des chances
, perché
se vogliamo dare a chi abita in montagna le stesse
égalité des
chances
, questo è uno di quei temi che devono essere
affrontati. Ben venga quindi questo impegno ma, diciamocelo tutti,
non si concluda con solo un gruppo di studio. Penso che l'impegno
di arrivare entro la fine del 2019 con dei provvedimenti che vadano
a migliorare questa criticità sia un impegno tutt'altro che
indifferente.
Mi permetto anche di fare un altro accenno a un altro fattore di
risoluzione di questo problema, che è la gestione degli orari. Io
parlo del mio Comune, in riferimento alla stessa istituzione
scolastica alcuni anni orsono avevamo tre orari diversi di entrata
e di uscita degli studenti, dovuti a tutta una serie di normative
legittime, ma 20 minuti di differenza di entrata fra una classe e
l'altra portavano una spesa in più al Comune di Quart di 20.000
euro per trasporti. Grazie al famoso buon senso dell'istituzione
scolastica, riuscimmo a risolvere questo problema. Il Comune non è
che non avesse quei soldi, il Comune riteneva che quei soldi
potevano essere spesi in un altro settore perché ci pareva che con
un minimo di organizzazione si potesse giungere a risparmiare
qualche cosa. L'ho già fatta troppo lunga, perché poi ci si ripete,
ma questo è uno dei temi - e questa è una ripetizione - non da
delegare solo al genere femminile, ma alle famiglie e nel loro
insieme, che devono accettare di... e la politica deve accettare di
occuparsi di questi temi. Non vorrei dire
ni droite ni
gauche
, perché non vorrei essere troppo blasfemo, ma vi dico
che se si facesse una puntatina in Alto Adige e in Südtirol e
vedere certe cose, forse si riuscirebbero a prendere dei
suggerimenti che provengono da una minoranza etnico-linguistica
simile alla nostra. Dico di più: questo tema è stato declinato, tra
l'altro, anche negli ultimi programmi della Giunta provinciale di
Bolzano.
Presidente -
Altri? La parola alla collega Russo.
Russo (M5S)
- Chiudo molto rapidamente. Volevo solo fare
un'osservazione a tutti i maschietti che ci sono in quest'aula, che
chiaramente, quando siamo andati di là a definire i termini di
questa mozione, che è una mozione sulla natalità, ovviamente non
erano presenti, a parte Farcoz che è venuto e il collega Fosson che
ha detto che avrebbe contribuito ma poi è andato via,
effettivamente sembra una banalità, ma non lo è. Nel momento in cui
si parla di un tema che probabilmente la maggior parte degli uomini
non è sentito come importante, non viene preso in carico.
Ovviamente era una battuta, non voleva essere assolutamente
un'osservazione critica nei confronti di nessuno. Questa mozione
sinceramente l'ho presentata perché vuole essere una scommessa per
una Regione che nel 2019 deve prendersi a carico il problema della
natalità, mi sembra fondamentale ed essenziale. È evidente che
questo tema è un tema che ha dei retaggi culturali importanti e che
coinvolge tre Assessorati, adesso quindi mettere insieme i dati di
tre Assessorati sarà difficile. Confido assolutamente nella serie
tale tre Assessori che porteranno dati di partenza nelle
commissioni e confido nel lavoro serio chiaramente anche della
commissione stessa, ma anche di tutti gli uffici amministrativi,
perché credo che dalla parte degli uffici amministrativi che
lavorano nei vari Assessorati potrebbero venire in mente un sacco
di idee rispetto a che cosa si può fare e cosa si fa nelle altre
Regioni. Prendo al volo la sollecitazione del collega che ha
parlato del fatto che sarebbe importante andare in qualche altra
Regione a vedere cosa succede. Lo farò sicuramente, vi riporterò
che cosa ho potuto riscontrare.
Presidente -
La parola all'Assessore Certan.
Certan (AV)
- Non volevo intervenire, però l'intervento
del collega Barocco sicuramente ha posto tutta una serie di altre
tematiche che in parte abbiamo anche trattato nel momento di
concertazione dell'impegno, sicuramente
pre
e
post
scuola. Sicuramente il momento della refezione credo in Valle
d'Aosta sia organizzato, perlomeno per le scuole primarie e scuole
dell'infanzia in modo quasi perfetto. Quest'anno il
boom
di
iscrizioni, la richiesta di iscrizioni al convitto ha comunque
denunciato una richiesta delle famiglie di avere anche
un'assistenza sia nel periodo della pausa pranzo che poi nel
pomeriggio per quanto riguarda l'attività, ad esempio, dei compiti
a casa per la scuola secondaria di primo grado. Sicuramente questi
sono temi che dobbiamo prendere in considerazione. Sulla gestione
dei compiti, guardi, collega Barocco, io sono, credo, una di quelle
insegnanti che non dava appositamente a casa compiti da fare perché
ritengo che il tempo che i bambini passano dopo l'orario scolastico
delle 16:30, per quanto riguarda la scuola primaria naturalmente,
debba essere un momento passato con la famiglia e che non debba in
generale essere occupato sempre dai compiti fino alle 10 di sera.
Su questo sicuramente sarà importante aprire un dibattito con la
scuola, anche perché in Valle d'Aosta comunque il tempo scuola è
più lungo rispetto ad altre regioni, quindi è anche giusto che se
poi si vogliono... Ci sono anche dei tempi per i ragazzi di
recupero, dei tempi per respirare e per eventualmente fare anche
altre attività. Se dopo le 16:30 devono passare fino alle 10 di
sera a fare i compiti, sicuramente non teniamo conto di questo
aspetto, quindi sicuramente sarà uno dei punti.
Per quanto riguarda l'altro aspetto che lei ha trattato relativo
alla gestione degli orari, certo, laddove c'è consenso e dove si
può trovare un accordo sui vari orari delle scuole è bene, però
questo fa parte dell'autonomia delle istituzioni scolastiche, come
lei sa, perché da sindaco sicuramente lo sa molto bene... quindi
non è così facile... ad esempio, l'Istituzione scolastica Valdigne
Mont Blanc ha sempre deciso e votato in autonomia di mantenere il
sabato a scuola e di non avere dei rientri pomeridiani per poter
permettere ai ragazzi di fare l'attività sciistica. Su questo
chiaramente c'è un'autonomia delle scuole che in qualche modo si
può discutere con le varie istituzioni scolastiche e con i
dirigenti, però fa parte di quell'autonomia scolastica che bisogna
anche rispettare perché ha comunque un fondamento. Credo però siano
spunti che bisogna annotarsi e prendere sicuramente in
considerazione.
Presidente -
Non ci sono altre richieste. Chiudiamo la
discussione generale. In replica la parola al Presidente
Fosson.
Fosson (PNV-AC-FV)
- Non solo perché devono intervenire
anche i maschietti, ma perché questo è sicuramente un problema
fondamentale. Il livello di una civiltà, di un paese, soprattutto
di un Paese alpino con delle specificità come il nostro, il suo
futuro, il suo sviluppo dipende dal numero dei bambini che ci sono,
questo è evidente. È vero che a volte nei Paesi il saldo veniva
mantenuto da bambini e da famiglie che venivano da lontano, però
era pur sempre importante che questo succedesse. Ora, la carenza di
lavoro fa sì che molte di queste famiglie non vengano più in Valle
d'Aosta e allora si crea anche questa ripercussione qui. I bambini
sono importanti, ma se non si tutelano e non si aiutano le
famiglie, i bambini non ci sono. È chiaro che la famiglia a mettere
al mondo dei bambini ha sempre più difficoltà, perché lavorano
ormai tutti e due i coniugi, il bambino non sempre ha i nonni o
qualcuno. La politica degli asili, dei nidi aziendali che abbiamo
cercato di portare avanti è proprio in quest'ottica qui, quindi
tutta una serie di politiche trasversali a favore della famiglia.
In alcune regioni è stato istituito proprio un Assessorato della
famiglia che sapesse fare un'azione trasversale.
È importante anche ricordare che noi una legge sulla famiglia
l'abbiamo, ha un articolo molto importante: l'articolo 20, che
prevede proprio un'attivazione della famiglia, cioè famiglia
riconosci il tuo ruolo, famiglia diventa protagonista, famiglia
entra in questi tavoli perché è fondamentale che la tua voce sia
sentita, non delegare sempre e lamentarti, ma riscopri una tua
funzione attiva. È quanto è successo diverse volte in tanti
progetti fatti a livello di nostri servizi sociali, "Famiglia per
la famiglia", finanziamenti di progetti familiari autogestiti. Io
penso che questa sia anche una cosa che un'Amministrazione debba
tenere ben precisa. Intanto l'importante è che la famiglia debba
essere ascoltata e debba diventare protagonista.
Termino dicendo una cosa che mi ha colpito: un fatto economico.
Avevo una conferenza sullo sviluppo economico a Roma: il PIL cresce
quando ci sono tanti bambini, come in Cina, eccetera. Sono poi
queste generazioni qui che lavoreranno, che produrranno, quindi una
civiltà, una società senza figli è una società senza futuro anche
dal punto di vista economico.
Presidente -
Ci sono dichiarazioni di voto? Ha chiesto la
parola la collega Pulz.
Pulz (ADU VDA)
- Molto velocemente, con questa
impegnativa rivista votiamo a favore, pur ritenendola ancora troppo
generica. Contribuiremo alla riflessione in V Commissione.
Vigileremo quindi sugli impegni e sulle ricadute concrete dei
provvedimenti che verranno messi in campo, anche in termini di non
discriminazione delle famiglie straniere, perché, come credo
abbiate capito, noi non crediamo ovviamente al mito del "prima gli
italiani" ma nell'idea di servizi, più servizi uguali per
tutti.
Presidente -
Possiamo porre in votazione, colleghi. La
votazione è aperta sul testo emendato. La votazione è chiusa.
Presenti: 35
Votanti           
: 35
Favorevoli: 35
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK