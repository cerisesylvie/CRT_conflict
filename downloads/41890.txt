Consiglio Regionale della Valle d'Aosta - Oggetto del Consiglio n. 900 del 18 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 900 del 18 settembre 2019 - Resoconto
OGGETTO N. 900/XV - Interrogazione: "Risultanze degli
incontri con le parti sociali per l'applicazione degli incentivi
per funzioni tecniche in materia di appalti pubblici".
Distort (Presidente) -
Punto n. 8 all'ordine del giorno.
Per la risposta da parte del Governo, la parola all'Assessore
Borrello.
Borrello (SA)
- In continuità con quanto fatto nel mese
di maggio risponderò io, anche se non ho le competenze di rapporti
sindacali, però visto che si tratta di materia legata agli appalti
cerco di fare la seconda puntata di quello che ci eravamo già detti
in quella sede.
In riferimento al quesito n. 1, il 4 giugno si è svolto
l'incontro che avevo anticipato nel rispondere alla sua precedente
interrogazione del 23 maggio fra le organizzazioni sindacali e
l'Amministrazione regionale, presente il Segretario generale, la
Coordinatrice del dipartimento legislativo e aiuti di Stato e il
Coordinatore del dipartimento personale. In tale incontro è stato
esaminato il testo dello schema di regolamento di disciplina della
corresponsione degli incentivi per le funzioni tecniche di cui
all'articolo 113 del decreto legislativo n. 50 del 2016, che era
già stato oggetto di una presentazione alle organizzazioni
sindacali in data 8 maggio. In detto incontro i rappresentanti
delle organizzazioni sindacali, pur condividendo sulla massima
parte il testo, hanno ribadito - l'avevo già anticipato in quella
sede - la loro contrarietà rispetto all'esclusione degli incentivi
- è quello che interessa particolarmente anche al mio Assessorato,
vista la tipologia di interventi che noi svolgiamo - dei lavori
realizzati in somma urgenza oppure in amministrazione diretta. Tale
esclusione si basa su diverse risposte date dalle Sezioni regionali
di controllo della Corte dei Conti che, su richieste analoghe di
pareri, hanno escluso che tali tipologie d'intervento potessero
accedere all'incentivo. I rappresentanti delle organizzazioni
sindacali hanno quindi aderito alla proposta dell'allora Segretario
generale di interpellare la Sezione regionale della Corte dei Conti
valdostana sull'argomento, escludendo di procedere con la
liquidazione degli incentivi per le altre tipologie. In sostanza o
si andava avanti quota parte o aspettiamo la risposta anche della
Sezione di controllo della Corte dei Conti di Aosta per fare un
ragionamento complessivo. Il testo dell'interpello alla Corte dei
Conti è in fase di predisposizione, anche in virtù del cambio del
Segretario generale che c'è stato nella Segreteria generale, e in
ogni caso provvederemo al più presto. Il mio auspicio, in qualità
di Assessore ai lavori pubblici, è che vi sia la possibilità
complessiva di poter riconoscere gli incentivi, anche perché lei
sa, con l'attività che ha svolto nell'Amministrazione regionale,
dell'importanza dei lavori in somma urgenza e in amministrazione
diretta, perché sono quelli che nell'immediato risolvono le
problematiche e sapete anche la disponibilità che il personale dà
per risolvere queste problematiche di carattere emergenziale. Il
non riconoscerlo sarebbe, secondo me, non congruo rispetto allo
sforzo che i nostri collaboratori fanno in situazioni emergenziali,
però, ahimè, non dipende solo dall'Amministrazione regionale.
Per quanto riguarda i quesiti di cui ai punti n. 2, n. 3 e n. 4,
sentita la struttura competente, che è l'ufficio retribuzioni,
questa porterà in liquidazione nel mese di ottobre gli incentivi
relativi ad interventi avviati prima del 18 agosto 2014, trovando
per essi applicazione quanto previsto dal contratto collettivo
decentrato del 24 dicembre 2002. Per gli incentivi relativi ai
lavori avviati successivamente a tale data occorre attendere la
nuova regolamentazione e da quel momento potranno essere inseriti
nell'apposito applicativo i dati necessari relativi alle procedure
di gara per le quali gli incentivi sono dovuti da parte dei diversi
responsabili. È la suddivisione in base al lasso temporale.
Penso, proprio in virtù di quello che ho esposto - ma non sapevo
neanche che lei avesse coscienza della problematica -, che sia
utile fare un ragionamento complessivo e quindi dare il
riconoscimento al 100 percento degli incentivi. Qualora questo come
risposta della Sezione di controllo della Corte dei Conti non
dovesse essere riconosciuto, andremo avanti con il riconoscimento
già definito, che mi sembra corrisponda all'80 o al 90 percento
delle casistiche.
Presidente -
La parola al proponente, collega Luboz, per
la replica.
Luboz (LEGA VDA)
- Assessore, se poi mi vorrà fare avere
per iscritto la sua risposta le sarò grato. Certamente questa è una
tematica che già avevamo sollevato in primavera e i tanti tecnici
dell'Amministrazione regionale, appartenenti al suo Assessorato ma
anche all'Assessorato del suo collega Viérin piuttosto che
all'Assessore Chatrian, stanno aspettando queste somme che sono
loro dovute. Quantomeno è anche un pochino anomalo e c'è da
meravigliarsi, se vogliamo, perché a quanto pare ci sono i tecnici
degli enti locali che queste somme le percepiscono, che
appartengono quindi ad un comparto unico, anche se con gestione e
condizioni separate. Aspettiamo con fiducia la lettera che verrà
inviata alla Corte dei Conti e vedremo la risposta. È un argomento
che comunque seguiremo con attenzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK