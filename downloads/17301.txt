Consiglio Regionale della Valle d'Aosta - Oggetto del Consiglio n. 655 del 26 maggio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
SPORT E TEMPO LIBERO
Enti e Società sportive
Precedente
Successivo
Resoconto integrale del dibattito dell'aula
Oggetto del Consiglio n. 655 del 26 maggio 1999 - Resoconto
SÉANCE DU 26 MAI 1999 (APRÈS-MIDI)
OGGETTO N. 655/XI Concessione, ai sensi della legge regionale 20
agosto 1993, n. 69, di un contributo di lire 25.000.000 alle
Funivie Monte Bianco S.p.A. per l'allestimento dell'esposizione "Il
popolo Inuit - arte e cultura degli eschimesi del nord Quebec sul
Monte Bianco".
Deliberazione Il Consiglio
Premesso che il responsabile commerciale della società Funivie
Monte Bianco S.p.A. di Courmayeur, ha presentato, con lettera in
data 4 febbraio 1999, una richiesta tendente ad ottenere un
contributo per la realizzazione della mostra "Il popolo Inuit -
arte e cultura degli Eschimesi del Nord Quebec sul Monte Bianco",
presso la Sala dei Cristalli della sede espositiva di Punta
Helbronner a Courmayeur;
Preso atto che l'esposizione è ricca di sculture in pietra
saponaria, litografie, armi da caccia e pesca, antichi
abbigliamenti, utensili e gioielli provenienti da tredici villaggi
Inuit del Nuovo Quebec Artico - Canada;
Appurato che durante la mostra, in programma dal 22 maggio al 3
ottobre p.v., due Inuit realizzeranno alcuni igloos su una porzione
del ghiacciaio del Gigante e alcuni oggetti per arredarli (lampade,
casseruole in pietra, utensili ecc...);
Rilevato che con nota pervenuta in data 6 aprile 1999 è stato
inviato il preventivo definitivo della spesa che ammonta a lire
95.200.000 così suddivisa:
- locazione dell'esposizione L. 10.800.000
- allestimento spazio espositivo (montaggio,
smontaggio, trasporto e costi doganali,
assicurazioni cartellonistica ecc...) L. 22.900.000
- trasferta e ospitalità due Inuit, interprete e tecnico L.
13.000.000
- realizzazione oggetti per arredare gli igloos L. 2.500.000
- materiale pubblicitario (grafica, stampa e
distribuzione) L. 27.000.000
- conferenza stampa e serate a Courmayeur
e a Chamonix L. 6.000.000
- servizio fotografico L. 1.000.000
- consulenze L. 12.000.000
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria e
alla valutazione della domanda, ritenendola ammissibile a
contributo, ai sensi dell'articolo 3, comma 3 e dell'articolo 8,
comma 1 della legge regionale 20 agosto 1993, n. 69, in
considerazione dell'interesse culturale della manifestazione;
Tenuto conto che la Giunta, su proposta dell'Assessore
all'Istruzione e alla Cultura, ritiene pertanto opportuno aderire
alla richiesta mediante la concessione, ai sensi dell'articolo 3,
comma 1 della legge regionale n. 69/1993, di un contributo di lire
25.000.000, pari al 26 per cento circa della spesa
preventivata;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali e
scientifiche, assegnato al Servizio Attività Culturali
dell'Assessorato dell'Istruzione e della Cultura;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto al
controllo;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Visto l'articolo 8, comma 2 della legge regionale n. 69/1993 e
l'articolo 3, comma 1, lettera m) della legge regionale 7 dicembre
1979, n. 66, in ordine alla competenza del Consiglio regionale;
Delibera
1) di approvare, ai sensi dell'articolo 3, comma 1 della legge
regionale 20 agosto 1993, n. 69, la concessione alle Funivie Monte
Bianco S.p.A. di Courmayeur (P. IVA 00617110077) di un contributo
di lire 25.000.000 (venticinquemilioni), pari al 26 per cento circa
delle spese previste, per l'allestimento dell'esposizione "Il
popolo Inuit - arte e cultura degli Eschimesi del Nord Quebec sul
Monte Bianco", in programma dal 22 maggio al 3 ottobre 1999, presso
la Sala dei Cristalli della sede espositiva di Punta
Helbronner;
2) di impegnare la spesa di lire 25.000.000 (venticinquemilioni)
con imputazione al capitolo 57260 ("Contributi ad Enti ed
Associazioni culturali ed educativi per manifestazioni ed
iniziative culturali e scientifiche"), richiesta n. 3510, del
bilancio di previsione della Regione per l'anno 1999 che presenta
la necessaria disponibilità;
3) di disporre che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in applicazione dell'articolo 9
della legge regionale 20 agosto 1993, n. 69;
4) di prendere atto che il contributo in questione è soggetto
alla ritenuta d'acconto del 4 per cento prevista dal D.P.R. n. 600
del 29 settembre 1973.
Président La discussion générale est ouverte.
Si personne ne demande la parole, je soumets au vote la
délibération n° 28:
Conseillers présents: 31
Votants: 27
Pour: 27
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK