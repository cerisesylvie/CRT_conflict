Consiglio Regionale della Valle d'Aosta - Oggetto del Consiglio n. 1563 del 9 novembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1563 del 9 novembre 2005 - Resoconto
OGGETTO N. 1563/XII - Trasferimenti di denaro dalla Gestione
straordinaria del Casinò alla Società S.T.V.. (Interrogazione)
Interrogazione
Premesso che:
nel cosiddetto Dossier Bo emerge che la società S.T.V. srl,
partecipata indirettamente dalla Regione tramite Finaosta che ne
detiene la totalità del capitale, avrebbe beneficiato nel 1998 di
ingenti trasferimenti di denaro per oltre 120 mila euro da parte
della Gestione Straordinaria del Casinò, senza che peraltro tali
somme risultino in chiaro dai bilanci della G.S.;
I sottoscritti Consiglieri regionali
Interrogano
il Presidente della Regione e l'Assessore delegato per
conoscere:
1) se tali somme sono state effettivamente girate da GS a STV
e in caso positivo con quali modalità e a quale titolo;
2) se nella contabilità delle due aziende vi è traccia di
tale passaggio di denari e in caso affermativo con quali modalità
sono state iscritte le poste;
3) se Finaosta era al corrente di tale operazione finanziaria
e se ne aveva riferito alla Giunta regionale o al suo
Presidente.
F.to: Frassy - Lattanzi
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Adesso non so se questa interrogazione è
stata fatta prima o dopo le indicazioni che sono state fornite alla
IV Commissione, tuttavia poco male, credo che ci sia la possibilità
di riprendere anche se sono cose conosciute.
In risposta alla prima domanda, l'approfondimento del
liquidatore relativamente alle attività della "GS" oggi in
liquidazione, la società "STV", che gestisce il ristorante
all'interno del casinò e una serie di bar, fa riferimento
all'esercizio 1998 e ad ingenti trasferimenti di denaro, oltre
120.000,00 euro, da parte della "GS". Non si tratta di
trasferimenti di denaro, ma si tratta di fatture regolarmente
emesse e regolarmente contabilizzate nell'ambito dei due soggetti,
la "GS" come costi che sono stati regolarmente contabilizzati sotto
la voce "ospitalità" e sotto il sottoconto "ospitabilità GSR"; per
converso, nella parte "STV" queste fatture sono state emesse e
contabilizzate nei ricavi, le due cose sono speculari.
Per quanto riguarda la seconda domanda, mi risulta che il
collega Frassy ha avuto a disposizione, tramite la Commissione, la
relativa documentazione che dimostra la contabilizzazione e anche i
pagamenti che sono stati fatti con movimentazioni bancarie. Se non
fossero disponibili, mi faccio dare copia e quindi metto a
disposizione queste carte, ma credo sia cosa già nota.
Terza domanda: qui non sono al corrente del riferimento o meno
alla Giunta regionale o al suo Presidente, ma dal punto di vista
documentale, all'atto della costituzione della "STV" e
nell'individuare gli indirizzi, la "STV" aveva come indirizzo
quello di sottoscrivere dei contratti con la "GS", a fronte dei
quali doveva essere garantito non solo un pareggio di gestione alla
"STV", ma addirittura un margine di guadagno; pertanto, sicuramente
negli indirizzi generali questo era non solo conosciuto, ma
richiesto da "Finaosta". Per quanto attiene alle singole fatture,
credo che tutto questo rientrasse nelle attività dei rispettivi
organi amministrativi. Non credo che l'emissione e la
contabilizzazione di una fattura rientri nell'attività di indirizzo
e di controllo da parte dell'azionista, quelli che contano sono gli
indirizzi e rispetto a questo tipo di operazione ci ritroviamo sia
nell'ambito del contratto di affitto sia nell'ambito della
documentazione.
Per quanto di mia conoscenza queste cose dovrebbero essere a
disposizione del collega Frassy. Se si ritenesse di dover acquisire
ulteriori documenti, siamo a disposizione per fornire sia il
contratto che lega "GS" e "STV", sia le deliberazioni di "Finaosta"
all'atto della costituzione della "STV".
Président - La parole au Conseiller Frassy.
Frassy (CdL) - Assessore, la sua risposta non è che abbia
aiutato ad avere elementi di maggior certezza rispetto ai dubbi
espressi nella liquidazione del rag. Bo; fra l'altro, la sua
risposta mi lascia sorpreso rispetto all'azione che sta svolgendo
il liquidatore della "GS", perché se il liquidatore della "GS" non
è in grado di leggere i bilanci, penso che voi dobbiate trarne
delle conclusioni. Quando si scrive in quella relazione
quell'affermazione pesante, ossia che quelle poste non sono scritte
in chiaro nella contabilità e lei, invece, mi dice che sono scritte
in chiaro nella contabilità, dico che c'è qualcosa che non quadra:
perciò o voi sostenete l'insostenibile o il liquidatore ha un
problema con la sua professione!
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Questa è la risposta fatta dal liquidatore,
dove dice:
"Tali costi a carico della "GS" sono stati
contabilizzati dalla stessa sotto le voci di conto ospitalità e
sottoconto ospitalità GSR"
: questo in data 25 ottobre 2005, è
una comunicazione a firma del liquidatore.
Président - La parole au Conseiller Frassy.
Frassy (CdL) - Prendiamo atto che il liquidatore, a seguito di
ulteriori approfondimenti, è arrivato ad individuare queste poste
che forse erano sotto una voce nella quale non si aspettava di
trovarle, ma su questo avremo modo di discuterne, perché sulla
vicenda della liquidazione della "GS" e sul "dossier Bo" penso che
ci debba essere una sede nella quale si possano fare dei
ragionamenti a tutto campo, senza limitarsi a degli intermezzi.
Assessore, stiamo gestendo a livello di intermezzo una vicenda
complessa e importante rispetto non alle poste contabili, ma alle
poste in gioco in senso più ampio. Lei ha fatto riferimento a
indirizzi generali che prevedevano il pareggio di bilancio sulle
convenzioni che "STV" avrebbe siglato con "GS"; il problema è di
capire chi è che alla fine aveva chiesto il pareggio di bilancio e
chi aveva intesse ad ottenere quel pareggio di bilancio, perché
"Finaosta" detiene il 100% delle quote di "STV", ed è innegabile,
la Gestione straordinaria regionale è, appunto, regionale, perciò
il 100% di quegli oneri stavano in capo alle casse regionali. È
vero che "Finaosta" è società controllata dall'Amministrazione
regionale, ma è altrettanto vero che una parte delle azioni e degli
utili di "Finaosta" vanno a beneficio anche degli altri soci, che
detengono circa un 30%, banche "in primis"! Allora è curioso che
l'Amministrazione regionale, nella sua duplice veste di ufficiale
pagatore e di "GS", ripiani al 100% delle convenzioni che vanno,
per certi versi, a beneficio dell'Amministrazione regionale, ma
solo in parte, perché la parte residua - circa un 30% - va a
beneficio anche di altri soggetti.
Al di là di quello che può essere il titolo formale, quello che
vorremmo capire in questa vicenda è se questi pagamenti avevano una
legittimità giuridica o se erano assunti con provvedimenti
discutibili quando addirittura non legittimi. Perciò prendiamo atto
delle sue risposte che hanno chiarito che il liquidatore si è
riletto i bilanci e ha scoperto sotto una voce diversa la
registrazione contabile di queste partite; prendiamo atto però che
sulla legittimità di quel titolo e su quanto si fosse detta
"Finaosta" con l'Amministrazione regionale, ci sono ancora degli
approfondimenti da fare. Su questi approfondimenti ci riserveremo
nelle varie sedi di arrivare a delle risposte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK