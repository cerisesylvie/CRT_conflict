Consiglio Regionale della Valle d'Aosta - Oggetto del Consiglio n. 63 del 12 marzo 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 63 del 12 marzo 1969 - Resoconto
OGGETTO N. 63/69 - Acquedotti di Montfalcon e Verne in Comune
di La Salle. (Interrogazione)
Mappelli
(D.C.)
- Per quanto riguarda il Comune di
La Salle, la situazione del rifornimento idrico di acqua potabile
del Comune si può definire a tutt'oggi relativamente buona sotto il
profilo igienico-sanitario.
Ciò tenendo conto di alcune condizioni obiettive, quali
l'estensione del territorio comunale e le caratteristiche di
estrema dispersione degli insediamenti umani.
Infatti il Comune di La Salle ha una superficie di 83 chilometri
quadrati con una densità di 19 abitanti per chilometro quadrato. I
villaggi, variamente situati tra i 1600 metri e gli 800 metri di
altitudine, sono ben 23. E non raggruppano nemmeno tutti i 1600
abitanti, infatti l'8% di questi risiede in case sparse. Le
strutture igienico-sanitarie, relativamente al rifornimento idrico
in acqua potabile, consistono in 23 acquedotti funzionanti e la
costruzione dei primi di questi risale al 1930, '35 e '40. Gli
stessi furono oggetto di successivi ampliamenti di lavoro tra il
1960 e 1965, gli altri furono costruiti tra il '50 e il '68.
Attualmente è previsto un ulteriore potenziamento della rete idrica
comunale.
Tutti questi acquedotti sono stati regolarmente controllati nel
tempo sotto il profilo della potabilità dell'acqua erogata.
I risultati, quanto a conoscenza dei caratteri fisio-chimici e
la purezza batteriologica, sono stati sempre buoni.
Solo per il rifornimento idrico di Derby esistono alcuni motivi
di perplessità in quanto successivi controlli di potabilità hanno
messo in evidenza la possibilità d'infiltrazioni di acque
superficiali nell'opera di presa dell'acquedotto costruito nel '49
dalla Società Nazionale Cogne.
Talvolta immesso nell'acquedotto comunale di Derby.
L'analisi dell'acqua effettuata in tale occasione non ha però
mai dato risultati tali da ritenerla pericolosa per la salute
pubblica. È fuori dubbio che con la buona stagione verranno da
parte del Comune intraprese le opere necessarie a consolidare
l'opera di captazione di questo acquedotto.
In conclusione si può ragionevolmente affermare che il
rifornimento idrico oggi esistente nel Comune di La Salle non dà
preoccupazioni sotto il profilo dell'igiene e della salute
pubblica. A tale proposito, si può ricordare l'esiguità dei casi di
febbre tifoide e paratifoide, malattia che è provocata in genere
dall'ingestione di questi insetti, ma talvolta anche dall'acqua
inquinata.
Si ebbero in sostanza un caso nel '57, uno nel '58, uno nel '59
e uno nel '68 di febbre tifoide, cioè che fa escludere ogni origine
idrica di questi casi di malattia.
Ricordo inoltre che è già iniziato in questi giorni il controllo
periodico di tutti gli acquedotti della Valle d'Aosta. Si è
iniziato ovviamente dalla bassa Valle con prelievi di acqua e
ispezione di opere di presa di tutti gli acquedotti esistenti
nell'ambito di ogni singolo comune. Dove è necessario si procede
anche alla ricerca dei detergenti e, com'è a vostra conoscenza, vi
è una terribile causa di inquinamento stabile nelle falde
idriche.
Per quanto riguarda i nuovi lavori del Comune di La Salle,
interessatosi a suo tempo in merito all'acquedotto di Derby, aveva
fatto redigere un progetto di massima per l'esecuzione di detto
acquedotto, il cui costo era previsto allora in Lire 25 milioni,
era stato richiesto e ottenuto il finanziamento da parte dello
Stato tramite la Legge Tupini.
In seguito alla redazione del progetto esecutivo di cui sopra,
il Comune di La Salle ritenne opportuno includere in tale opera,
oltre alla frazione di Derby, altre frazioni che non erano
convenientemente servite da acque potabili per cui il progetto
ammontò a Lire 41 milioni.
Per la differenza, è stata inoltrata istanza al competente
Ministero per un ulteriore finanziamento tramite la Legge
Tupini.
Il progetto è stato approvato da parte del Consiglio comunale di
La Salle e trovasi attualmente all'esame della Giunta
regionale.
Ad avvenuta approvazione, sarà inoltrato al Genio Civile per
l'esame e per l'inoltro al Provveditorato alle Opere Pubbliche del
Piemonte per l'emissione del relativo decreto.
Il Comune ha provveduto ad istruire la pratica di mutuo presso
la Cassa Depositi e Prestiti per cui si prevede, nel corso di
quest'anno, di poter appaltare le relative opere.
La somma di Lire 25 milioni, già finanziata con la Legge Tupini,
sarà sufficiente per redigere il primo stralcio delle opere più
urgenti e cioè relative quindi alla frazione di Derby in quel di La
Salle.
Pedrini
(P.L.I.)
- Io ringrazio l'Assessore
Mappelli perché evidentemente vedo che è stato gentile nel
documentarsi sotto tutti i profili, però mi sia consentito
dichiararmi non soddisfatto della risposta, questo non per la
risposta in sé che, effettivamente, è fatta molto bene, ma per il
problema. Quindi vorrei che l'Assessore Mappelli capisse bene, io
la ringrazio per la risposta che ha dato tecnicamente leggendo
questo, però è la soluzione tecnica, appunto, che io non ritengo
valida perché trovo che la risposta, sotto questo profilo, dal lato
tecnico è superficiale.
Io prendo atto del fatto che si dica che, prima di tutto, si
andrà già in appalto quest'anno per i lavori e che un primo
stralcio sarà fatto con i 25 milioni, però il problema, secondo me,
non è questo.
Il problema è appunto quello di vedere con esattezza che cosa
risulta, appunto ho sentito adesso, cosa si propone di fare sul
problema. Due domande soltanto nel ringraziare per la risposta. La
prima è questa: è possibile sapere i risultati del laboratorio?
Ossia io pregherei l'Assessore di mandarmi il risultato dei
laboratori di igiene, visto che dice che ha già incominciato i
prelievi, per vedere se le acque sono sane, a me risulta di no, e
che questi prelievi non sono igienici. Per cui, se venisse fuori
un'epidemia di tifo od altra, evidentemente sapremmo a chi dare la
colpa, in questo caso la colpa sarebbe, direi, in buona parte della
Giunta regionale e non ritengo quindi che ci sia da dormire sul
problema, va primo. Secondo: io desidererei sapere dall'Assessore
se gentilmente mi vuole informare di quanto la Giunta, dopo che
avrà deciso ecc., ha stabilito in materia, per sapere se devo fare
una nuova interpellanza oppure no, solo e solamente per questi
motivi, grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK