Consiglio Regionale della Valle d'Aosta - Oggetto del Consiglio n. 376 del 30 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 376 del 30 giugno 1982 - Resoconto
OGGETTO N. 376/VII - PRESENTAZIONE ED ILLUSTRAZIONE DELLE
RELAZIONI DI CUI AGLI ARTICOLI 7 E 8 DELLA LEGGE REGIONALE
26.8.1974 E SUCCESSIVE MODIFICAZIONI.
PRESIDENTE:
Do lettura delle relazioni dell'Assemblea
Generale Sportiva e della Consulta per la promozione sportiva:
Relazione dell'Assemblea Generale Sportiva ai sensi
dell'articolo 7 della L.R. 26 agosto 1974, n. 35, e successive
modificazioni, concernente "Interventi a favore dello sport",
relativa all'anno 1981.
PREMESSA
La presente relazione deve necessariamente richiamare quella
precedente presentata al Consiglio regionale e relativa alla
situazione dello sport in Valle d'Aosta nell'anno 1980.
Infatti gli obiettivi e i propositi operativi e la
risoluzione di taluni problemi che l'Assemblea Generale Sportiva si
prefiggeva di poter attuare nel corso del 1981 erano ritenuti
indispensabili già allora per mantenere il ritmo di sviluppo
qualitativo che si era registrato negli anni precedenti. Le
iniziative ed i lavori di questa Assemblea sono rimasti limitati e
contenuti in quanto in alcune delle proposte e richieste
d'intervento di pertinenza del Consiglio regionale o
dell'Assessorato al Turismo, sono rimaste ancora una volta
disattese o non recepite con sufficiente considerazione.
SITUAZIONE GENERALE DELLO SPORT VALDOSTANO
In conseguenza di quanto sopra esposto, l'attività sportiva
nella regione per l'anno 1981, ha proseguito per forza di inerzia e
per l'entusiasmo dei non pochi volontari che ancora prestano la
loro opera gratuita e dedicano il loro tempo libero alla causa
dello sport. Mancano pertanto, in molti settori sportivi, le note
positive che caratterizzarono negli anni precedenti il consuntivo
delle attività sportive regionali. Attualmente si registra una
grave situazione di stasi che può e deve essere superata mediante
l'attuazione di taluni punti qualificanti del programma che
l'Assemblea sportiva suggerì lo scorso anno e che qui di seguito
ripropone nei punti prioritari.
QUADRI TECNICI E DIRIGENZIALI DELLE SOCIETA' SPORTIVE
Al notevole incremento quantitativo dei praticanti sportivi che
ha caratterizzato gli anni che sono seguiti all'attuazione della
L.R. 35/74, non è corrisposto un analogo sviluppo qualitativo
producente una migliore resa nelle prestazioni sportive degli
atleti agonisti in generale. Solo in campo giovanile buoni successi
sono venuti da diversi settori che consentono di giudicare ancora
in senso positivo la situazione generale dello sport valdostano. La
causa della continua dispersione e spesso completa perdita di
questi valori giovanili che si abbozzano, ma non si realizzano, è
individuabile, in parte, nella carenza dei quadri tecnici e
dirigenziali dello sport regionale che non sempre sono in grado di
valorizzare e perfezionare le capacità potenziali degli atleti
valdostani. Per ovviare parzialmente a questa situazione la
delegazione regionale del CONI ha organizzato nello scorso anno un
corso per Istruttori dei Centri di Avviamento allo Sport,
qualificando al I livello una sessantina di nuovi Istruttori per
attività sportiva di base. A questa iniziativa dovranno seguirne
altre che istituzionalizzino i corsi per istruttori specializzati
di livello superiore, in collaborazione con gli organi delle
Federazioni sportive interessate e corsi particolari per dirigenti,
programmandone i costi e prevedendo i relativi stanziamenti
finanziari. Sarà così possibile istituire a cura dell'Assessorato
al Turismo, un albo regionale dei tecnici e dirigenti, abilitati o
riconosciuti dalle rispettive federazioni, per uniformare e
valutare opportunamente il servizio e porre in evidenza i settori
carenti di queste fondamentali strutture.
PIANO TRIENNALE DELLE INFRASTRUTTURE SPORTIVE
La giustificata soddisfazione che il "Piano triennale delle
strutture turistico-sportive 1981-1983" aveva sollevato in questa
assemblea all'atto della presentazione, discussione e approvazione
plebiscitaria, è stata in parte smorzata dalle evidenti e comprese
difficoltà finanziarie che l'Amministrazione regionale ha
incontrato a suo tempo per avviarne la realizzazione. Ora che la
situazione finanziaria è migliorata e che le riserve fatte
dall'Assessore al Turismo a questa assemblea sono in parte cadute,
se ne sollecita l'attuazione portando a compimento le opere in
corso e dando inizio a quelle che il piano prevede con carattere di
priorità. A tale proposito si evidenzia l'assoluta necessità di
provvedere con urgenza alla costruzione del palazzetto regionale
dello sport, anche perché la palestra CONI è in condizioni precarie
di stabilità e di sicurezza; e al completamento del campo scuola di
atletica leggera in regione Tsambarlet, da tempo inagibile in
quanto pericoloso per l'incolumità degli atleti. Al fine di
assicurare la realizzazione contemporanea del maggior numero di
impianti programmati, si propone l'emanazione di una legge
regionale che consenta l'attuazione del piano triennale per la
realizzazione di attrezzature turistico-sportive, rispettandone i
tempi previsti. Si rileva infine l'esigenza che nella legge
suddetta sia prevista una commissione permanente presso
l'Amministrazione regionale, quale organo di consultazione per gli
enti locali che devono attuare le parti del piano di loro
competenza, nonché di riferimento per i professionisti incaricati
della progettazione di infrastrutture sportive o
turistico-sportive, comprese nel piano sopra specificato.
REVISIONE E MODIFICA DELLA L.R. 35/74
La legge regionale 35/74, mentre nel suo complesso è risultata
un mezzo efficace per lo sviluppo quantitativo dello sport
valdostano, ha evidenziato anche alcuni aspetti negativi che ne
riducono la completa validità, creando frequenti inconvenienti che
complicano la sua attuazione; si ritiene opportuna, quindi, una
revisione e modifica di alcune norme. Questa assemblea si propone
di avanzare proposte di modifiche alla legge suddetta, fra le quali
emerge ad esempio la necessità dell'unificazione dell'Assemblea
Generale Sportiva e della Consulta per la promozione sportiva; tale
soluzione appianerebbe molte incomprensioni e unificherebbe i
comportamenti.
CONCLUSIONI ED ULTERIORI PROPOSTE
Questa assemblea si attende che i punti esposti dalla presente
relazione vengano esaminati con la dovuta considerazione da parte
del Consiglio regionale ed avviati a rapida realizzazione
attraverso gli organismi competenti, tenendo presente che queste
proposte vengono avanzate da chi è in costante e diretto contatto
con le esigenze dello sport valdostano.
Non sono inoltre da accantonare altre necessità già segnalate
nella relazione annuale precedente che dovranno trovare soluzione
in un prossimo avvenire quali: una sede idonea per le Federazioni
sportive; la composizione di una commissione che, affiancando gli
organi preposti, porti ad una migliore utilizzazione degli impianti
sportivi in Valle; l'istituzione dell'Ufficio regionale dello
sport.
Si richiama infine l'assoluta importanza di approfondire nelle
sedi opportune e competenti il problema dei rapporti fra il mondo
sportivo e la scuola, soprattutto nel campo dell'attività
promozionale giovanile.
PROSPETTO DI RIPARTIZIONE DEI CONTRIBUTI REGIONALI SPETTANTI
ALLE FEDERAZIONI, SOCIETA' E ASSOCIAZIONI REGIONALI SPORTIVE
SOTTOELENCATE PER L'ANNO 1981, AI SENSI DELLA LEGGE REGIONALE 26
AGOSTO 1974, N. 35, E SUCCESSIVE MODIFICAZIONI:
-Atletica leggera L. 11.500.000
- Automobilismo L. 2.500.000
- Bocce L. 10.300.000
- Caccia L. 500.000
- Calcio L. 76.500.000
- Canottaggio L. 800.000
- Ciclismo L. 4.700.000
- Lotta L. 800.000
- Pesistica L. 3.200.000
- Judo L. 3.500.000
- Ginnastica L. 4.700.000
- Golf L. 1.200.000
- Motociclismo L. 4.500.000
- Nuoto L. 4.500.000
- Pallacanestro L. 15.000.000
- Pallamano L. 4.800.000
- Pallavolo L. 17.700.000
- Pattinaggio a rotelle L. 2.500.000
- Pugilato L. 2.000.000
- Rugby L. 10.000.000
- Sport del ghiaccio L. 11.500.000
- Sport equestri L. 3.000.000
- Sport invernali L. 85.000.000
- Tennis L. 7.500.000
- Tennis tavolo L. 400.000
- Tiro a segno L. 2.300.000
- Tiro a volo L. 2.300.000
- Tiro con l'arco L. 800.000
- Sport popolari vald. L. 37.500.000
- Calcio femminile L. 5.500.000
- Paracadutismo L. 4.500.000
- Martse a pià L. 5.500.000
- Stanziamento per la attività straordinaria L.
3.000.000
TOTALE L. 350.000.000
RELAZIONE DELLA CONSULTA PER LA PROMOZIONE SPORTIVA AI SENSI
DELL'ART.8 DELLA LEGGE REGIONALE 26 AGOSTO 1974, N. 35, E
SUCCESSIVE MODIFICAZIONI, RELATIVA ALL'ANNO 1981.
Nello stendere questa relazione sull'attività degli enti di
promozione sportiva in Valle d'Aosta nell'anno 1981, si ritiene
indispensabile partire dalle tre proposte che erano state
evidenziate nella relazione dell'anno precedente.
Pur
non
subendo profondi ed auspicati mutamenti, il
1981 ha comunque sortito qualche effetto che, in prospettiva,
potrebbe avere qualche sbocco positivo.
Era stato auspicato infatti
un
aggiornamento dello
stanziamento regionale destinato al finanziamento dell'attività
promozionale, ma, stante l'esiguità del bilancio regionale, le cose
sono rimaste tali e quali. Anzi, considerando la crescente
inflazione, sono addirittura peggiorate!
L'avvenuta approvazione da parte del governo centrale delle
nuove norme di ripartizione finanziaria costituisce la speranza per
gli sportivi e per gli enti che, dopo anni di restrizioni
economiche, ci possano essere una nuova >pinta e nuovo
entusiasmo che solo l'autonomia finanziaria può ridare.
Si deve dare atto al Consiglio regionale di aver anche
approvato il Piano triennale delle infrastrutture
turistico-sportive".
Anche in questo caso la speranza degli enti è quella che,
grazie alle migliorate condizioni del bilancio regionale, tale
"Piano" trovi ampia attuazione nei limiti di tempo previsti dal
documento, al fine di dare
al
cittadino residente in valle e
ai turisti la possibilità di fruire del "diritto allo
sport".
Per quel che concerne più specificatamente l'attività e le
iniziative della Consulta si ritiene doveroso metter in evidenza
due avvenimenti di estrema importanza e da tempo attesi. Più
precisamente: la delibera con la quale si codificano le "norme
generali per lo svolgimento dell'attività sportiva e per la
concessione dei contributi agli Enti di Promozione
sportiva"
la costituzione del Comitato regionale di coordinamento degli
enti stessi.
Con la succitata delibera la Consulta ha inteso porre
l'accento in particolare sulla funzione degli Enti come promozione
di sport, cultura e valorizzazione del tempo libero a livello di
massa, nel tentativo di evitare l'ingerenza nell'attività
agonistica di pertinenza delle Federazioni.
"Le manifestazioni di massa, aperte a tutti, devono avere lo
scopo di avvicinare i cittadini allo sport e in nessun caso
dovranno avere carattere agonistico."
E' intorno a questo principio che gli Enti dovranno interrogarsi
e operare onde porre chiarezza in alcune situazioni oggi presenti
talvolta anche macroscopicamente.
Informato a questo principio, è nato già il citato Comitato
Regionale di Coordinamento che ha per scopo appunto di "raggiungere
uno sport servizio sociale e di attuare una conseguente politica
sportiva unitaria sul piano regionale."
Il Comitato ha eletto a propria sede provvisoria il Cral Cogne
di Corso Battaglione Aosta ed è retto da un esecutivo composto da
tre persone: un presidente, un vicepresidente ed un segretario.
Gli enti di promozione sportiva operanti in valle sono
attualmente 10, con
un
aumento di due unità rispetto alla
stagione 1980. All'AICS, ACSI, UISP, ENDAS, CRS Libertas, PGS, CSI
e al CSEN si sono infatti aggiunti l'US ACLI e il CSAI.
Le attività previste nell'ambito degli enti di promozione
coprono ormai tutto l'ambito delle discipline sportive, citiamo:
atletica leggera, calcio, bocce, pallavolo, pallacanestro, nuoto,
pallamano, ginnastica, tiro con l'arco, pattinaggio, arti marziali,
sci alpino e nordico.
L'adesione è sempre stata massiccia e, per alcuni aspetti,
entusiastica soprattutto per la fascia della terza età che ha
potuto beneficiare di corsi di ginnastica, nuoto, gare di ciclismo,
bocce ed altre attività anche di tipo culturale.
Migliorata, seppure ancora in misura non troppo rilevante,
l'attenzione degli enti verso il mondo femminile dove alla
ginnastica si sono aggiunte la pallavolo e l'atletica leggera.
Ancora un dato in evidenza (negativa): la preponderanza
dell'attività avviene nel capoluogo regionale, mentre alla
periferia il movimento è minimo. La realizzazione di centri
sportivi polivalenti potrebbe, se non eliminare, almeno attenuare
sensibilmente questa disparità.
A conclusione di quanto sopraesposto la Consulta per la
Promozione Sportiva propone quanto segue:
- modificare la legge regionale 35/74, in modo da renderla
più attuale e rispondente alle esigenze della società;
- aumentare lo stanziamento annuale regionale destinato agli
Enti di promozione;
- attuare il piano triennale delle infrastrutture
turistico-sportive nei tempi e con le modalità previste nel piano
stesso.
PROSPETTO DI RIPARTIZIONE DEI CONTRIBUTI REGIONALI SPETTANTI
AGLI ENTI DI PROMOZIONE SPORTIVA OPERANTI NELLA REGIONE PER L'ANNO
1981 AI SENSI DELLA LEGGE REGIONALE 26 AGOSTO 1974, N. 35, E
SUCCESSIVE MODIFICAZIONI.
1 - Associazione Centri Sportivi Italiani (ACSI) L.
3.600.000
2 - Associazione Italiana Cultura e Sport (AICS) L.
2.300.000
3 - Centro Regionale Sportivo Libertas (CRS Libertas) L.
6.100.000
4 - Centro Sportivo Energie Nuove (CSEN-UNLAC) L. 2.100.000
5 - Centro Sportivo Italiano (CSI) L. 7.000.000
6 - Ente Nazionale di Azione Sociale (ENDAS) L. 3.600.000
7 - Polisportive Giovanili Salesiane (PGS )L. 1.500.000
8 - Unione Italiana Sport Popolari (UISP) L. 10.200.000
9 - Stanziamento per attività straordinaria L. 3.600.000
TOTALE L. 40.000.000
PRESIDENTE:
La parola all'Assessore al Turismo,
Urbanistica e Beni Culturali Pollicini; ne ha facoltà.
POLLICINI - (DP):
Dalle due relazioni, quella
dell'Assemblea Generale Sportiva e quella della Consulta per la
Promozione Sportiva, mi pare siano stati evidenziati alcuni
punti.
Innanzi tutto viene ribadita l'importanza della legge per lo
sport che ha prodotto un incremento della pratica sportiva
notevolmente positivo; certamente nella quantità tale legge ha
portato una grossa influenza, mentre nella qualità, chiaramente, il
discorso non può essere visto in maniera proporzionale.
Sono state individuate, nella relazione, alcune carenze che sono
quelle dei quadri tecnici e dei quadri dirigenziali, visto
l'impegno sempre maggiore che è richiesto per dirigere società
sportive e per svolgere il ruolo di tecnici delle società stesse,
anche perché queste attività sono basate sul volontariato.
C'era una proposta in questa reazione, quella di creare, a cura
dell'Assessorato, un albo dei tecnici e dei dirigenti abilitati o
riconosciuti dalle rispettive federazioni.
Chiaramente sarà compito dell'Assemblea Generale Sportiva
portare avanti una proposta concreta in questa direzione.
Sul piano triennale delle infrastrutture sportive c'è stata una
generale soddisfazione da parte dell'Assemblea. Viene sollecitata
l'attuazione delle opere previste nel piano stesso in particolare,
viene messa in evidenza l'esigenza della costruzione di in
Palazzetto dello Sport, vista la situazione della palestra CONI che
è in condizioni precarie notevoli e di cui addirittura si mette in
dubbio la sicurezza per chi vi pratica lo sport.
Un altro dei punti che mi è sembrato importante nella relazione
fatta dall'Assemblea Generale Sportiva riguarda l'istituzione di un
organo di consultazione per a realizzazione degli impianti delle
infrastrutture turistico-sportive.
Una proposta importante che viene fatta dall'Assemblea è quella
di revisionare le norme della legge 75 per unificare l'Assemblea
generale sportiva e la Consulta per la promozione sportiva, visto
che i confini in questo settore sembrano piuttosto abili; la
proposta è quella di riunificare in un unico Ente, in un unico
organismo, sia l'Assemblea Generale Sportiva che la Consulta per la
Promozione Sportiva.
In conclusione, si propone di istituire un ufficio regionale
dello sport.
Questa mi pare sia la sostanza della relazione, molto in
sintesi, fatta dall'Assemblea Generale Sportiva.
La relazione della Consulta per la Promozione Sportiva parte,
invece, dalle proposte già fatte l'anno precedente con le quali si
chiede l'aggiornamento del finanziamento regionale erogato
quest'anno e si pongono alcuni obiettivi (oltre che l'auspicio per
la realizzazione del piano delle infrastrutture turistico-sportive)
per l'ampliamento, appunto, della possibilità di esercitare lo
sport a tutte le classi sociali e a tutte le età.
Nella relazione della Consulta non si fa cenno alla proposta
dell'Assemblea Regionale Sportiva della riunificazione in un unico
ente.
Sono ormai dieci gli enti di promozione sportiva che hanno
eletto come sede provvisoria il CRAL-Cogne, essendo aumentati di
due nel corso dell'81.
Questa è in sintesi la relazione della Consulta Sportiva.
Sono a disposizione del Consiglio per eventuali domande o,
comunque, proposte.
PRESIDENTE:
E' aperta la discussione sull'oggetto n.
376.
La parola al Consigliere Tonino; ne ha facoltà.
TONINO - (PCI):
Nel prendere visione di queste relazioni
fatte dall'Assemblea Sportiva e dalla Consulta, credo che
effettivamente sia necessario mettere in evidenza che i due punti
più importanti riguardano, da un lato la realizzazione del piano
triennale delle infrastrutture sportive, dall'altro le esigenze che
ci sono in quel settore, esigenze evidenti e sottolineate la tutte
e due le relazioni.
La prima relazione, in particolare, si sofferma su alcuni
aspetti più precisi, come la costruzione del Palazzetto dello sport
e della pista di atletica leggera, ma io non sottovaluterei La
richiesta, fatta dalla Consulta per La Promozione Sportiva, di
centri polivalenti decentrati in modo che ci sia in avvio verso
manifestazioni sportive che non abbiano soltanto carattere
agonistico, ma che siano aperte a manifestazioni di massa, cioè a
tutti i cittadini. E' questa un'esigenza molto sentita.
Da questo punto di vista credo che si debba rilevare ancora una
volta come gli stanziamenti previsti nel bilancio a favore delle
attrezzature sportive siano insufficienti. Lo abbiamo detto in sede
di approvazione del bilancio e lo ripetiamo oggi. Molto di più si
sarebbe potuto fare.
Per quanto riguarda la legislazione esistente, la nostra
opinione è che le Leggi regionali nel mondo dello sport sono
importanti poiché hanno concorso in questi anni anche a migliorare
qualitativamente tutto il settore; le modifiche che oggi vengono
richieste, in effetti, sono modifiche marginali.
Rispetto alla proposta di unificare due organismi sportivi,
credo sia più opportuno conoscere quali sono i reali motivi che
portano a questa proposta di unificazione dell'Assemblea Generale e
della Consulta per la Promozione Sportiva. Alcune resistenze che
sono presenti all'interno della Consulta credo siano legittime e
che abbiano un loro fondamento, per cui manterrei alcune riserve su
questa proposta di unificazione che credo sia meglio discutere più
tranquillamente, in modo più approfondito.
A conclusione di questo intervento, credo che il Consiglio e la
Giunta debbano fare proprie queste osservazioni critiche che
vengono dal mondo dello sport, in modo che si traducano in impegni
precisi, sia sul piano dell'attenzione (e in questo senso è
opportuna l'istituzione di un ufficio dello sport nell'ambito
dell'Assessorato), sia in termini di investimenti finanziari,
soprattutto per la realizzazione delle infrastrutture.
PRESIDENTE:
La parola al Consigliere Nebbia; ne ha
facoltà.
NEBBIA - (PSI):
Vorrei fare solo due brevi osservazioni e
dare un suggerimento.
La relazione che è stata portata in Consiglio e le relazioni
allegate a questa hanno illustrato in modo generale e completo la
situazione dello sport in Valle d'Aosta, nonché le iniziative che
devono essere assunte per quanto riguarda in particolar modo il
piano triennale delle infrastrutture sportive e alcuni suggerimenti
relativamente al piano stesso. Fra questi, c'è un suggerimento
lodevole, che fa riferimento ad un organo di consultazione per gli
Enti locali.
Vorrei solo ricordare che praticamente questo organo di
consultazione esiste ed è previsto da una legge regionale per
quanto riguarda la consulenza relativa alle opere pubbliche che
superano determinati importi e, quindi, si potrebbe fare
riferimento a quell'organo, eventualmente integrandolo.
Il suggerimento, invece, è di un altro tipo. Il piano triennale
delle infrastrutture sportive non poteva prendere in
considerazione, per diverse urgenze e carenze anche di
finanziamento, un grosso progetto di infrastrutturazione sportiva
del territorio intorno ad Aosta, in particolar modo del territorio
che circonda la Dora, su due versanti, sul lato destro e sul lato
sinistro, nelle zone a monte, cioè ad ovest e ad est di Aosta. Noi
abbiamo un corso d'acqua che solo in questi ultimi anni è in corso
di sistemazione, dal punto di vista idrogeologico, con arginature
che devono ancora essere completate.
Prevediamo sui lati della Dora, in prossimità della costruzione
di una parte dell'autostrada, dei movimenti di materiale notevoli,
quali si sono già verificati nella zona ad est di Aosta per
l'ultimo tronco dell'autostrada; in quell'occasione si sono creati
dei laghetti artificiali e quindi delle zone umide. Vista
l'esperienza passata, queste zone potrebbero cambiare sistemazione
e far parte di un parco, chiamiamolo così, urbano, eventualmente
utilizzabile per una serie di attrezzature sportive di uso molto
semplice e che oggi, invece, non hanno spaio. Mi riferisco, ad
esempio, a piste ciclabili che siano al di fuori del traffico
stradale; sappiamo, se n'è parlato in questo Consiglio, quanto sia
pericoloso l'uso della bicicletta lungo le strade nazionali e
regionali. Mi riferisco, inoltre, al podismo, alla possibilità di
avere a disposizione percorsi in zone boscate o libere, alla stessa
equitazione (sappiamo che ci sono e si stanno cercando dei percorsi
per l'equitazione), e anche alla possibilità di utilizzare o di
creare degli specchi d'acqua, utilizzando gli scavi che saranno
probabilmente necessari onde reperire materiale inerte per i futuri
lavori di costruzione dell'autostrada.
In questi specchi d'acqua si potrebbero esercitare anche alcuni
sports che oggi in Valle sono scarsamente esercitati o non lo sono
per nulla, tipo il canottaggio; ad esempio: basta andare al lago di
Candia per vedere l'affluenza di canottieri, appassionati di vela,
oppure di pesca sportiva subacquea.
Si potrebbe quindi creare un'attrezzatura che non sia solo
sportiva, ma, per la sua ampiezza e per le sue caratteristiche,
risponda alle esigenze della città di Aosta e ad esigenze
turistiche più ampie. Ripeto, basta andare al lago di Candia o al
lago di Viverone, naturalmente fatte le dovute proporzioni, per
vedere qual è la dimensione dell'affluenza turistica.
Questo il suggerimento che volevo dare, non perché tale ipotesi
sia realizzata immediatamente, ma perché venga presa in
considerazione in prospettiva per risolvere i problemi delle
associazioni sportive e legare tra di loro le attrezzature sportive
che oggi, pur essendo vicine, sono abbastanza isolate e non
utilizzate in pieno.
PRESIDENTE:
La parola all'Assessore al Turismo,
Urbanistica e Beni Culturali Pollicini; ne ha facoltà.
POLLICINI - (DP):
Le osservazioni mi paiono tutte
puntuali, a cominciare da quella relativa alla difficile agibilità
del campo scuola, a causa delle condizioni in cui si trova, e la
cui soluzione fa parte del programma di quest'anno.
Il problema dei centri polivalenti chiaramente va visto in tempi
successiv
i,
poiché il piano ha una sua precisa collocazione;
una parte è di competenza degli enti periferici, per cui saranno
loro a fare le scelte nell'ambito del piano secondo le esigenze
delle singole comunità; per quanto poi riguarda gli stanziamenti
per il piano delle infrastrutture, effettivamente, va detto che
quest'anno difficilmente ara possibile spendere di più della cifra
che è stata impegnata. La macchina, quando è in movimento, può
marciare: abbiamo operato queste quattro scelte quest'anno, un
altr'anno vedremo come muoverci.
Mi pare molto importante il discorso complessivo fatto dal
Consigliere Nebbia per quanto riguarda l'ipotesi del parco di
Aosta, come zona attrezzata per lo sport e aperta a tutte le
possibilità di praticarlo.
Siamo nella fase di inizio di un tipo di programmazione di
attrezzature sportive che ritengo possa avere positivi sviluppi, se
sarà condotta con coerenza secondo l'indirizzo del piano delle
infrastrutture. Questo suggerimento del parco di Aosta lungo l'asse
iella Dora, mi pare possa essere praticamente attuato in tempi
medi.
PRESIDENTE:
Colléghi Consiglieri, per quanto concerne
l'oggetto n. 376, il Consiglio prende atto, con le osservazioni che
sono state fatte e con le conclusioni dell'Assessore Pollicini.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK