Consiglio Regionale della Valle d'Aosta - Oggetto del Consiglio n. 129 del 27 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 129 del 27 ottobre 1983 - Resoconto
OGGETTO N. 129/VIII - NOTIZIE SUL MANCATO GIURAMENTO DA PARTE
DEL PRESIDENTE DELLA GIUNTA REGIONALE PER L'ADEMPIMENTO DELLE
FUNZIONI DI PREFETTO. (Interrogazione).
PRESIDENTE:
Do lettura dell'interrogazione presentata dal
Consigliere Aloisi:
INTERROGAZIONE
RILEVATO che, mesi addietro ha suscitato viva preoccupazione
e disagio nell'opinione pubblica valdostana, la notizia di
un'interrogazione parlamentare da parte dell'On. Ugo Martinot,
deputato del MSI-DN, il quale metteva sotto accusa il Presidente
della Giunta regionale per non avere mai prestato giuramento, nelle
sue funzioni di Prefetto, nelle mani del Capo dello Stato;
RICORDATO che a tutt'oggi, a causa delle varie crisi
governative, non è stata ancora data risposta;
AL FINE di fugare ogni dubbio, viste anche le gravi
dichiarazioni fatte in Consiglio regionale da un qualificato
esponente del partito di maggioranza relativa, il quale con le sue
dichiarazioni metteva in dubbio "la legittimità e la libera volontà
di far parte integrante come Regione Autonoma Valle d'Aosta alla
Repubblica Italiana";
INTERROGA
il Presidente della Giunta regionale affinché:
1)
porti a conoscenza del Consiglio regionale e quindi
dell'opinione pubblica valdostana la "eventuale" infondatezza di
queste accuse che, se vere, sarebbero molto gravi;
2)
un suo parere in merito alle dichiarazioni fatte in
Consiglio regionale (anche se in forma personale) da parte di un
esponente del suo partito.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Non so se confessare o annunciare al
Consigliere Aloisi che dal 1975 ad oggi nessuno mi ha mai convocato
per il suddetto giuramento. Questa mattina, mentre pensavo di
risponderle, ho fatto un conto dei Presidenti che si sono
succeduti, e sono numerosi, ma nessuno mi ha mai convocato per la
formalità suddetta; anzi sembra che molti altri Presidenti di
Giunta, meno attaccati alla poltrona di me perché più variabili,
non abbiano mai ricevuto tale comunicazione.
Quindi, semmai dovessi essere convocato, mi porrò il problema a
cui lei indirettamente accenna e così, dopo vasti interessamenti,
deciderò cosa fare, ma per ora questa convocazione - dal 20.12.1974
ad oggi - non è ancora giunta.
Inoltre lei pone un'altra domanda circa una affermazione che
qualcuno avrebbe fatto, e che secondo lei è offensiva, sul problema
dell'appartenenza o meno ad uno Stato. Recentemente leggendo un
libro sono venuto a sapere che una persona che lei conosce, l'On.
Giorgio Almirante, che era Sottosegretario della Repubblica Sociale
Italiana in un tempo trascorso, parlava di Europa, parla va di un
cambiamento negli Stati. Secondo me è un diritto che ognuno di noi
ha di pensare che lo stato attuale possa essere cambiato, intendo
stato nei due sensi: stato come Res Publica e come stato di fatto.
E non penso che l'ignoto autore della frase che l'ha violentemente
colpita ed offesa debba essere rimproverato; semplicemente auspica
che ci sia uno stato di cose differente e su questo punto
probabilmente lei ed io potremmo essere d'accordo; anche se poi c'è
differenza fra quello che auspica lei e quello che auspico io o
quello che auspica il compagno.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Ringrazio il Presidente della Giunta
che è stato così gentile da soddisfare la mia - e diciamo pure la
nostra - curiosità, perché in effetti parecchia gente era in attesa
di ascoltare la risposta. Da questa risposta scaturisce che le
responsabilità di questo giuramento non sono certamente sue se è
vero, com'è vero, che non è mai stato convocato. Quindi vuol dire
che sarà mia premura rivolgermi presso le nostre rappresentanze
parlamentari affinché si cerchi di ovviare a questa mancanza da
parte dell'autorità centrale.
Per quanto riguarda la seconda affermazione fatta in questo
Consiglio da un nostro collega, posso anche condividere sotto certi
aspetti ciò che ha detto lei alla fine del suo intervento, però
ritengo che una tale affermazione, fatta in un contesto come
questo, sia un tantino pesante perché dimostra un certo distacco da
quella che è l'unità nazionale e dal momento che rappresento un
partito che si definisce nazionalista, non posso condividere quel
tipo di concetto e quel tipo di affermazione, però accetto il fatto
di cui a titolo personale, si assume lui la responsabilità.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK