Consiglio Regionale della Valle d'Aosta - Oggetto del Consiglio n. 3023 del 22 novembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3023 del 22 novembre 2017 - Resoconto
OGGETTO N. 3023/XIV - Interrogazione: "Notizie in merito al
compenso assegnato ad un artista della Saison Culturelle".
Morelli (Présidente) -
Point n° 6 de l'ordre du jour.
Pour la réponse, a demandé la parole l'Assesseur Rini.
Rini (UV) -
Il cartellone della
Saison Culturelle
è ampio, articolato in diverse sezioni, la volontà
dell'Amministrazione è sempre stata quella di riuscire, attraverso
questa programmazione differenziata nei generi e plurale, ad
incontrare e ad intercettare un pubblico il più ampio possibile,
andando incontro alle diverse preferenze degli spettatori.
L'obiettivo è quindi quello di avvicinare alla Saison una platea
che apprezzi generi diversi e che abbia così l'opportunità di
vedere spettacoli a cui diversamente non avrebbe possibilità di
assistere se non andando fuori Valle. Lo stesso ragionamento di
accontentare il pubblico più variegato possibile viene fatto anche
in riferimento con le fasce di età e, collega Cognetta, lei non può
non ammettere come negli ultimi anni di programmazione della
Saison, anche quando c'ero già io all'Assessorato, una grande,
fortissima critica che ci veniva mossa era proprio quella di non
riuscire andare ad intercettare, a captare quella fascia anche più
difficile da avvicinare alla Saison, ovvero i giovanissimi ed è
sempre stato anche difficile riuscire a capire quali fossero gli
spettacoli che potessero solleticare l'attenzione anche dei più
giovani, degli adolescenti. Posto come premessa il fatto che sia
difficile fare valutazioni in merito al mercato della musica - e
sicuramente non è una mia competenza, ma di coloro che con grande
professionalità negli anni lo hanno sempre fatto all'interno
dell'Assessorato -, che, come tutti i mercati, è variabile,
nell'allestire il cartellone della Saison Culturelle abbiamo
sondato diverse opportunità, io sul finire, la collega Certan ha
seguito il lavoro del cartellone della Saison all'esordio.
In quest'ottica abbiamo quindi optato per Riki che - le ricordo
- ha vinto la categoria cantanti di
Amici
, conseguendo un
successo che non stento a definire "travolgente". L'11 settembre
scorso il disco è stato certificato triplo disco di platino ed è
l'
album
più venduto del primo semestre 2017, il più venduto
in generale. Nell'ambito del suo
tour
2017-2018 la maggior
parte delle date ha già raggiunto il
sold out
, addirittura
alcune delle date principali sono già state raddoppiate poiché le
prime andate in sold out. Tra l'altro, non in teatrini, ma in posti
con capienze che può immaginare quali siano: parlo di Milano, Roma,
Bologna; Milano addirittura vede quattro date. Inoltre, l'album di
Riki la scorsa settimana e nelle tre precedenti ricopriva la prima
posizione della classifica FIMI (Federazione Industria Musicale
Italiana), la classifica più importante, relegando alle sue spalle
nomi di valore assoluto (penso a Gianna Nannini, Zucchero): quelli
che - forse noi non siamo proprio della stessa generazione, ma
quasi - conosciamo maggiormente. La scelta del concerto di Riki
quindi è stata pertanto una scelta che siamo sicuri farà felici
molti giovani, come dimostrano le date esaurite in tutti i luoghi
d'Italia.
Sempre per andare incontro ai nostri ragazzi, abbiamo anche
richiesto e ottenuto - e di questo ringraziamo anche l'agenzia che
ha fatto da intermediario per questo concerto - di poter fissare il
prezzo del biglietto a 15 euro rispetto ai 23 euro delle altre
sedi. In questo caso, proprio perché immaginiamo una fortissima
affluenza di ragazzi, abbiamo chiesto e individuato il
Palais
come luogo più appropriato e capiente per ospitare
tale evento. Collega Cognetta, spesso, devo essere sincera, la sua
intelligenza piccante mi stimola e mi diverte anche, ma
sinceramente non capisco quest'attenzione rivolta ad un solo
artista visto che sono tante le proposte della Saison, tante dal
budget importante, esattamente come quella di Riki. Avere il
cantante che ricopre il primo posto in classifica degli album più
venduti, un triplo disco di platino, a noi sembra sinceramente una
buona idea, soprattutto perché per la prima volta - come ho cercato
di dirle prima - abbiamo davvero cercato di andare a captare il
pubblico dei ragazzi. Questo sarà un obiettivo che credo anche chi
poi avrà l'onore e l'onere di continuare nell'attività assessorile
qui dovrà avere: riuscire a portare la Saison Culturelle ad una
realtà e anche ad avvicinare i più giovani, che non è sempre
facile. Da questo punto di vista, dunque la scelta di Riki ci è
sembrata la soluzione più congeniale per raggiungere l'obiettivo
con costi accettabili se rapportati alla popolarità dell'artista,
che è senza dubbio l'artista del momento nella musica
pop
italiana. È vero, collega, è esploso da poco, ma è anche vero che
in poco tempo ha raggiunto dei risultati davvero impensabili.
Présidente -
Pour la réplique, a demandé la parole le
collègue Cognetta.
Cognetta (M5S) -
Assessore Rini, non sono neanch'io un
esperto, però ho fatto due conti, su quello magari un po' di
aritmetica... Riki costa 55 mila euro ed è il prezzo più alto
pagato in questa delibera. Io ho visto negli anni passati Niccolò
Fabi, per esempio, che forse ha un'altra età, ma di sicuro ha un
altro curriculum, che è venuto a 27 mila; Arturo Bracchetti che è
venuto a 35 mila. Vede, Assessore, cerchi di capire, la questione è
molto semplice: quando uno vede una cifra così spropositata, si fa
una domanda, perché lei ha ragione, bisogna avvicinare anche i più
giovani e così via, ma allora si possono scegliere mille altre
strade. Lei saprà benissimo che ai giovani piace ballare, si
potevano invitare dei dj e si poteva fare un altro tipo di
evento.
La questione è molto semplice: mi è parso molto strano vedere
pagare per un ragazzo, che è vero ha vinto l'edizione di
Amici
, ma è alla sua prima esperienza, una cifra così alta e
quindi ne ho chiesto conto, è non è una questione se lo conosco o
non lo conosco, non è questo il punto, il punto è molto più
semplice: lei ha detto giustamente di aver messo il biglietto a 15
euro, lo ha deciso lei, quindi la differenza la mettiamo noi. È
stato fatto lo stesso anche con altri artisti, in che misura? È
stato fatto lo stesso anche per artisti altrettanto importanti? È
stato valutato se artisti altrettanto importanti avevano un
cachet
diverso? Io penso di no e quindi sono qui a fare
questa interrogazione. Magari poi non sarà la migliore
interrogazione della storia della Valle d'Aosta fatta da Roberto
Cognetta, forse neanche la peggiore, non lo so, non è questo il
punto, il punto è molto semplice: restiamo sull'argomento.
L'argomento è che, secondo me, è stato pagato uno sproposito
rispetto ad altri artisti con un curriculum più lungo, che magari
si rivolgono ad una platea differente. Ripeto: per la stessa platea
ci sono anche altri artisti e si potevano vedere anche altre
soluzioni con altri tipi di intrattenimento. Se vuole, poi le
faccio vedere cosa fanno i miei figli e gli amici dei miei figli
che hanno 20, 22, 24 anni: vanno fino ad Amsterdam per vedere certi
eventi, che magari potremmo fare anche qua.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK