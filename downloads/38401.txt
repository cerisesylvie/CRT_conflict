Consiglio Regionale della Valle d'Aosta - Oggetto del Consiglio n. 1947 del 22 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
CONSIGLIO REGIONALE
TRASPORTI E VIABILITÀ
Trasporti
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1947 del 22 marzo 2016 - Resoconto
OGGETTO N. 1947/XIV - Approvazione di mozione: "Impegno del
Governo regionale a relazionare alla competente commissione
consiliare in merito al ricorso al TAR della società RAV contro il
blocco degli aumenti delle tariffe autostradali".
Viérin M. (Presidente) -
Punto n. 37 dell'ordine del
giorno. La parola al collega Roscio.
Roscio (ALPE) -
Grazie Presidente.
Anche questa mozione va un po' nel solco di quella precedente,
nel senso che è una mozione di assoluto buon senso. Oltretutto sui
temi legati al costo delle nostre autostrade siamo già intervenuti
più volte, abbiamo discusso lungamente, abbiamo chiesto, per quanto
ci riguarda, diverse volte di scongiurare ulteriori aumenti delle
tariffe e dei pedaggi. Ora abbiamo appreso che recentemente
entrambe le società che gestiscono i tratti autostradali valdostani
hanno fatto ricorso al TAR per chiedere invece di aumentare le
tariffe. Siccome, pur essendo la Regione non socio di maggioranza,
ma avendo comunque nominato i propri rappresentanti all'interno dei
Consigli di amministrazione di queste due società, noi chiediamo
che questi rappresentanti vengano in Commissione a dire cosa hanno
fatto, quali sono le azioni che hanno messo in campo, anche perché,
siccome sono rappresentanti nominati, non basta non votare certe
cose per potersi tirare fuori. Se io come rappresentante faccio
qualcosa o vengo messo nelle condizioni di fare qualcosa di
completamente diverso dalle mie idee, per quello per cui sono stato
mandato a rappresentare, forse devo fare delle altre scelte. Tra
l'altro, potrebbe essere l'occasione, mentre vengono auditi in
Commissione i rappresentanti, di sentire anche un aggiornamento
sulla
vignette
, perché anche il Presidente era già stato
sollecitato e ci aveva già risposto che erano stati interessati
entrambi i Consigli d'amministrazione per lavorare su questo tema.
È già passato un po' di tempo e forse un aggiornamento sarebbe
opportuno se vogliamo dare concretezza a questa proposta.
Grazie.
Président -
La parole au collègue Laurent Viérin.
Viérin L. (UVP) -
Merci Monsieur le Président.
Quest'iniziativa si inserisce in una serie di iniziative che
negli ultimi mesi hanno visto la politica impegnata su un fronte di
difesa di una prerogativa molto importante, che è quella di
garantire agli utenti e in questo caso a chi, sia valdostano che
non valdostano, percorre la nostra bella Valle d'Aosta di non
essere penalizzato dai costi esorbitanti dell'autostrada che già è
definita l'autostrada più cara d'Italia. È una questione che si
discute ciclicamente in quest'aula, ci ricordiamo le battaglie in
questa sala consiliare di certe forze politiche, che per anni si
sono battute sulla vicenda del costo dell'autostrada dei valdostani
e dopo anni siamo ancora qui a chiederci com'è possibile, al di là
delle partecipazioni alle quote che sappiamo essere in certe
società non diciamo in termini di conseguimento dell'obiettivo...è
possibile un'incidenza della nostra Regione, ma perlomeno cercare
di fare delle battaglie per ritrovare uno
slogan
che noi
spesso cerchiamo di ripercorrere, che è quello del
maîtres chez
nous
, cioè di decidere o di almeno poter incidere su certe
politiche tariffarie e su certe possibilità che penalizzano la
Valle d'Aosta sia da un punto di vista turistico che anche da un
punto di vista dell'utenza dei pendolari valdostani, senza mai
riuscire ad uscirne.
Per un anno, dove una bella notizia era arrivata: quella che non
ci sarebbe stato l'aumento dell'autostrada...chiaramente le società
hanno impugnato questa decisione sul mancato rispetto degli accordi
che erano stati sottoscritti. Al di là di questo, com'è stato
ricordato, l'impegno è semplice: si chiede di relazionare in
Commissione, perché ci piace anche che il ruolo dei rappresentanti
regionali all'interno delle società delle autostrade sia quello di
tutela delle prerogative dei valdostani. Noi sappiamo che non
sempre in certi frangenti è stato così, che ci sono state anche
delle diatribe o delle discussioni tra l'Amministrazione regionale
e i rappresentanti. Noi nei mesi scorsi avevamo avuto dei colloqui
in Commissione con i rappresentanti, questa possibilità di incontro
in Commissione darà la possibilità di fare un po' il punto della
situazione, perché uno dei temi su cui noi cercheremo di tornare
nei prossimi mesi è proprio un tema sentito dalla comunità, sapendo
che, pur con i limiti che ci sono, il fatto che l'Amministrazione
regionale, che un'intera Regione si faccia sentire su questi
aumenti, comunque su questi costi esorbitanti è sicuramente
qualcosa che può cambiare le cose.
Ci sono oggi dei passaggi che, secondo noi, tra l'altro, sono
limitati sull'autostrada proprio perché le tariffe sono esose.
Basta percorrere la strada statale con le relative pericolosità del
caso, ogni giorno la nostra strada...i pendolari non utilizzano più
l'autostrada, determinando delle problematiche di viabilità.
Crediamo quindi che quest'impegno a relazionare da parte dei
rappresentanti di RAV e SAV ci darà la possibilità di capire qual è
la posizione di questi rappresentanti e soprattutto quali sono le
strategie future per cercare di trovare delle soluzioni. Una è
stata citata, avevo portato qui l'esempio di questa vignetta
austriaca, che non è come quella svizzera, che si paga una volta
per tutto l'anno indipendentemente dai passaggi che si fanno. È
chiaro che uno magari dice: "io vado una volta solo a Sion e devo
pagare la vignetta per tutto l'anno". Quella vignetta che noi, come
gruppo UVP, avevamo portato ad esempio (la vignetta austriaca) è
una vignetta che ha diverse modulazioni: una vignetta di un giorno,
di una settimana, di un mese, di un anno o semestrale. In base al
passaggio, se io sono un utente solo di passaggio, quindi mi fermo
al primo autogrill, compro questa vignetta che scade magari la
settimana dopo e transito solo un giorno, se sono lì qualche
giorno, la prendo per 15 giorni, se sto lì 6 mesi perché lavoro lì,
utilizzo l'autostrada in base ad un sistema di... Questo per dire
che le soluzioni potrebbero essere tante e che quest'impegno non fa
che inserirsi in un'ulteriore azione per cercare tutti assieme di
trovare una soluzione ad un problema sentito dalla comunità.
Grazie.
Presidente -
La parola al collega Chatrian.
Chatrian (ALPE) -
Grazie Presidente.
Per aggiungere due considerazioni. Tanti di noi fanno i
pendolari e il traffico sulla statale sta aumentando sempre di più,
i tempi di percorrenza sono sempre più lenti, sempre più
pericolosi, anche perché sempre di più i valdostani non utilizzano
le nostre autostrade, questo è dovuto principalmente ai costi e
questo è lo stato dell'arte.
Secondo, non so se avete avuto modo di constatarlo, ma
numerosissimi ospiti, numerosissimi turisti iniziano a non più
utilizzare neanche l'autostrada per i costi troppo elevati e vanno
a prendere l'autostrada a Quincinetto, quindi il danno aumenta
ulteriormente.
Terza considerazione. Il tema è veramente molto sentito a
livello comunitario perché i tempi di percorrenza per raggiungere
Aosta sono proibitivi. Se per raggiungere Aosta da Valtournenche,
da Torgnon - faccio un esempio - prima uno ci metteva 45-50 minuti
facendo la statale, oggi non basta più un'ora, un'ora e dieci per
raggiungere Aosta visto il traffico che è aumentato in maniera
vertiginosa soprattutto negli ultimi mesi, perché veramente i
cittadini non possono più permettersi di utilizzare la nostra
autostrada.
Quali le ricette. Questa mozione vuole innanzitutto affrontare
le criticità e avere comunque tutte le carte sul tavolo, ma noi
pensiamo che sia obbligatorio al più presto trovare delle
soluzioni, perché non è possibile che in una società più o meno
evoluta nel 2016 un'ora non sia più sufficiente per raggiungere la
città di Aosta da 40-50 chilometri. Noi pensiamo che si debbano al
più presto trovare delle soluzioni ad una criticità che sta
aumentando sempre di più. Grazie.
Presidente -
Grazie collega. Altri chiedono la parola? La
discussione generale quindi è chiusa. Per la replica, la parola al
Presidente della Regione.
Rollandin (UV) -
Grazie Presidente.
Questo tema è già stato oggetto di riflessione in diverse
sedute. Vi è l'unanimità nel ricordare che il costo dell'autostrada
è sicuramente elevato e nel considerare che se si riesce a ridurre
il costo, evidentemente si va nella direzione corretta. Voglio
anche ricordare che nel tempo qualche risultato c'è stato: la
riduzione del costo delle corse fino ad un limite massimo di
spostamenti per quelli che fanno sempre lo stesso tragitto, come
per i pendolari che quindi possono sostenere la metà del costo, la
cosiddetta "tangenziale" che comunque con il telepass è gratuita.
Si tratta quindi di agevolazioni che man mano sono andate avanti e
hanno portato ad una riduzione del problema che i colleghi hanno
sollevato, cioè il fatto che non solo i residenti, ma anche alcuni
che vengono in Valle fanno il percorso fino a Quincinetto e poi
cambiano. Ora, tutto questo è corretto.
Devo dire che non ci sono problemi per quanto riguarda l'invito
della mozione di chiedere che anche i rappresentanti naturalmente
nominati dalla Regione vengano in Commissione. Voglio solo
ricordare che, per quanto riguarda la RAV, quando c'è stata
l'avvisaglia di questa volontà, ho inviato una lettera ai nostri
rappresentanti rammentando che il Consiglio all'unanimità aveva
chiesto un atteggiamento di un certo tipo ed è la ragione per cui
loro hanno votato contro, però la RAV ha impugnato lo stesso.
Per quanto riguarda la SAV, il concetto è ancora diverso perché
l'impugnativa non è stata fatta dalla SAV, ma è stata fatta dalla
Capogruppo della SAV, la SIAS. Nulla cambia nella sostanza. Quello
che voglio dire è che la ragione che rivendicano tutte le volte è
che i piani di ammortamento prevedevano alcune indicizzazioni,
alcune situazioni economiche sicuramente non sono positive, in
particolare per la RAV, perché, malgrado ci sia stato un leggero
aumento di introiti nello scorso 2015, il problema si pone in modo
consistente. Non dimentichiamo che con l'apertura del Fréjus, la
terza canna, il transito dei TIR si ridurrà ulteriormente,
incidendo a livello di entrate della società, e anche i passaggi
delle automobili sono aumentati di poco, quelli di automobili, non
degli altri veicoli. Questo in particolare per la RAV crea una
situazione difficile, per cui è stata fatta da parecchio tempo una
richiesta anche al Ministero di prendere in considerazione alcune
situazioni che comportano un deficit non secondario di questa
società e quindi di tutte le conseguenze.
Ho detto questo giusto per inquadrare il tema. Nel merito noi
non abbiamo nessun problema ad andare in Commissione a
chiedere...che i rappresentanti vadano in Commissione a dire quello
che è stato fatto e quello che intendono fare, che è in linea con
quello che il Consiglio ha deliberato.
Presidente -
Vi sono richieste di interventi per
dichiarazione di voto? Non vedo richieste. Possiamo procedere alla
votazione dell'atto. La votazione è aperta. La votazione è
chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK