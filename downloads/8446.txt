Consiglio Regionale della Valle d'Aosta - Oggetto del Consiglio n. 2927 del 24 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2927 del 24 giugno 1987 - Resoconto
OGGETTO N. 2927/VIII - INTERVENTO DELL'ASSESSORATO REGIONALE
DEL TURISMO, URBANISTICA E BENI CULTURALI PER LA SALVAGUARDIA DEL
NUCLEO ABITATIVO STORICO DELLA FRAZIONE LA CHARRERE IN COMUNE DI
SAINT-PIERRE. (Interpellanza).
PRESIDENTE:
Do lettura del testo dell'interpellanza
presentata dal Consigliere Sandri:
INTERPELLANZA
VENUTO A CONOSCENZA che un gruppo di abitanti della Fraz. La
Charrère in Comune di Saint-Pierre si è rivolto alle autorità
giudiziarie denunciando l'intenzione, da parte di un Comitato
promotore dell'allargamento della strada che conduce a tale
frazione, di abbattere un arco in pietra, oggetto di tutela poichè
iscritto nel piano regolatore del Comune in area A13 di notevole
pregio storico ed artistico;
RICORDATO che l'Assessorato al Turismo già il 9 ottobre 1985
aveva espresso al Comune un parere negativo a tale
demolizione;
RITENUTO OPPORTUNO:
- sottoporre tale progetto viario a verifica della
Sovraintendenza ai Beni Culturali ed Ambientali;
- verificare con l'Amministrazione comunale di Saint-Pierre
le possibilità di valorizzare l'abitato di La Charrère anche
attraverso infrastrutture viarie che non ledono l'integrità del
nucleo abitativo storico;
INTERPELLA
l'Assessore al Turismo, Urbanistica e Beni Culturali per
conoscere quali siano i suoi intendimenti.
PRESIDENTE:
Ha chiesto di illustrare l'interpellanza il
Consigliere Sandri, ne ha facoltà.
SANDRI - (N.S.):
È un tema, quello affrontato
dall'interpellanza, che sicuramente l'Assessore conosce, in quanto
l'Assessorato era già stato interpellato nel 1985 su questo
problema ed aveva emesso, allora, un parere negativo.
C'è un progetto, che vede spaccata la popolazione che abita
questa frazione, per fare una strada che dividerebbe in due il
paese, demolendo un arco in pietra architettonicamente pregiato. Si
vorrebbe conoscere, da parte dell'Assessore, quali sono le sue
intenzioni, poichè questo progetto sarà sicuramente posto a
verifica della Sovraintendenza.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali, Lanièce; ne ha facoltà.
LANIECE - (D.C.):
Come già ricordato nell'interpellanza
stessa, il nostro Assessorato si era già espresso in data 9 ottobre
1985 in senso negativo a questa demolizione. Pertanto, oggi, non
essendo mutate le condizioni, da parte nostra rimane il veto alla
demolizione di questo arco, che ha un certo pregio, perchè la sua
struttura è rarissima.
PRESIDENTE:
Ha chiesto di parlare il Consigliere Sandri;
ne ha facoltà.
SANDRI - (N.S.):
Ringrazio l'Assessore; faccio voti
perchè sia suggerita al Comune di Saint-Pierre qualche variante che
risolva i problemi della popolazione, senza dover toccare questo
arco.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK