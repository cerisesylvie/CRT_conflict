Consiglio Regionale della Valle d'Aosta - Oggetto del Consiglio n. 970 del 3 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 970 del 3 ottobre 2019 - Resoconto
OGGETTO N. 970/XV - Comunicazione del Presidente del
Consiglio.
Si dà atto che il vicepresidente Farcoz assume la presidenza
in apertura dei lavori e che dalle ore 9,06 assume la presidenza la
presidente Rini.
Rini (Presidente) -
In apertura dei lavori vi informo che
oggi sono stati distribuiti, come potete vedere, il nastro rosa e
il materiale informativo in occasione della Campagna "Nastro rosa"
per la sensibilizzazione delle donne e degli uomini sull'importanza
della prevenzione del tumore al seno. Ringraziamo innanzitutto
l'Assessore, cui magari poi passo la parola per una breve
introduzione dell'iniziativa, e ovviamente la LILT, promotrice di
questa campagna che si svolge per tutto il mese di ottobre, per la
sua continua opera di educazione contro le cause che possono
provocare questa malattia. Credo che noi rappresentanti delle
istituzioni in questo mese, con un simbolo solamente simbolico,
scusate il gioco di parole, esprimiamo un segno di vicinanza e di
sensibilizzazione. Grazie, colleghi. La parola all'assessore
Baccega.
Baccega (UV)
- Come ha detto la presidente Rini, avete
trovato sulla vostra postazione il libretto illustrativo
dell'attività dell'ente LILT (Lega Italiana per la Lotta contro i
Tumori) e il nastro rosa che è il simbolo di una campagna di
prevenzione che per tutto il mese di ottobre ci accompagnerà. Credo
che sia giusto sottolineare in Consiglio regionale l'attività che
svolge questo ente pubblico in Valle d'Aosta e in Italia: tanta
attività di prevenzione, di promozione di buoni e sani stili di
vita, di sostegno e attenzione alle famiglie colpite da questa
malattia e, in particolare, verso i malati. Credo che vada
sottolineata questa straordinaria azione di volontariato che
certamente ha contribuito a diminuire, da quest'anno per la prima
volta in Valle d'Aosta e in Italia, le diagnosi di cancro. Quindi,
a questa associazione, ente pubblico LILT, va il riconoscimento di
tutto il Consiglio regionale e di tutta la collettività
valdostana.
Presidente -
Grazie e grazie a tutti coloro che hanno
voluto ovviamente aderire a questa iniziativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK