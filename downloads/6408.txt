Consiglio Regionale della Valle d'Aosta - Oggetto del Consiglio n. 891 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 891 del 14 novembre 1984 - Resoconto
OGGETTO N. 891/VIII - CONSULTA REGIONALE PER LA CONDIZIONE
FEMMINILE. APPROVAZIONE DEL PROGRAMMA DI ATTIVITA' PER L'ANNO
1984.
PRESIDENTE:
Do lettura del testo della delibera:
IL CONSIGLIO REGIONALE
- ai sensi dell'art. 8 della L.R. 23.6. 1983, n. 65;
DELIBERA
1) di approvare il programma di attività predisposto per
l'anno 1984 dalla. Consulta regionale per la condizione femminile,
così articolato:
a) obiettivi privilegiati:
- interventi sul problema della droga, ormai tragicamente
presente in Valle d'Aosta, mediante la promozione di indagini e
studi sulla situazione attuale, l'organizzazione e la
partecipazione a convegni per stimolare nuove proposte e
confrontare le esperienze maturate in altre Regioni, l'esame delle
misure più opportune per il pronto intervento, l'assistenza ed il
recupero sociale dei drogati e per la sensibilizzazione delle
famiglie, della scuola, ecc., attraverso conferenze, diffusione di
opuscoli informativi. Nell'ambito di tale problema, la Consulta
Femminile ritiene essenziale l'opera di prevenzione, che propone di
attuare anche promuovendo l'istituzione di strutture
socio-ricreative flessibili, soprattutto per i giovani adolescenti,
più esposti al pericolo della droga.
- Interventi per migliorare il funzionamento dei consultori con
particolare riguardo alla consulenza e all'informazione sui metodi
di prevenzione della gravidanza, dato il numero elevato di aborti
che ancora si registra.
- Analisi sullo stato di salute della popolazione valdostana e
indagine conoscitiva dei servizi socio-assistenziali a sostegno
della donna lavoratrice.
b) Cura della pubblicazione dei dati e
degli elementi
raccolti sui vari problemi; realizzazione di incontri, scambi di
materiale, confronti di esperienze fra Consulte già operanti;
sottoscrizione di abbonamenti a riviste, periodici e
pubblicazioni di particolare interesse;
c) Istituzione del centro di informazione e consulenza per i
problemi delle donne;
2) di approvare la sottoriportata previsione di spesa per la
realizzazione del programma:
Organizzazione di Convegni-Dibattiti-Incontri
£ 15.000.000
Partecipazione a Convegni-Dibattiti-Incontri
£ 5.000.000
Pubblicazione di opuscoli informativi - Dati rilevati da
indagini conoscitive - Notiziario trimestrale sull'attività della
Consulta
£ 5.000.000
Abbonamenti a riviste e a pubblicazioni specializzate
£ 1.000.000
Consulenze
£ 4.000.000
3) di dare atto che il relativo stanziamento di spesa sarà
approvato con successiva L.R., ai sensi del 2°
comma
dell'art. 8 della L.R. 23.6.1983, n. 65.
PRESIDENTE:
I signori Consiglieri ricorderanno che nella
seduta del mese di settembre il Consiglio aveva deciso di demandare
alla Conferenza dei Capigruppo, per un ulteriore esame, le proposte
che erano state avanzate dalla Consulta Femminile.
La Conferenza dei Capigruppo si è riunita ed ha invitato altresì
una rappresentanza della Consulta Femminile, la quale vi è stato un
utile scambio di idee sulle osservazioni che alcuni Consiglieri
avevano fatto ed anche su alcune perplessità che questo prospetto
aveva fatto intuire.
Dopo questo esame, il provvedimento passa nuovamente all'esame
del Consiglio regionale per la sua approvazione, nel contesto delle
richieste avanzate dalla Consulta Femminile, a meno che non vi
siano Consiglieri regionali che hanno delle proposte o delle
richieste da avanzare.
E' aperta la discussione generale sulla delibera in oggetto. Ha
chiesto di parlare il Presidente della Giunta, ne ha facoltà.
ROLLANDIN - (U.V.):
Je dois ajouter qu'à ce sujet les
forces de majorité m'avaient invité à avoir une rencontre avec une
délégation des femmes, car il
y
a à propos de cette
délibération deux problèmes.
Avant tout on a un retard considérable, dû à un défaut de
l'Administration qui n'a pas eu le temps de prendre en
considération ce problème. Donc ce programme, qui est relatif à
l'année 1984, on l'examine à la fin de l'année même pour
d'activités qui devaient être faites dans l'année 1984. J'ai
expliqué que sans doute le temps qui restait pour faire n'importe
quelle activité pour l'année 1984, ne serait pas suffisant, mais
les représentantes de la "Consulta" ont dit que c'était surtout une
question de principe. Vu que le défaut est de l'Administration
régionale, même si je ne partage pas entièrement le fait qu'on
arrive à la fin de l'année à approuver un programme pour l'année
1984, je pense qu'on peut l'approuver comme fait de principe.
Au cours de la rencontre j'avais proposé qu'il aurait été plus
utile de présenter, dès à présent, un programme pour 1985, afin
qu'on puisse l'examiner avec les Assessorats compétents pour les
arguments dont ils sont concernés, et ensuite reprendre cette
activité pour l'année prochaine; mais à cette proposition s'est
opposée l'insistance des représentantes pour que le programme soit
approuvé de la part du Conseil avant tout comme fait de principe.
Je dis quand même qu'il
y
aura tellement peu de temps pour
faire des programmes relatifs à cette délibération, que l'ensemble
ne marchera que l'année prochaine.
Je tiens à souligner que ce serait souhaitable qu'à l'avenir il
y ait un échange plus profitable entre les représentantes de la
"Consulta" et les Assessorats. La chose avait déjà été tentée de la
part des représentantes de la "Consulta" mais malheureusement on
n'a pas eu le temps d'avoir ces pourparlers.
Moi, je n'ai rien à ajouter si non le fait que je regrette que
je n'ai pas eu le temps d'examiner ce programme avant l'été pour le
voir réalisé dans l'année 1984.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Il nostro Gruppo è d'accordo per
l'approvazione di questo programma di attività della Consulta
femminile, in quanto ritiene che questa struttura possa avere una
duplice veste: da una parte rappresentare un collegamento con le
esigenze del mondo femminile, dall'altra un collegamento con la
Pubblica Amministrazione e fornire dei suggerimenti, dei pareri
sulle proposte di legge e sulle iniziative che il Consiglio intende
prendere. Devo rilevare che - e se potessero parlare le
rappresentanti lo direbbero loro - di fronte a tutti i problemi che
ha il Consiglio regionale, il tempo per questo non si è trovato; lo
ha detto lo stesso Presidente della Giunta. Ci sono stati dei
ritardi, le rappresentanti della Consulta direbbero che quando si
tratta di problemi che riguardano le donne, i ritardi ci sono
sempre.
Sappiamo che ogni organizzazione, ogni struttura ha
fondamentalmente due problemi da affrontare: il primo è quello
della propria sede, della possibilità logistica di operare; il
secondo riguarda i finanziamenti. Oggi approviamo in ritardo un
programma, però i due problemi a cui ho fatto riferimento non hanno
ancora trovato soluzione. La Consulta femminile ha potuto riunirsi
per un certo periodo nella sede dell'Ufficio gruppi consiliari, ma
adesso sembra che questa sede non sarà più disponibile, perciò il
primo problema resta aperto. In questo caso la Presidenza del
Consiglio dovrebbe provvedere sollecitamente a risolvere questo
problema.
Per quanto riguarda i finanziamenti, oggi approviamo un
provvedimento relativo al programma, però i finanziamenti sono
rinviati ad un successivo disegno
di legge, pertanto questo è un provvedimento dimezzato che non
diventa operativo. Anche se il programma è teoricamente relativo al
1984, gli argomenti contenuti, quali l'interessamento per i
problemi della droga, dei consultori e altri problemi della salute
non hanno una scadenza, quindi possono riferirsi sia al mese di
dicembre del 1984 che ai primi mesi del 1985. Il finanziamento
quindi non deve avere un carattere rigidamente temporale: prima ci
sarà, meglio sarà.
Mi chiedo se la Giunta regionale intenda promuovere con proprio
disegno di legge il finanziamento dell'attività della Consulta
femminile, oppure se devono essere i Consiglieri a presentare una
propria proposta di legge. Questo aspetto è bene chiarirlo, perché
oggi approvare il programma senza parlare dei finanziamenti
significa lasciare le cose a metà.
Vorrei dire un paio di cose sulla natura del programma: dalle
parole del Presidente della Giunta, come già in altra sede dalle
dichiarazioni del Capogruppo dell'Union Valdôtaine, si è avvertita
una certa preoccupazione perché la Consulta femminile intende
occuparsi di problemi di cui già gli Assessori dovrebbero
occuparsi. La prima osservazione è che il programma presentato da
un organismo che ha una sua autonomia può essere criticato, ma
difficilmente è possibile entrare nel merito, altrimenti verrebbe
meno questa autonomia. In secondo luogo penso che le osservazioni
della Consulta femminile, se questo organismo intende avere un
proprio ruolo, non possono fermarsi nè di fronte al rispetto
dell'esecutivo, nè di fronte ad una particolare riverenza verso
questo o quel gruppo politico. Penso che la Giunta, il Consiglio,
gli uffici dovrebbero fare ogni sforzo per fornire le
documentazioni richieste ed inoltre fare in modo che rimanga alla
Consulta femminile tutta l'autonomia possibile nell'applaudire, nel
criticare, nel fare osservazioni su questo o su quello.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Non nascondo un certo imbarazzo
nell'occuparmi di questo problema per motivi di carattere
strettamente personale; ciò nonostante non mi posso esimere dal
fare alcune considerazioni sul provvedimento che è oggi sottoposto
all'esame del Consiglio.
Abbiamo avuto uno scambio di idee con le rappresentanti della
Consulta femminile come Conferenza dei Capigruppo, e ritengo che
questo incontro sia stato di una utilità notevole; in primo luogo
perché ci ha messo a contatto con una realtà di tipo diverso e poi
perché abbiamo potuto, nel contempo, confrontarci su alcuni
problemi singoli con coloro che sono portavoce delle esigenze e del
mondo della donna.
Tengo a sottolineare questo aspetto perché mi sembra one la
strada che abbiamo imboccato (e che è anche prevista dalla legge),
cioè lo scambio e il confronto di opinioni, sia utile per evitare
di considerare con un certo occhio di sufficienza i problemi della
donna, come sovente succede quando l'ottica è puramente maschile,
ed anche che la Consulta si chiuda in un ghetto esclusivamente
femminile, per cui i rapporti tra i due mondi siano condizionati da
reciproci sospetti ed a volte anche da reciproche diffidenze.
Ritengo che l'organismo abbia una sua validità - e noi come
partito abbiamo aderito con estremo piacere ed abbiamo inserito
nostre rappresentanti come previsto dalla legge - e ritengo anche
che un'opera di sollecitazione in questa sede vada fatta perché la
Consulta femminile abbia a disposizione tutti i mezzi e gli
strumenti per funzionare in maniera adeguata.
Il problema della sua collocazione in una sede idonea, dal
momento in cui tutti ne siamo venuti a conoscenza, è ormai
diventato un problema non solo dell'esecutivo regionale ma anche di
tutti i Gruppi consiliari, per cui se in tempi brevi non si
provvederà a risolvere questo problema in maniera adeguata, ci
faremo anche noi portavoce di questa che riteniamo una esigenza
inderogabile per un corretto funzionamento di quest'organismo.
Auspichiamo che la Consulta, dal suo punto di vista, non si
chiuda anche qui in una forma di burocratizzazione troppo rigida,
ma sia molto aperta e disponibile verso i problemi non solo della
donna ma della collettività in genere.
Credo che questi elementi di valutazione, di contatto con la
società e con la comunità valdostana, emergano anche dal programma
che la Consulta ha sottoposto come attività dell'anno 1984, che si
attuerà nel prossimo anno perché dobbiamo approvare una legge di
finanziamento della spesa che la Consulta ci ha sottoposto.
Non ritengo che ci siano delle sovrapposizioni di interventi fra
il programma della Consulta e il compito istituzionale dei singoli
Assessorati, come invece è stato detto nella riunione dei
Capigruppo; anzi i problemi che sono stati sollevati possono essere
gestiti in accordo con gli Assessorati stessi. Sarebbe auspicabile
che su temi come la droga, che è drammaticamente attuale anche per
la nostra collettività, un discorso fatto anche con l'apporto della
Consulta femminile potesse consentirci di approdare a risultati più
concreti di quelli raggiunti sinora.
Ripeto quanto avevo suggerito nella riunione che abbiamo fatto,
cioè di sollecitare l'attenzione della Consulta su un aspetto che
ci sembra altrettanto difficile, se non drammatico: l'occupazione
femminile. Abbiamo visto quanto pesi in una situazione di crisi
questo elemento sull'andamento dell'economia regionale, e la crisi
del settore in questo momento è sopportata anche da tutte quelle
donne che sono state messe in cassa integrazione o licenziate dai
posti di lavoro, peraltro così difficilmente conquistati.
E' chiaro che saremo estremamente attenti al lavoro della
Consulta e concludo ribadendo l'auspicio di avere con questo
organismo un contatto più frequente non solo su problemi specifici,
ma anche per uno scambio di opinioni a carattere più generale.
Credo che l'utilità di questo organismo la si vedrà proprio sulla
sua capacità di incidere nella soluzione di alcuni problemi, che
non riguardano solo la Consulta femminile, ma investono anche
l'attività stessa del Consiglio regionale. Quindi il cercare di
risolverli in accordo e tenendo conto anche delle esigenze primarie
del mondo della donna, credo sia un dovere da parte nostra.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Nella riunione che abbiamo
avuto con l'esecutivo è emerso un fatto particolare: è vero che
oggi la Consulta femminile sottopone al Consiglio l'approvazione
del programma e il relativo finanziamento, indispensabile perché la
Consulta possa funzionare, ma quello che risalta è che nel suo
programma la Consulta parla di interventi per il miglioramento ed
il funzionamento dei consultori, analisi dello stato della salute.
Dobbiamo ammettere che questa è una iniziativa lodevole, con la
quale la Consulta ha inteso sostituirsi all'Assessorato, perché
questa mancanza di informazioni, di studio, di analisi dello stato
di salute della popolazione valdostana rappresenta una carenza di
funzionalità dell'Assessorato.
Non ne do la colpa all'attuale Assessore, che è in carica da
poco tempo, ma spettava all'Assessorato competente prendere i
provvedimenti del caso. La Consulta ha fatto bene ad occuparsi
delle carenze, che sono state denunciate in Commissione, di cui
sono responsabili gli Assessorati competenti. Non si può che essere
favorevoli ad un provvedimento del genere e giustamente gli altri
Consiglieri hanno fatto notare che successivamente bisogna
provvedere con una legge alla copertura finanziaria.
Mi auguro che questa sia una legge sollecita, anche perché non
penso che approvare questo provvedimento e poi lasciar passare mesi
prima che arrivi il finanziamento, sia un atteggiamento serio.
Insieme ad un grazie a questa Consulta che si è sostituita nel
compito che spettava all'Assessorato competente, esprimo il mio
voto favorevole a questa delibera.
PRESIDENTE:
Ha chiesto di parlare il Consigliere Ricco,
ne ha facoltà.
RICCO - (D.C.):
Come già abbiamo avuto occasione di dire
nell'apposita Commissione, appoggiamo questo programma presentatoci
dalla Consulta femminile, anzi, contrariamente a quanto qualcuno
afferma, non riteniamo che tale programma invada il campo di azione
dell'Assessorato alla Sanità. Noi diciamo anzi che lo integra,
funge da sprone, quindi è di valido aiuto e non lo supera.
In Commissione abbiamo anche discusso per quanto riguarda i
locali; ci siamo impegnati quasi tutti a far sì che venga fatto un
elenco degli immobili regionali disponibili in modo da dare una
degna sede a questo organismo di valido aiuto a tutta la
collettività. Per quanto riguarda il personale, non appena la
riforma sarà varata, sarà necessario assegnare del personale che si
impegni a tempo pieno, perché è inconcepibile che un ente che deve
agire in un campo così difficile possa solo servirsi di
volontari.
Noi siamo favorevoli al programma presentatoci dalla Consulta
femminile, come già dichiarato in Commissione.
PRESIDENTE:
Ha chiesto di parare il Consigliere Aloisi,
ne ha facoltà.
ALOISI - (M.S.I.):
Voglio fare alcune piccole
osservazioni. Innanzitutto voglio essere sincero anche con me
stesso e dire quello che penso in merito alla Consulta
femminile.
Sono convinto - e mi auguro di sbagliarmi - che questa Consulta
farà la fine di tutte le altre Commissioni allargate, di tutto ciò
che è diventato burocratizzato, anche se mi rendo conto che da
parte delle persone che partecipano alla Consulta c'è tutta la
buona volontà e l'impegno di portare avanti determinati problemi
che esistono e one sono a livello drammatico. Basta vedere come
funziona la Sanità in Italia, per cui la possibilità di operare in
questo campo è necessaria ed utile. E' questa la motivazione per
cui sono favorevole a dare alla Consulta la possibilità di poter
operare, e per operare è necessario avere una sede, avere i
mezzi.
Quindi, anche se per principio non sono del tutto d'accordo con
la costituzione di questa Consulta, visto che esiste, visto che è
stata voluta e c'è, allora la si metta in condizioni di operare,
altrimenti non ha alcun significato.
In ultimo vorrei dire che ritengo assurdo voler discutere adesso
un programma di attività per il 1984, quindi chiedo di fare
perlomeno un programma per il 1985 e nel frattempo cercare di dare
alla Consulta le strutture per metterla in condizione di poter
svolgere questa attività.
A nome del M.S.I. mi dichiaro favorevole, anche se rimango
scettico sulla possibilità di operare come si dovrebbe.
PRESIDENTE:
Ha chiesto di parlare il Vice-Presidente De
Grandis, ne ha facoltà.
DE GRANDIS - (P.R.I.):
Non volevo intervenire su questo
argomento per ragioni che i miei colleghi Consiglieri intuiscono
senz'altro, però sentiti gli interventi dei colleghi devo dire che
la riunione che abbiamo avuto con la Consulta per la condizione
femminile è servita, se non altro, a chiarire due aspetti
fondamentali: prima di tutto a fare in modo che i Consiglieri
leggessero la legge istitutiva della Consulta, ed in secondo luogo
che si comprendesse che quest'organismo in effetti aveva tutta la
volontà di funzionare.
Non condivido per niente quanto ha appena detto il Consigliere
Aloisi, che pensa che questa Consulta farà la fine delle varie
Commissioni che facciamo noi e che poi scompaiono e si perdono in
mezzo alla burocrazia con un nulla di fatto; no invece la
preoccupazione che questa volta la Consulta funzioni, nel qual caso
noi ci faremo una bella ... brutta figura.
Questo programma che approviamo oggi rappresenta, come ha detto
il Presidente della Giunta, una questione di principio, perché
approvata la delibera con il programma, occorrerebbe per il
finanziamento predisporre una apposita legge di bilancio, fare lo
stanziamento, approvare la legge, che deve restare per 30 giorni a
disposizione delle Commissioni, che deve essere promulgata e
pubblicata sul Bollettino della Regione. Quindi i tempi tecnici
perché possa materialmente attribuire il finanziamento alla
Consulta non ci sono.
Però bisogna anche dire che non dobbiamo fare confusione fra
competenze degli Assessorati e competenze della Consulta, perché i
primi hanno la loro sfera d'azione, questo è fuori dubbio, la
seconda ha le competenze che le attribuisce la legge; quello che è
auspicabile è la collaborazione fra i due enti, perché
sovrapposizioni sarebbero inutili e dispersive.
Bisogna che ci rendiamo conto, perché forse fino ad oggi non
l'avevamo capito, di che tipo di organismo sia la Consulta e che la
collaborazione che la Consulta aveva richiesto non era stata
fornita dall'Amministrazione regionale nei modi e nei tempi che
sarebbero stati auspicabili. Abbiamo quindi tutto il tempo per
cambiare atteggiamento; gli incontri che ci sono stati sono serviti
proprio a superare certe difficoltà, certe non conoscenze della
situazione, per cui mi auguro che nel mese di gennaio, quando ci
verrà presentato il programma effettivo per il 1985, non avremo
grosse difficoltà a discuterlo e ad approvarlo.
PRESIDENTE:
Ha chiesto di parlare il Consigliere Pedrini,
ne ha facoltà.
PEDRINI - (P.L.I.):
Dopo tutto quello che è stato detto,
vorrei aggiungere solo che mi associo a quello che ha detto il
Consigliere Ricco, che mi pare si sia espresso in maniera corretta
sotto tutti i profili.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Pour tranquilliser les Conseillers, je
dirai qu'il n'y a pas de problèmes de notre part pour approuver,
comme a très bien dit le Président
de la Junte, ce programme, pourvu qu'on respecte la loi, parce
que la loi à l'art. 2, 3ème alinéa, dit "promuovere in
collaborazione con i competenti uffici dell'Amministrazione
regionale".
Moi je n'ai pas la crainte, M. Baldassarre, que la Consulte
prend la place de l'Assessorat, mais au contraire je suis convaincu
que la volonté de la Consulte soit de collaborer avec l'Assessorat,
et non uniquement avec celui-ci, parce qu'il
y
a d'autres
associations aussi qui s'intéressent de ces problèmes. Alors à mon
avis il faut qu'il y ait des bureaux de l'Administration régionale
auxquels confier la tâche de coordonner tout le travail qu'on fait
dans ce domaine. C'est pour ça que je dis qu'on doit avoir des
contacts continus.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Solo per una precisazione
all'Assessore. Ho letto l'art. 2, dove si dice che è necessaria una
collaborazione fra la Consulta e l'Assessorato, però ho cercato di
far notare come la Consulta nel sottoporci il suo programma abbia
evidenziato, in modo particolare iscrivendo i punti 2 e 3, una
carenza da parte dell'Assessorato. Era un atteggiamento critico ed
è un plauso per la Consulta.
Capisco che ci voglia una collaborazione fra i due enti, guai se
l'Assessorato alla Sanità e la Consulta fossero in contrasto fra di
loro, però ho voluto evidenziare questa carenza, della quale non
ritengo responsabile l'attuale Assessore in carica; tuttavia questo
è un programma che doveva essere presentato all'inizio del 1984, è
stato presentato alla fine del 1984 e la legge per la copertura
dello stanziamento andrà a gennaio o febbraio del 1985.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti: 31
Votanti: 30
Astenuti: 1 (Tamone)
Favorevoli: 30
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK