Consiglio Regionale della Valle d'Aosta - Oggetto del Consiglio n. 1130 del 4 aprile 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1130 del 4 aprile 1990 - Resoconto
OGGETTO N. 1130/IX - COMUNICAZIONI DEL PRESIDENTE.
BICH (Presidente del Consiglio):
Le comunicazioni della
Presidenza inquadrano l'attività del Consiglio dal 21 marzo 1990 in
poi.
Disegni di legge presentati:
Disegno di legge n. 167,
presentato dalla Giunta
regionale in data 23 marzo 1990, concernente: "Augmentation du
financement annuel de la loi régionale n° 79 du 9 décembre 1981,
intégrée, concernant l'octroi de subventions aux Associations
culturelles valdôtaines" (1a e 5a Commissione).
Disegno di legge n. 168,
presentato dalla Giunta
regionale in data 28 marzo 1990, concernente: "Rifinanziamento
della legge regionale 1 agosto 1987, n. 65: Iniziative per
l'insediamento, la cura del verde pubblico e per la gestione delle
aree e dei percorsi attrezzati" (1a e 4a Commissione).
Disegno di legge n. 169,
presentato dalla Giunta
regionale in data 28 marzo 1990, concernente: "Rifinanziamento
della legge regionale 3 dicembre 1982, n. 85 e successive
modificazioni: "Norme per la difesa dei boschi dagli incendi" (1a e
2a Commissione).
Disegno di legge n. 170,
presentato dalla Giunta
regionale in data 2 aprile 1990, concernente: "Rifinanziamento per
l'esercizio 1990 della legge regionale 28 dicembre 1984, n. 83,
come successivamente modificata, concernente la concessione di
contributi per la manutenzione e la gestione di piste per lo sci da
discesa".
Disegno di legge n. 171,
presentato dalla Giunta
regionale in data 2 aprile 1990, concernente: "Rifinanziamento per
l'esercizio 1990 della legge regionale 10 gennaio 1961, n. 2,
concernente provvidenze per l'incremento del patrimonio
alpinistico".
Deliberazioni vistate: 11
Riunioni:
- Conferenza Capigruppo: 1
- Ufficio di Presidenza: 2
- 1a Commissione: 2
- 2a Commissione allargata ai Capigruppo: 1
- 3a Commissione: 1
- 5a Commissione: 1
- Commissione speciale per Regolamento assunzione personale Casa
da Gioco: 1
- Commissione Speciale per le Riforme Istituzionali: 1.
Il Presidente regionale dell'Associazione Nazionale Mutilati ed
Invalidi Civili ha inviato una lettera a questa Presidenza per
denunciare la grave situazione venutasi a determinare a seguito
dell'approvazione delle leggi 26 luglio 1988, n. 291 e 25 gennaio
1990, n. 8, che hanno attribuito alle Commissioni Mediche
periferiche per le Pensioni di Guerra e di Invalidità Civile la
competenza dell'accertamento sanitario e per il riconoscimento
dell'invalidità civile sia ai fini pensionistici, sia per
l'avviamento al lavoro e per il beneficio dell'esenzione dal
pagamento del ticket.
Il Presidente chiede, quindi, il ripristino di tutte le funzioni
che erano state conferite precedentemente alle Commissioni
sanitarie operanti presso l'Unità Sanitaria Locale ed annuncia che
qualora le trattative intercorse con i Ministeri competenti non
abbiano esito positivo, l'ANMIC promuoverà un referendum abrogativo
di alcuni articoli delle leggi in questione più punitivi per le
categorie interessate.
Auspica infine che il Consiglio regionale della Valle d'Aosta
segua l'esempio di altre Regioni italiane, assumendo importanti e
significative iniziative a dimostrazione di un tangibile segno di
sensibilità e di solidarietà con le categorie in lotta.
La lettera è stata depositata in Segreteria a disposizione dei
Consiglieri che intendono consultarla.
L'Ente Parco Nazionale del Gran Paradiso ha trasmesso, per
conoscenza, copia del verbale della riunione del proprio Collegio
dei revisori dei conti in data 23 marzo 1990.
Tale documento è stato inviato ai Capigruppo consiliari ed al
Presidente della 2a Commissione consiliare permanente ed è
depositato presso l'archivio di questa Presidenza e può essere
consultato.
Il Sindaco del Comune di Valgrisenche, con nota in data 28 marzo
1990, ha inviato a questa Presidenza copia dell'ordine del giorno
adottato dal Consiglio comunale con provvedimento n. 29 del 21
marzo u.s., in merito al mantenimento dello stato occupazionale dei
dipendenti ENEL a Valgrisenche.
Il documento è depositato in Segreteria a disposizione dei
Consiglieri che intendono consultarlo.
Informo inoltre che a ciascun Consigliere è stato distribuito un
comunicato, diramato dalla Consulta regionale per la condizione
femminile, riguardante un aspetto della proposta di legge n.
145.
A questo punto vorrei commemorare la figura dell'ex Consigliere
regionale Mario Machet, che è deceduto ieri, 3 aprile, all'età di
77 anni, a Chambave dove abitava.
Mario Machet fu Consigliere regionale della Valle d'Aosta nel
corso della terza legislatura come rappresentante dell'UV in seno
al raggruppamento "Leone rampante" (PCI, PSI, UV e PSDI).
Alla famiglia del defunto, che fu Consigliere capace, attento ed
affezionato all'attività consiliare ed a quella amministrativa
nella sue terra, vanno i sensi del cordoglio di tutto il Consiglio
regionale della Valle d'Aosta.
Le esequie si svolgeranno domani a Chambave, alle ore 15,30.
Ha chiesto la parola il Consigliere Stévenin; ne ha facoltà.
STEVENIN (UV):
Le Groupe de l'UV s'associe aux paroles du
Président du Conseil régional à l'égard de Mario Machet, qui a
représenté l'UV en ce Conseil régional dans des années difficiles.
A sa famille nous présentons nos condoléances sincères.
Je tiens également à rappeler une autre personnalité qui est
décédée il y a quelque jour. Il nous arrive souvent, d'ailleurs,
dans ce Conseil, de rendre hommage à des personnalités disparues,
proches ou lointaines de notre Pays, mais rarement nous avons,
comme aujourd'hui, la tristesse de regretter la disparition d'un
être simple, d'une humilité extraordinaire et d'un dévouement
incomparable.
Elisa Sarteur, en religion Soeur Martine, mieux encore connue
sous le nom de "Soeur aux bonnes herbes", nous a quitté vendredi
dernier à l’âge de 93 ans.
Elle a été durant 25 ans institutrice à Torgnon et au Villair de
Quart, après avoir fait ses débuts dans des écoles de hameau
subventionnées.
A partir de 1963, elle prit son service au Couvent Saint-Joseph
et jusqu'à il y a deux ans à peine de nombreux valdôtains lui
rendaient visite pour questionner son extraordinaire savoir
d'herboriste, mais aussi et surtout pour sa gentillesse et le
réconfort moral qu'elle prodiguait.
Beaucoup de personnes entre nous l'ont connue personnellement et
je peux témoigner de la prodigieuse capacité de Soeur Martine à
diffuser autour d'elle la paix et la sérénité. En ce sens, si elle
avait sur terre une mission à accomplir, nous pouvons, sans
contredit, affirmer qu'elle l'a parfaitement remplie.
Qu'il nous soit permis de présenter au Couvent de Saint-Joseph
et à tous ceux qui l'entouraient nos condoléances les plus
sincères.
PRESIDENTE:
L'oggetto iscritto al punto 2 dell'ordine del
giorno sarà trattato non appena potrà essere presente anche il
Presidente della Giunta.
Passiamo ora ad esaminare il punto 3 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK