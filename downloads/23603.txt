Consiglio Regionale della Valle d'Aosta - Oggetto del Consiglio n. 2675 del 9 maggio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2675 del 9 maggio 2007 - Resoconto
OBJET N° 2675/XII - Communications du Président de la
Région.
Président
- La parole au Président de la Région,
Caveri.
Caveri (UV)
- Le 3 mai dernier s'est tenue, à Rome, la
séance de la Conférence des Régions et des Provinces autonomes, au
cours de laquelle ces dernières auraient dû pouvoir exprimer leur
position définitive sur le projet de loi portant application de
l'article 119 de la Constitution, concernant la matière du
fédéralisme fiscal, élaboré par le Gouvernement. Nous nous
attendions à ce que le Président donne leur avis sur le nouveau
texte annoncé par le Gouvernement et rédigé par le Ministère de
l'économie, compte tenu des observations et des amendements
proposés par les Régions, lors de la séance du 18 avril dernier.
Toutefois, aucun texte ne nous est parvenu en vue de cette réunion
du 3 mai, et les Régions à statut ordinaire ont réouvert le débat
sur des questions qui semblaient déjà résolues. Il ressort, de la
discussion animée qui s'en est suivie, que de profondes divergences
persistent sur les modalités d'application de l'article 119, qui
pour certaines Régions devrait comporter une plus grande
responsabilisation de toutes les Régions et, pour d'autres, devrait
par contre consister dans la poursuite du système actuel,
c'est-à-dire le financement par l'Etat de la dépense régionale sur
présentation des comptes y afférents. Les Régions à statut spécial
et les Provinces autonomes qui, lors de la séance du 18 avril
dernier, étaient parvenues à un accord sur un texte qui semblait
devoir être approuvé par le Ministère de l'économie et des
finances, étant donné qu'il avait été élaboré de concert par toutes
les Régions, selon les souhaits du Gouvernement, ont appris, de
manière informelle, que ledit ministère avait changé d'avis et
avait annoncé une contre-proposition, texte dont nul ne sait
toutefois rien à ce jour. Nous attendons avec une certaine
préoccupation et je fournirai toutes les informations nécessaires
au Conseil et aux Commissions compétentes.
La Commissione paritetica Stato-Valle d'Aosta si è riunita ieri,
a Roma, secondo il programma prestabilito e ha preso atto della
nota inviata dal sottoscritto al Ministro Lanzillotta, con la quale
- testo che era stato concordato anche con i Parlamentari
valdostani - si sollecitava il Ministro a sottoporre
tempestivamente al Consiglio dei Ministri lo schema di norme di
attuazione licenziato dalla Commissione l'11 dicembre scorso in
materia di catasto e sul quale il Consiglio regionale si era
pronunciato favorevolmente nei primi giorni di febbraio. La
Commissione ha dovuto prendere atto che nessuno degli schemi da
essa licenziati è stato per il momento sottoposto per la sua
adozione al Consiglio dei Ministri; peraltro gli schemi licenziati
nella riunione di Aosta lo scorso 30 marzo, fra cui la revisione
richiesta dal Governo di cui le materie di Motorizzazione civile,
su cui si era già espresso il Consiglio, non sono tuttora stati
nemmeno trasmessi al Consiglio regionale per l'espressione del
prescritto parere. Alla luce di tutto quanto sopra, la Commissione
paritetica ha deciso di rinviare la seduta, in attesa di riscontro
da parte del Ministro al sollecito regionale. La situazione è
quanto meno imbarazzante, in quanto è percepibile un disagio non
solo da parte della componente regionale della paritetica, ma anche
della componente statale, disagio nei confronti dell'atteggiamento
governativo, perché la paritetica si vede frustrata nel proprio
ruolo statutariamente riconosciuto, così come tale ruolo frustri
anche il Consiglio regionale che ha già espresso parere. Nonostante
i proclami e le dichiarazioni pervenute da più parti nel recente
passato riguardo al presunto "revirement" volto ad assicurare la
piena attuazione dell'articolo 48bis dello Statuto da parte del
"Governo Prodi", la situazione è quella sotto gli occhi di tutti. A
un anno dall'insediamento del Governo, alcuna norma di attuazione è
stata adottata, quindi siamo di fronte a una sorta di crisi
istituzionale nei rapporti reciproci. Se non otterremo risposte a
questa lettera che abbiamo scritto al Ministro Lanzillotta, dando
30 giorni per la trasmissione dell'atto concernente il catasto, ma
ce ne sono altri che sono pronti - penso alla Fondazione musicale,
penso alle norme di attuazione sull'energia ferme da alcuni anni -,
personalmente chiederò anche al Consiglio regionale di esprimersi
con un proprio documento, perché siamo di fronte a una paralisi
inspiegabile. Va riconosciuto che la Commissione paritetica, sia
nella componente regionale che nella componente statale, lavora con
serietà sui decreti, e poi questi decreti non arrivano mai al
Consiglio dei Ministri!
Lunedì 30 aprile, in occasione della visita ufficiale del
Ministro alle infrastrutture, Onorevole Antonio Di Pietro, si è
svolto un incontro con i membri della Giunta, i Parlamentari Perrin
e Nicco, e il Presidente del Consiglio Perron durante il quale è
stata formalizzata la sottoscrizione del documento relativo al
contratto di quartiere II che prevede lo stanziamento di circa 2,4
milioni di euro per il completamento della realizzazione di 78
alloggi residenziali di edilizia pubblica. Dopo questa
sottoscrizione, che era il motivo della visita ufficiale, è seguita
una tavola rotonda con la presentazione delle ipotesi d'intervento
ritenute prioritarie dall'Amministrazione regionale, di fronte ad
una qualificata platea che rappresentava diversi soggetti, oltre al
Governo, i parlamentari, il "CELVA", l'"ANAS", "RFI", le
autostrade, la società che gestisce l'Aeroporto, il Sindaco di
Aosta e altri Sindaci. Dopo aver ribadito che la Regione è
contraria al raddoppio del Traforo del Monte Bianco e che, in
applicazione della recente norma regionale, si sta procedendo
all'analisi ed al monitoraggio del "trend" dei flussi di traffico
pesante e che si applicherà quella parte della legge concernente il
numero medio di TIR che transitano nella Regione, ho illustrato al
Ministro i principali interventi che riguardano il suo dicastero.
In particolare, oltre alle questioni dell'edilizia residenziale
pubblica, gli investimenti per l'ammodernamento della linea
ferroviaria Aosta-Torino con la realizzazione del "by-pass" di
Chivasso, l'adeguamento di alcune curve nella tratta valdostana, la
progettazione della variante Verrès-Châtillon e l'implementazione
del sistema di controllo marcia del treno (SCMT) che potrebbero
essere già realizzati con i 40 milioni di euro inseriti in
finanziaria. Fra l'altro, devo dire che è stato chiarito dal
Ministro che la competenza in questa materia è sua, e non del
Ministro Bianchi; la realizzazione della galleria di servizio per
aumentare la sicurezza del Traforo del Gran San Bernardo, il cui
progetto esecutivo che comporta una spesa di 48 milioni di euro di
cui 20 a carico della società di gestione italiana; la
realizzazione della variante degli abitati di Etroubles e
Saint-Oyen; l'apertura di entrambe le corsie dell'ultimo tratto
dell'autostrada "A5" e la cessione alla "RAV" o la realizzazione
diretta da parte dell'"ANAS" delle opere necessarie per garantire
l'accessibilità alle frazioni La Palud ed Entrèves di Courmayeur;
la realizzazione da parte dell'"ANAS" di tutte le 15 rotonde
programmate ed inserite nell'accordo di programma stipulato nel
2005, il finanziamento - finora mai arrivato - degli svincoli delle
strade di accesso alle valli laterali che sono state
regionalizzate, la variante di Bard e la messa in sicurezza del
versante roccioso del "monte la Saxe". È stato annunciato in quella
sede anche l'apprezzamento del Governo per il via libera, con 3
mesi di burocratica attesa degli sconti autostradali che dovrebbero
partire dal 1° luglio, mentre siamo ancora in attesa di avere dal
Ministero il nullaosta sulla mancata possibilità di sorpasso in una
parte dell'autostrada della Valle d'Aosta per i TIR.
A fronte di queste precise richieste che erano state inviate con
ampio anticipo sia alla segreteria del Ministro che all'"ANAS",
sono mancate le puntuali risposte che era lecito attendersi da un
Ministro solitamente molto attento ed informato, mentre per
l'edilizia residenziale e per le riduzioni delle tariffe
autostradali sono arrivate indicazioni precise e concrete e, per
quanto concerne la rete ferroviaria, è stata, sì, ribadita la
disponibilità a definire il possibile utilizzo dei fondi inseriti
in finanziaria, sugli interventi della ferrovia la definizione è
stata rinviata ad un apposito tavolo tecnico a cui accederemo. È
parsa incerta la conoscenza dei problemi relativi alle
problematiche che concernono la rete stradale ed autostradale
regionale, è mancata da parte dei tecnici una capacità di
trasmettere al Ministro delle informazioni che potessero darci
delle risposte quel giorno stesso. Alla fine risulta quasi curioso
che sia la Regione a preoccuparsi della sicurezza delle strutture,
come ho avuto modo di fare ribadendo l'assoluta necessità della
realizzazione del tunnel di sicurezza del Traforo del Gran San
Bernardo. Spero sinceramente che ci sia stato, al di là del
simpatico "lapsus" che ha portato per alcuni minuti la presenza del
Traforo del Fréjus in Valle d'Aosta, ci sia un approfondimento su
tutti i temi importanti come la galleria di sicurezza, l'ultima
parte della "SS 26Dir"; mi auguro che la visita del Ministro serva
per aumentare l'attenzione da parte del Ministero e dell'"ANAS" su
tutti quegli aspetti che abbiamo sottolineato. Va detto che per
fortuna non dobbiamo su alcuni punti aspettare molto, perché visto
che a giugno uscirà il nuovo "piano ANAS"; vedremo se alcune
promesse che sono state fatte verranno mantenute!
Permettez-moi enfin de vous dire que j'ai envoyé mes
félicitations au nouveau Président de la République française, M.
Nicolas Sarkozy, j'y tiens à dire que je lui ai adressé une lettre
très amicale, dans laquelle je souligne les liens d'ancienne amitié
entre nos Pays et la France, non seulement pour des raisons de
voisinage, mais parce que nous appartenons avec plaisir à la grande
famille mondiale de la francophonie. J'espère qu'il y aura la
possibilité de le rencontrer à l'Elysée parce qu'il me parait que,
du point de vue politique, c'est pour nous tout à fait essentiel de
maintenir certains rapports fraternels et de bons rapports
réciproques avec le Président de la République française.
Président
- La parole au Conseiller Lattanzi.
Lattanzi (CdL)
- Annuncio che faremo una serie di
interventi sulle comunicazioni del Presidente della Giunta; io mi
concentrerò sull'applicazione dell'articolo 119 della Costituzione,
che, come sapete, è oggetto in questi mesi di un forte "pressing"
proprio per ordinare la sua applicazione.
Vogliamo esprimere una forte preoccupazione perché, al di là di
quelle che erano state le parole rassicuranti sui precedenti
incontri fra la Regione e il Governo, oggi siamo di fronte a una
sostanziale retromarcia e un ritorno ancor più negativo di quanto
non fosse negativa la comunicazione che le Regioni a Statuto
speciale avrebbero dovuto in prospettiva non esistere più
(dichiarazioni del Ministro Padoa-Schioppa che ha una visione
"molto europea" e poco localistica delle problematiche!).
Esprimiamo non solo preoccupazione per l'azione del Governo, che è
orientata ad abolire le specificità soprattutto finanziarie, perché
tanto per essere chiari non è che vediamo un attacco culturale alla
nostra Regione, ma vediamo una volontà di "far cassa" da parte di
chi non è in grado di gestire i "tesoretti" che si ritrova in mano
e che, dovendo alimentare le proprie clientele, non trova di meglio
che andare a "fare cassa" andando a raccattare 200 milioni di euro
di qua, 200 milioni di euro di là e avanti di questo passo! Quindi
è un attacco puramente di tipo finanziario.
Quello che ci preoccupa di più è che prima o poi il Senatore
della Valle d'Aosta ci dovrà dire cosa vuol fare, perché al recente
convegno della "CISL" organizzato in quel di Sarre, a cui ha
partecipato anche il Senatore Perrin oltre che il Parlamentare
Nicco, al di là del piacere di sentire tutti i Senatori, per una
volta, riuniti, che raccontavano la storia della nostra autonomia,
soprattutto quella finanziaria, da parte del Senatore Perrin ho
ricevuto un'espressione di nullità per quanto riguarda questa
posizione. Ha cioè espresso posizioni della serie: "abbiamo aperto
un rapporto con il Presidente della Repubblica Napolitano che è
attento a tali questioni, vediamo in lui il garante e con il
Governo abbiamo però riaperto un colloquio che deve portare con una
serie di iniziative a garantire alla Valle d'Aosta la sua
specificità finanziaria". Due giorni dopo queste dichiarazioni, il
Governo comunica una retromarcia su accordi già più o meno presi e
una volontà di andare a ridiscutere i riparti finanziari.
Esprimiamo preoccupazione, perché da una parte non condividiamo, ma
comprendiamo l'azione politica del Ministro Padoa-Schioppa, perché
ha una sua logica di "far cassa", ma non comprendiamo la posizione
del Senatore che è forse il Senatore che ha il peso politico più
importante della storia della Repubblica e dell'Autonomia
valdostana, perché con un solo voto potrebbe determinare la caduta
di questo Governo, quindi credo che avrebbe tutte le armi politiche
per richiedere il rispetto di atteggiamenti, di accordi, di
"agréments" politici che il Governo dice un giorno di voler aprire
e dall'altra parte non concede!
Esprimiamo quindi una forte preoccupazione per l'azione
insignificante di tipo politico del Senatore, che non garantisce a
questa Regione una rappresentanza politica che permetta di sperare
almeno di poter avere un tavolo di dialogo, perché quando
affrontiamo questa materia, dobbiamo pur partire dal presupposto
che in Italia c'è un forte dibattito. Ieri sera, su "Zapping" ha
durato più di un'ora il dibattito sul federalismo fiscale e si
parlava delle specificità finanziarie delle Regioni autonome. È
chiaro che l'aria non è di quelle buone, perché quando comincia a
mancare la cassa, si va a cercare là dove si pensa che ce ne siano
di più, poi manca sempre l'interlocutore valdostano che spiega che
le tasse che spendiamo sono le tasse che produciamo, e in questo
contesto l'aria non è un'aria buona per quanto riguarda le
autonomie speciali! È altrettanto legittimo comprendere che ci
siano delle Regioni, come il Veneto e la Lombardia, che ambiscono
non tanto ad eliminare le specificità finanziarie degli altri, ma a
creare delle nuove specificità, cioè le loro, perché con 2-3 decimi
una Regione come la Lombardia ha una unica voce di bilancio: la
sanità! Non può fare nient'altro a livello locale e regionale,
quindi la richiesta che il Veneto, il Piemonte, la Lombardia, la
Toscana hanno già fatto di poter gestire maggiori coefficienti di
riparto fiscale prodotto nella loro Regione, non è in antitesi al
fatto che esistano delle specificità, per cui una può avere 5,
l'altra può avere 7, l'altra per la sua collocazione montana e di
confine francofono possa avere 9/10... non è questo in
discussione!
Oggi in discussione è un tema: il nostro Senatore che ci
dovrebbe rappresentare... dov'è? Vada da Prodi e specifichi in
maniera chiara che il suo appoggio politico a quel Governo è legato
al fatto che la Valle d'Aosta sotto l'aspetto del reparto fiscale
non si tocca, perché se questo non è detto in maniera chiara e si
fanno gli interventi "fumosi" che sono stati fatti a Sarre, fa
nascere nei Valdostani il dubbio di ritenere che questo Senatore
Perrin... dà il voto di fiducia per quei 180.000 euro di rimborso
elettorale che si è beccato? Ma vuoi che sia proprio così? Che si
sia venduto per 180.000 euro? Questa è la preoccupazione, non è
accettabile quel tipo di atteggiamento, quindi prenda una posizione
chiara nei confronti non della Valle d'Aosta, ma nei confronti dei
Valdostani e soprattutto del "Governo Prodi"... ci faccia sapere,
il Senatore Perrin, cosa vuol fare!
Président
- La parole au Conseiller Viérin Marco.
Viérin M. (SA)
- Anche noi, per esprimere forti
preoccupazioni per le attitudini e i comportamenti, soprattutto
negli ultimi giorni del Governo nazionale.
Credo che quanto ha detto il Presidente della Giunta, a partire
dalle norme sul catasto che da inizio febbraio questo Consiglio ha
dato la sua benedizione e ha approvato il testo, al discorso della
nuova paritetica che è arrivato a marzo, oggi siamo in assenza
totale della trasmissione al Consiglio dei Ministri... altro che il
parere del Consiglio dei Ministri previsto dalla normativa in
essere! Dopo un anno di questo Governo, anche toccando quello che
ha detto il collega Lattanzi, il "119", che ogni giorno che passa
cambiano le carte in tavola - vengono cambiate repentinamente! -,
allora non possiamo che esprimere forte preoccupazione verso
l'atteggiamento di questo Governo nazionale.
Per quanto riguarda l'aspetto della visita di Di Pietro - lo
chiamo così, perché è stata una visita di Di Pietro, non è stato un
momento di incontro per affrontare le tematiche della Valle d'Aosta
-, a parere di coloro che erano presenti all'incontro, è venuta
alla luce la poca conoscenza da parte del Ministro dei problemi
presenti in Valle d'Aosta inerenti la competenza statale, parecchie
lacune e incertezze nelle risposte. Oltretutto, sulla rete stradale
si è capito che vi è la non conoscenza degli argomenti come
sull'edilizia residenziale: il Presidente dice che è stato un
successo, noi speriamo che lo sia, siamo più scettici, perché da
notizie che abbiamo un discorso è fare le pronunziazioni, un altro
è che uno vada a vedere se ci sono i soldi e oggi pare che le
risorse finanziarie non ci siano! Allora se si vuole venire a dire
bugie in Valle d'Aosta, credo che le si possa dire da Roma, senza
venire, qui, a farci visita turistica!
Sul discorso della ferrovia ci pare che siamo ancora nel momento
delle pronunziazioni, e così via. Si aspettano i soldi del "TFR" e
dei lavoratori per fare questi investimenti e poi ci si dirà che i
lavoratori hanno indirizzato il loro "TFR" su altri fondi, quindi
non si possono fare le opere annunciate.
Sugli sconti autostradali è un parziale successo, lo diciamo e
lo abbiamo fatto anche con un comunicato stampa, anche se poi la
pubblica informazione non ha reso noto più di tanto, è un primo
passo per arrivare agli scontri sul tratto "RAV" ed è un primo
passo per arrivare al nostro obiettivo principale, per
decongestionare il discorso di Aosta, di rendere libero quel tratto
da Pollein a Aymavilles, e quindi di realizzare in maniera precisa
e puntuale una vera porta sud e una vera tangenziale, senza
ulteriori sprechi di denari con realizzazione di strade
parallele... Su questo ragionamento praticamente è evidente a tutti
che viviamo un momento difficile.
Non voglio toccare altri aspetti che hanno toccato altri, ma è
chiaro che la Valle d'Aosta è senza un tassello che in passato ha
avuto, un piccolo tassello, ma che ha sempre avuto. Credo che
l'errore sia stato di partenza, cioè di aver scelto a scatola
chiusa quale linea politica, e di conseguenza amministrativa,
scegliere al momento delle politiche. Credo che lì sia stato fatto
un grande errore, a prescindere di "A" o "B", ma sempre nel passato
si era scelto di tenere una posizione per la Valle d'Aosta, oggi a
quanto ci risulta dai fatti la Valle d'Aosta non è rappresentata
per avere i propri interessi presenti nel Parlamento nazionale.
Président
- La parole au Conseiller Tibaldi.
Tibaldi (CdL)
- Volevo porre l'accento su un aspetto.
Il Presidente ha fatto riferimento all'attenzione delle
istituzioni, quando faceva cenno alla visita del Ministro Di Pietro
in Valle d'Aosta e ha espresso qualche perplessità in merito al
livello di attenzione delle istituzioni nazionali nei confronti
della Valle d'Aosta. Non voglio entrare nel merito di questa
vicenda, ma prendo spunto da questa vicenda, per mettere in risalto
una disattenzione delle istituzioni valdostane, in particolare mi
devo riferire a lei e alla sua Giunta per un fatto grave e
importante, e che non è stato iscritto nella sua agenda delle
comunicazioni odierne, non so per quale ragione, né in occasione
delle comunicazioni nell'ultima seduta consiliare: mi riferisco al
fallimento della "Tecdis". La "Tecdis" in questi giorni è fallita,
perché sono stati consegnati i libri in tribunale. Tutti ci
ricordiamo in questi mesi le varie evoluzioni di questa "agonia
industriale", sono state regolarmente resocontate in sede di
comunicazione del Presidente della Regione con l'amministrazione
straordinaria che veniva istituita dal Ministero competente, con il
fatto che i vari bandi di gara sono spirati infruttuosamente, non
si fa cenno alcuno al fallimento di un'industria o dell'industria
valdostana.
Visto che ci fa regolarmente una rassegna stampa, che ci parla
anche delle felicitazioni al neo Presidente dello Stato francese,
si ricordi anche che c'è un'industria che non esiste più a
Châtillon, che il fallimento di questa industria ha delle
responsabilità imprenditoriali, ma anche delle responsabilità
politiche che si sono consumate negli anni precedenti, non vogliamo
addebitarli direttamente a questa Giunta, ma ci sono delle precise
responsabilità politiche che si sono consumate con delle
disattenzioni gravi e delle continue erogazioni di danaro, pur
sapendo che questa azienda stava volgendo verso il termine. Visto
che in questa industria ci lavoravano diverse decine di persone -
in un momento addirittura 400 persone -, è inutile che si parli di
tanti fatti più o meno importanti e si dimentichi questa grave
vicenda che ha costellato questo periodo di storia economica della
Valle d'Aosta.
Non vogliamo entrare nel merito della formazione della sua
agenda, ma, oltre a propinarci notizie che sono assolutamente di
secondo piano, ci sembra doveroso che da parte sua ci si debba
ricordare di notizie veramente importanti e gravi! Non vorremmo che
questa "disattenzione", magari voluta, serva a seppellire
silenziosamente un argomento che invece non deve essere
seppellito!
Président
- La parole au Conseiller Frassy.
Frassy (CdL)
- Esprimiamo una fortissima preoccupazione
per la situazione della Commissione paritetica. La situazione che
lei ha tratteggiato non è solo il sintomo di una difficoltà di
funzionamento di un organo tecnico politico, ma è l'ennesima
espressione, e forse neppure l'ultima di questo atteggiamento che
l'attuale Governo italiano ha nei confronti delle autonomie, e in
particolare di grande disattenzione nei confronti della Regione
Valle d'Aosta. Non pensiamo che possa essere preso solo come un
atteggiamento di ritardo, dovuto a tutto ciò che spesso accade a
Roma. Siamo consapevoli che la Commissione paritetica ha un ruolo
importante per la Regione, perché attraverso questo organismo - che
ha valenza e riconoscimento costituzionale in quanto rientra
nell'articolo 48bis dello Statuto - si danno gambe a quei
trasferimenti di competenze amministrative che nelle Regioni
ordinarie - qui sta il paradosso - spesso vengono trasferiti con
provvedimenti di legge ordinari.
Ci troviamo, come Regione ad autonomia speciale, molte volte a
non poter gestire materie e funzioni amministrative che sono già
state trasferite anni ed anni fa alle competenze delle Regioni
ordinarie. Penso che non sia un caso e non debba essere considerato
un caso quello che sta accadendo, il federalismo fiscale sembra
essere l'ennesimo attacco a quella che è una certa specificità che,
seppure non sia una specificità di tipo statutario, non
dimentichiamo che quel riparto finanziario della Regione trova le
giustificazioni nell'articolo dello Statuto a cui lo Stato non ha
mai dato attuazione, della zona franca; perciò il federalismo
fiscale è un elemento sul quale bisognerà porre particolare
attenzione. Non so se lei abbia mai ricevuto risposte - ma forse ce
le avrebbe comunicate e il suo silenzio ci lascia ipotizzare che le
risposte non le abbia avute - a quella sua richiesta del 10 gennaio
al Ministro Padoa-Schioppa per quanto riguarda la "vicenda buoni
benzina", un'altra di quelle vicende che ha dimostrato come il
Governo nazionale attuale sia distratto e insensibile alle
problematiche della nostra Regione.
Pensiamo che il Consiglio debba prendere posizioni sulla
questione della paritetica, perciò anticipiamo che in corso di
questa sessione predisporremo una risoluzione sul funzionamento e
sulle preoccupazioni relative all'"impasse" che sta
caratterizzando, da un anno a questa parte, la funzionalità della
Commissione paritetica, in quanto non c'è sbocco rispetto al
licenziamento dei provvedimenti in sede di Governo e auspichiamo
che su questa situazione ci possa essere il più ampio
coinvolgimento delle forze politiche.
Président
- La parole au Conseiller Venturella.
Venturella (Arc-VA)
- Brevemente rispetto alle
comunicazioni del Presidente per evidenziare ciò che sembra essere
passato in sordina: il fatto che per la prima volta il "Governo
Prodi", attraverso un'espressione netta e chiara, soprattutto con
un documento sulle priorità delle infrastrutture nazionali, prima
il Ministro Bianchi e poi il Ministro Di Pietro, abbiano posto la
parola "fine" alle titubanze del Governo precedente sullo sviluppo
del sistema ferroviario valdostano. È un fatto certo che
finalmente, attraverso lo stanziamento in bilancio di ben 40
milioni di euro per il primo anno e poi a seguire 20 milioni di
euro, la nostra Regione sarà finalmente a livello di tutte le altre
Regioni europee, o quanto meno in linea con le linee ferroviarie
delle Province di Trento e Bolzano. Con questa presa d'atto e
questa forte propensione del Governo nazionale, con l'aiuto del
Senatore e del Deputato valdostani, si è riusciti ad ottenere ciò
che si agognava da anni: finalmente la linea ferroviaria, con
l'"unghia" di Chivasso, con la variante Verrès-Châtillon, con
l'elettrificazione, con il raddoppio della linea dove è possibile,
con il sistema di controllo elettronico della marcia, la nostra
ferrovia potrà essere degna di questo nome e non di una ferrovia di
2 secoli fa!
Una ultima breve osservazione e una risposta dovuta al collega
Viérin Marco, quando esprime questo timore che l'espressione di
appartenenza ad uno o all'altro schieramento possa aver determinato
degli sconquassi dal punto di vista dell'autonomia. Collega Viérin,
il fatto che la coalizione del "Galletto" abbia scelto prima a
quale schieramento appartenere, è stata una scelta di trasparenza,
che - le voglio ricordare - gli elettori valdostani hanno
premiato.
Presidente
- La parola al Consigliere Sandri.
Sandri (GV-DS-PSE)
- Sulla questione del federalismo
fiscale abbiamo già illustrato altre volte la nostra posizione, in
forza della quale chiediamo che il federalismo fiscale sia giusto,
cioè pensiamo che sicuramente in questo momento dobbiamo difendere
le prerogative della Valle d'Aosta, ma dobbiamo anche pensare al
bene del Paese, quindi a un modo di funzionamento per cui nessuno
si senta messo nell'angolo o cittadino di seconda categoria di
questo Paese. È giusto chiedere il rispetto nei nostri confronti,
ma anche dare rispetto agli altri. Da questo punto di vista mi
permetto di dire a qualcuno che citava "il bene della Valle
d'Aosta", che qui è in gioco spesso la volontà di confondere il
bene della Valle d'Aosta con il bene dell'attuale maggioranza del
Consiglio regionale della Valle d'Aosta, che è diverso, perché
evidentemente qui qualcuno o ha tanti soldi o non è capace a
lavorare! Sappiamo benissimo che le iniezioni di soldi non sempre
fanno il bene della persona o dell'organismo che li riceve, tutti
sappiamo che se dai troppi soldi ai giovincelli che magari non
hanno la capacità di capirne il significato, fanno delle
stupidaggini; iniettare soldi nella "Tecdis" quando ormai era
agonizzante, forse ha accelerato il fallimento, credo che non sia
il problema dei soldi, ma il problema della capacità di gestire i
soldi, su cui voi non volete far vedere quanto siate incapaci,
quindi scaricate sullo Stato le vostre inefficienze!
È stato particolarmente grave tirare fuori questa polemica che
continuamente il Presidente rinnova, ma che vedo uscire anche dai
banchi dell'opposizione di Destra, nei confronti del Deputato e
Senatore, che stanno facendo molto di più di quanto non si sia
fatto in passato per il bene della Valle d'Aosta, e lo ha
dimostrato l'intervento del Ministro Di Pietro, perché non abbiamo
mai visto un Ministro venire a confrontarsi nella nostra sede
regionale di fronte ai tecnici e agli amministratori della Valle
d'Aosta, portando dei contributi positivi, e l'unico problema grave
che è venuto fuori, che è quello della galleria di sicurezza del
Gran San Bernardo palesemente è stato dell'abbandono di quel
progetto dall'attuale dirigenza di quella società che avete messo
voi! Da questo punto di vista trovo che sia negativo il fatto che
un grande progetto, finanziato dalla parte svizzera, portato avanti
da Paolo Charbonnier quando era Presidente, sia stato abbandonato a
sé stesso, malgrado che il Deputato e il Senatore fossero riusciti
a farlo finanziare nella finanziaria del 2007.
Credo che il Governo nazionale stia facendo un ottimo lavoro:
primo, perché è riuscito nel giro di un anno a risanare il "buco"
lasciato dal "Governo Berlusconi", oggi l'UE dice che siamo al 2,1%
di rapporto deficit/PIL, era il doppio lo scorso anno, ma
soprattutto abbiamo a disposizione il mitico "tesoretto", legato al
fatto che oggi si pagano di più le tasse, ma non perché la gente
paghi di più, perché sono più persone che non pagavano le tasse per
elusione, evasione... che si sentono in dovere - essendo cambiato
il clima politico - o sono costrette a regolarizzare la propria
posizione. Questo aumento delle entrate fiscali dal punto di vista
di una maggiore giustizia, perché si ripartiscono su più soggetti,
ha consentito di mettere in campo un "tesoretto" che farà ripartire
ulteriormente la "macchina italiana". In questo senso credo che
anche in Valle d'Aosta dovremo prendere lezione da questa cosa,
credo che la prima questione che si dovrebbe fare è mettere fine
agli sprechi terribili che ci sono in questa Amministrazione
regionale... i costi delle rotonde - mi diceva stamani il collega
Bortot - sono il quadruplo dei costi in Piemonte e lì ci sarebbero
già entrate superiori a quelle che potrebbero venire dal riparto
fiscale.
Il problema è quello dell'efficienza e della gestione di persone
capaci. È chiaro che il volersi aggrappare ai soldi dello Stato è
l'ammissione certa del fatto di essere inadeguati al proprio
compito!
Presidente
- La parola alla Consigliera Squarzino
Secondina.
Squarzino (Arc-VA)
- Penso che sarebbe opportuno, per
l'economia dei lavori, aggiungere un 3° punto: esame dell'operato
del "Governo Prodi", e un 4° punto: esame dell'operato dei nostri
rappresentanti parlamentari, perché in questo modo, come si fa in
tutti gli ordini del giorno, c'è sempre il pro e il contro, ma sono
presenti le diverse posizioni.
Non posso accettare che in quest'aula si elevino delle critiche,
ma non sono neanche critiche sui contenuti, sono delle accuse
rispetto al comportamento di Deputati e Senatori che rappresentano
la maggior parte dei Valdostani e che sono stati eletti dalla
maggioranza dei Valdostani. Credo che sia opportuno avere un
incontro diretto, ma pubblico, in quest'aula, non solo nelle
Commissioni in cui si dicono le cose e poi rimangono lì confinate e
c'è solo l'articolo di giornale o un'intervista a uno o all'altro,
ma qui sarebbe interessante che in quest'aula venissero a parlare e
a presentare...
(interruzione del Presidente della Regione, fuori
microfono)
... ho chiesto che fosse messo all'ordine del giorno uno di
questi punti, in modo che si preveda un momento in cui si possano
esprimere e possano rispondere alle accuse e alle ingiuste
espressioni denigratorie di alcuni colleghi, che ho sentito.
Proprio perché pensavo che il Presidente Caveri raccontasse
l'incontro con Di Pietro, mi sono fatta resocontare dal
rappresentante dell'"Italia dei Valori" della Valle d'Aosta, che ha
partecipato a tutti gli incontri insieme al Ministro Di
Pietro...
(nuova interruzione del Presidente della Regione, fuori
microfono)
... Signor Presidente del Consiglio, chiedo che ci sia un
rispetto da parte del Presidente Caveri nei confronti delle persone
che fanno parte di una delegazione ufficiale, credo che sia
vergognoso questo modo di denigrare! Lo chieda al Ministro Di
Pietro perché ha voluto essere accompagnato dal suo rappresentante
locale. La sua definizione "ciabattona" è un modo per denigrare!
Vorrei che fosse segnalata questa scorrettezza di comportamento,
questo modo denigratorio, perché quando non si hanno elementi
oggettivi si risponde in questo modo, cioè si vede che dava
fastidio che ci fosse qualcuno presente a questo incontro!
Cosa è emerso fra le altre cose? Una cosa positiva, come diceva
prima il collega Venturella, e un'altra cosa negativa per la Valle
d'Aosta, nel senso che il Ministro Di Pietro era venuto per firmare
tutta la questione che riguarda il tunnel di sicurezza del Gran San
Bernardo e... cosa ha detto? "Così non va bene, è illegale, è
impresentabile, qui non funziona"... e ha detto che non poteva
firmare quel documento. Si è dichiarato disponibile a venire a
firmare non appena tutte le cose saranno a posto. Allora credo che
la Regione dovrebbe, non dico vergognarsi, ma fare un esame del
proprio comportamento, nel senso che non è stata capace di
presentare in modo legale e secondo le norme, la pratica che
sarebbe stata assolutamente poi bocciata a livello europeo!
A livello di federalismo, qui alcuni hanno fatto riferimento al
convegno della "CISL"; tutti coloro che sono intervenuti a quel
convegno hanno detto alla fine: "noi condividiamo l'intervento di
Santini Giorgio, che ha fatto una sintesi di tutto il problema del
federalismo, dicendo in primo luogo che rispetto alle Regioni a
Statuto speciale nessuno vuole mettere in discussione le Regioni a
Statuto speciale e la loro autonomia", tanto che dalla legge sul
federalismo fiscale sono state tolte queste e ci sono solo le
Regioni a statuto ordinario; in secondo luogo - e qui c'è stato un
richiamo forte che qui non sento mai -, che dobbiamo renderci conto
che in questo momento c'è un processo in Italia di
regionalizzazione, di municipalizzazione, tutte le realtà locali
sentono la necessità - e l'articolo 119 della Costituzione glielo
consente - di vivere in modo autonomo le proprie competenze sul
territorio, in questo modo progressivamente le differenze che
c'erano prima fra le Regioni a Statuto speciale e le Regioni
ordinarie stanno diminuendo. Questo significa che tocca alle
Regioni a Statuto speciale capire qual è la nuova specialità, su
cosa devono confrontarsi. Devono dimostrare di essere capaci, di
produrre modelli innovativi, non che costino 3 volte tutti gli
altri, ma all'interno di un processo di amministrazione che è
condiviso.
Qui concludo, ne parleremo altre volte di questo.
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Solo per alcune precisazioni, perché
mentre avevo il piacere di ascoltare quanto dichiarato dal collega
Sandri e dalla collega Squarzino, mi pizzicavo per dire: "sono
sveglio, sto sognando, in che situazione, dove sono... su "Striscia
la notizia"... dove sono?". Oggi abbiamo una situazione dove la
realtà viene travisata in modo scandaloso, il Ministro Di Pietro è
riuscito a smentire sé stesso, i dirigenti dell'"ANAS" e del
Ministero dopo aver parlato per mezz'ora del Fréjus - probabilmente
aveva perso la bussola - e dicendo delle cose che non stanno né in
cielo, né in terra. Trovo scandaloso il comportamento del Ministro
Di Pietro, perché è riuscito a dire che il piano finanziario
presentato dalla società non andava bene. Allora, collega
Squarzino, ritengo che l'Amministrazione regionale, le società
abbiano diritto a un minimo di rispetto e le dico perché: perché
nel dicembre 2003 il piano finanziario è stato trasmesso
all'"ANAS", ufficialmente con tutte quelle componenti, e sa cosa è
successo? Nel corso del 2004 l'"ANAS", quel piano e quel progetto
lo ha approvato in linea tecnica, mentre nulla ha detto dal punto
di vista finanziario. Sono passati 2 anni e a giugno 2006 è stato
rifatto il piano finanziario, essendo che quello tecnico è stato
approvato, e... cosa succede? Neanche una riga! Dopodiché spunta il
Ministro Di Pietro, che alla fine si era orientato dicendo: "non va
bene"... ma scherziamo!
Abbiamo avuto un incontro con il Presidente dell'"ANAS", dove
eravamo in delegazione il Presidente Caveri, l'Assessore, e tutti i
dirigenti, e abbiamo chiesto: "ma cosa fate rispetto a quegli
articoli della finanziaria tanto decantata"? E non vi ricordo
quello che è stato già detto. E nulla si è detto sulla legittimità
del piano finanziario. Ora arriva con un'affermazione che crea
scalpore: non va bene! Ma se è vero che le considerazioni, io non
le discuto, magari ha anche ragione il Ministro Di Pietro, ma per
gentilezza... ce lo scriva! Io, dal dicembre 2003, non ho avuto
neanche una riga! Da quel punto di vista credo che le istituzioni
abbiano il dovere! Abbiamo lavorato nella convinzione di aver fatto
una proposta che meritava una risposta ufficiale, probabilmente
abbiamo un segnale della democrazia che è diverso, nel senso che
c'è qualcuno che è interprete del "verbo", quindi la Sinistra
radicale è il giusto, mentre tutti gli altri sono quelli che
sbagliano, quindi in coerenza la Sinistra radicale come fa in
Francia, nel momento in cui ha torto, brucia le macchine, demonizza
e fa tutto quello che deve fare!
Rispetto a quello che lei ha detto, quindi, prima di informarsi
con i rappresentanti e gli "amici di partito", vada a fare una
verifica ufficiale dei documenti con il "116", chieda di avere i
piani finanziari, e poi a quel punto correttamente esprimerà un
giudizio, altrimenti lei fa solo delle considerazioni che sono
perlomeno superficiali! Dopo aver sentito gli "amici di partito",
faccia un ragionamento, e io dico che rispetto a un problema di
sicurezza internazionale, rispetto a un problema che l'"ANAS"
quando ha approvato in linea tecnica, sa... cosa ha scritto? Ha
scritto che quel progetto è indispensabile! Poi abbiamo avuto dei
Ministri - fra questi Lunardi -, abbiamo visto il Presidente
dell'"ANAS" dire: "va bene questa opera deve arrivare", lo stesso
ha detto il Presidente attuale dell'"ANAS"; adesso, Di Pietro dice
che non va niente bene! Probabilmente c'è un difetto di
comunicazione, mentre fra lei e il rappresentante locale c'è un
ottimo rapporto, fra Di Pietro e il Presidente dell'"ANAS" c'è un
pessimo rapporto!
Presidente
- La parola al Consigliere Bortot.
Bortot (Arc-VA)
- Non volevo intervenire, però quando si
esagera si esagera!
Sono almeno una decina di Consigli regionali che assistiamo ai
"pistolotti" del Governo regionale nei confronti del Governo
nazionale, che è un modo come un altro per nascondere le proprie
incapacità.
A parte che non ho mai bruciato macchine, né rotto il naso a
nessuno, e mi considero "Sinistra radicale", c'è un altro problema,
perché tutto quello che viene affermato all'inizio dei lavori dei
vari Consigli e il "pistolotto" dell'Assessore Marguerettaz ora fa
il pari con quello scritto dal Presidente della Giunta su "Calepin"
dove scrive ultimamente che la Valle d'Aosta ha un sacco di nemici
che attentano alle sue radici, alla sua autonomia, e sono scritti e
interventi che denotano livelli di demagogia per nascondere le
proprie incapacità di fronte ai problemi che abbiamo...
Il Consigliere Tibaldi è intervenuto sulla "Tecdis", è un anno,
cioè da quando sono qua dentro, che dico che la crisi industriale
nella nostra Regione è una crisi strutturale; abbiamo perso un anno
e non siamo venuti a capo di nulla, perché non c'è la capacità di
fare scelte strategiche. Adesso lo dice il Presidente dell'"AVI"
industriale, probabilmente metteremo le mani e vedremo se saremo
capaci di fare delle scelte strategiche. Con quel che costano i
lavori pubblici, abbiamo il più alto tasso di lavoro nero in Valle
d'Aosta, forse un controllo sulla gestione degli appalti e sul tipo
di imprese e sulle condizioni alle quali vengono assegnati i lavori
ci eviterebbe questi primati nella nostra Regione.
L'altro giorno l'Assessore Isabellon sorrideva, c'è stata la
presentazione di uno studio all'Institut agricole, che ha fatto un
esame sullo stato delle aziende agricole nella nostra Regione: fa
paura! Questo è il nostro avvenire dal punto di vista del comparto
degli agricoltori, del modo di tenere l'ambiente, di una
prospettiva, fa paura ed è evidente che si viene qui a gridare "al
lupo"! È infatti l'unico modo far vedere un nemico esterno, non ben
identificabile, per non parlare dei problemi che abbiamo, qui,
quotidianamente.
Mi riserverò di intervenire sui singoli aspetti, perché abbiamo
audito l'Assessore La Torre sull'area "Cogne" e su "VdA Structure",
su quel bel progetto di teleriscaldamento, peccato 40 anni in
ritardo, checché la "CVA" con i soldi dei Valdostani vorrebbe
mettere in opera nella città di Aosta, 40 anni in ritardo e dopo
che abbiamo speso tanti soldi per la metanizzazione. E queste
sarebbero le non-strategie industriali nei comparti produttivi?
Tutta la pletora che vive addosso ai 4 agricoltori che sono rimasti
quando la cacciamo a calci nel sedere e i soldi li mandiamo agli
agricoltori, soprattutto ai piccoli? Oppure questa pletora fa parte
della clientela che l'anno prossimo voterà, Assessore Isabellon?
Quando ci daremo una strategia per portare fuori il comparto
agricolo dalla crisi in cui versa, che quando uno deve partire da
Saint-Barthélemy per venire a pagare le dichiarazioni dei redditi o
venire ad Aosta per pagare la trattenuta di acconto sui dipendenti
e abbiamo pletore di dirigenti, funzionari, dipendenti, impiegati
che non alzano il sedere per mancanza di volontà politica, e invece
di essere al servizio dell'Agricoltura, l'Agricoltura è al servizio
di questa pletora che voi foraggiate e sostenete!
Presidente
- Consigliere Bortot, stia sulle
comunicazioni...
Bortot (Arc-VA)
- ... sì, queste sono le comunicazioni,
come al solito vedo che non c'è una volta che non riuscite a non
interrompermi, è finito il tempo, mi riservo di intervenire
successivamente.
Presidente
- La parola al Consigliere Sandri.
Sandri (GV-DS-PSE)
- Come richiesto precedentemente dalla
collega Squarzino, volevamo chiedere di interrompere per 5 minuti
il Consiglio per la valutazione dei gruppi di minoranza.
Presidente
- Il Consiglio è sospeso 10 minuti.
Si dà atto che la seduta è sospesa dalle ore 10,56 alle ore
11,11.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK