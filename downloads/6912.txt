Consiglio Regionale della Valle d'Aosta - Oggetto del Consiglio n. 1415 del 26 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1415 del 26 giugno 1985 - Resoconto
OGGETTO N. 1415/VIII - L.R. 25.8.1980, N. 38 - INTERVENTI
REGIONALI PER FAVORIRE L'ACCESSO AL CREDITO DELLA CASSA DEPOSITI E
PRESTITI - ACCOGLIMENTO DOMANDE - DELEGA ALLA GIUNTA.
PRESIDENTE
: Do lettura del testo della delibera:
IL CONSIGLIO REGIONALE
- vista la L.R. 25.8.1980, n. 38 concernente "Interventi
regionali per favorire l'accesso al credito della Cassa Depositi e
Prestiti";
- esaminate le domande presentate dai seguenti Comuni per la
realizzazione delle opere a fianco di ognuno indicate:
NUS fognatura frazione Tolasèche Fognier, Plaisant, Mandolla,
Chevancé, Rochettes - 1° lotto
CHATILLON ristrutturazione edificio ex Michaud - 1°
lotto
PRE-SAINT-DIDIER strada accesso zona "Dl"
COURMAYEUR strada collegamento Villette - Dolonne
FONTAINEMORE proseguimento strada Pracommun -
Capoluogo
SAINT-RHEMY completamento 1° stralcio fognature
CHATILLON ristrutturazione edificio ex Michaud - 2°
lotto
SAINT-PIERRE strada Combaz-Tache -2° lotto
SAINT-RHEMY opere urbanizzazione Pramollé-Rosiaire
HONE potenziamento acquedotto comunale
LA SALLE sistemazione strada Challancin - Cheverel
CONS. LA SALLE - MORGEX - LA-THUILE -
PRE'-SAINT-DIDIER
COURMAYEUR sottopasso ferroviario "Villaret"
BARD manutenzione strada romana Bard - Donnas
FENIS impianto depurazione Tillier - Fagnan
SAINT-CHRISTOPHE opere viabilità
VERRES sottopasso circonvallazione
VERRES costruzione marciapiede e illuminazione Verrès -
Torille
PERLOZ strada boschi di sotto - 2° tronco
PERLOZ strada boschi di sotto - 3° tronco
MORGEX ristrutturazione fabbricato ex ECA
MONTJOVET svincolo fra. Oley
PRE-SAINT-DIDIER autoparcheggio coperto capoluogo
SARRE strada Arensod-Condemine
- considerato che dette domande sono state istruite ai sensi
dell'art. 3 della citata L.R. 25.8.1980, n. 38;
DELIBERA
a - di accogliere, in via di massima e salve le
determinazioni della Cassa Depositi e Prestiti, le domande di
contributo di cui alla L.R. 38/1980 sui mutui richiesti dai Comuni
citati in premessa;
b - di delegare alla Giunta regionale ogni successivo
provvedimento deliberativo per la determinazione della percentuale
del contributo e la quantificazione della relativa spesa.
PRESIDENTE
: Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
La Giunta sottopone all'approvazione
del Consiglio le domande pervenute da diversi Comuni per l'accesso
al credito presso la Cassa Depositi e Prestiti.
Sono presenti tutte le domande pervenute fino alla data odierna,
ad eccezione di sei domande che riguardano sei Comuni, che sono
pervenute ultimamente e che non hanno ancora avuto il prescritto
parere da parte dei Lavori Pubblici. Queste domande verranno
presentate nel mese di settembre, non appena sarà completato l'iter
da parte della Regione.
Si tratta di mutui per un totale di 6 miliardi 609 milioni, di
cui 3 miliardi 740 milioni sono dovuti all'assegnazione
straordinaria del 1984, che aveva portato a 500 milioni per ogni
Comune la possibilità di accesso al credito; 2 miliardi 894 milioni
sono su assegnazione ordinaria, in parte a carico del Comune.
Ora, con la legge 38, la Regione interviene in percentuali che
vanno dal 70% fino al 100%, a seconda delle opere che sono
finanziate, per pagare una parte degli ammortamenti che sono a
carico del Comune.
Si tratta di tutte le domande pervenute fino ad oggi per opere
pubbliche diverse, che vanno dalla costruzione di acquedotti,
strade, fognature, ecc., e la Giunta regionale propone al Consiglio
di accoglierle, demandando alla Giunta stessa ogni successivo
provvedimento con la Cassa Depositi e Prestiti, compreso lo
stanziamento dell'importo che sarà a carico della Regione. Non si
conosce ancora con esattezza a quanto ammonterà quest'ultimo
importo, perché solo con l'approvazione della legge finanziaria si
saprà se questi mutui, come già successo in passato, saranno
totalmente assorbiti dallo Stato, oppure se una quota sarà a carico
del Comune e quindi con la legge 38 diventeranno a carico della
Regione.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
I lavori sono terminati e riprenderanno
domani mattina alle ore 9,30. La seduta è tolta.
La seduta termina alle ore 19,52.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK