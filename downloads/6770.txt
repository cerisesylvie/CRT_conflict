Consiglio Regionale della Valle d'Aosta - Oggetto del Consiglio n. 1253 del 4 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1253 del 4 aprile 1985 - Resoconto
OGGETTO N. 1253/VIII - INIZIO DELLA DISCUSSIONE SULLA
PROPOSTA DI REGOLAMENTO CONCERNENTE: "NORME GENERALI PER LA
CONCESSIONE DI FINANZIAMENTI AD INTERESSE AGEVOLATO A FAVORE DI
PRIVATI NEL SETTORE DELL'EDILIZIA RESIDENZIALE".
PRESIDENTE
: Colleghi Consiglieri, faccio presente che la
Commissione consiliare per l'assetto del territorio e la tutela
dell'ambiente ha formulato alcuni emendamenti; pregherei sia i
relatori che i Consiglieri che intervengono nella discussione di
tenerlo presente in modo che non si debba ritornare sugli
emendamenti al momento della discussione sull'articolato. Sarebbe
meglio comprenderli nella discussione generale.
Ha chiesto la parola l'Assessore ai Lavori Pubblici Fosson; ne
ha facoltà.
FOSSON (D.C.):
La normativa che viene presentata nel
Consiglio di oggi fa seguito all'approvazione e promulgazione della
legge regionale
28/12/1984
n.
76:
"Costituzione di
fondi di rotazione per la ripresa dell'industria edilizia". Detta
legge, così com'era stata approvata dal Consiglio regionale,
prevede norme di carattere finanziario, demandando ad un successivo
regolamento, da presentarsi entro tre mesi in Consiglio regionale,
l'applicazione pratica. Questo è quanto ci accingiamo a fare oggi
rispettando i termini che la legge si era data.
Questo regolamento cerca di trarre insegnamento dall'esperienza
effettuata con l'applicazione della legge
5/5/1983
n.
31,
la quale ha dato luogo ad un certo numero di
inconvenienti che con questo regolamento, e con la precedente legge
del 28/12/1984, si è cercato di correggere.
Innanzitutto questo regolamento vuole essere uno strumento
flessibile capace di adattarsi, in tempi brevi, all'evolversi delle
situazioni, della normativa e del costo del denaro. Uno dei
principali obiettivi che si cerca di perseguire è la
semplificazione dei concetti e delle procedure in una materia
estremamente complessa.
Sono stati stabiliti, innanzitutto, dei tipi di intervento nella
acquisizione delle abitazioni. Il presente regolamento intende
finanziare a mutuo gli acquisti di abitazione, la costruzione,
l'ampliamento ed il recupero. Esclude specificatamente gli
interventi da effettuarsi nelle zone A, quindi nei centri storici,
previsti dai piani regolatori e dalle leggi regionali, per i qua li
è previsto un totale riordino della materia nel giro di tre mesi.
In effetti l'articolo 1 del regolamento, così com'è presentato,
prevede un termine di sei mesi: a nome della Giunta presento un
emendamento che prevede la riduzione di questo lasso di tempo da
sei mesi a tre mesi, proprio per riuscire a dare in breve tempo una
risposta precisa ed un riordino di tutta la materia di
finanziamento e di mutui per quanto concerne il recupero delle
abitazioni nei centri storici.
Le quote di ripartizione tra gli interventi di acquisto,
costruzione, ampliamento e recupero sono stabilite sulla base di
valutazioni fatte precedentemente, nella misura del 25% dello
stanziamento totale per l'acquisto, altrettanto per la costruzione,
il 10%per l'ampliamento ed il 40% per il recupero. Nell'art. 3 si
dice che la Giunta ha comunque la facoltà di modificare le
percentuali dello stanziamento in funzione delle domande pervenute
e che saranno state soddisfatte.
Per lo stesso articolo viene proposto un emendamento derivante
dal fatto che nella legge del 28/12 veniva previsto che i
finanziamenti potevano essere erogati ai privati, alle cooperative
e agli enti pubblici. In effetti nell'articolo 3 si dice:
"Nell'ambito delle disponibilità di cui al precedente numero 2, il
20% è riservato a cooperative edilizie a proprietà
individuale....", mentre nell'articolo 3 così come è presentato in
Consiglio non è fatto cenno alla parte di spettanza degli enti
pubblici. Si propone pertanto un emendamento di questo tenore al IV
comma dell'articolo 3: "Nello stesso provvedimento è definita
l'eventuale quota di finanziamento a favore degli Enti Pubblici
territoriali, i quali saranno soggetti alle condizioni di cui
all'art. 9 lett. a)". Precisamente si dice che, stabilendo la quota
a favore degli Enti Pubblici, le condizioni del tasso di mutuo
saranno quelle della fascia di reddito più bassa.
Le categorie ammissibili sono elencate all'articolo 4. I limiti
di reddito sono stabiliti nella misura di 30 milioni, come reddito
annuo massimo, calcolato al 100%, dopo le detrazioni per i figli ed
i familiari a carico, per i lavoratori dipendenti, e al 60% per i
lavoratori autonomi. Il limite massimo di finanziamento di 70
milioni è comunque pari al 100% del costo dell'intervento. Per
quanto riguarda i tassi di interesse l'Assessore alle Finanze sarà
più preciso.
I requisiti soggettivi sono elencati all'articolo 12 e sono
analoghi a quel li della legge n. 31. I requisiti delle abitazioni
per quanto riguarda quelle di nuova costruzione, prevedono che si
tratti di una abitazione unifamiliare o di un alloggio compreso in
un alloggio bi-familiare, purché il singolo alloggio non superi i
120 mq., o di un solo alloggio nell'ambito di un edificio
plurifamiliare. La cosa importante è che la superficie ammissibile
massima di 120 mq. è misurata come superficie utile netta. Per
quanto riguarda l'acquisto dell'alloggio c'è il limite di 120 mq. e
che non si tratti di alloggi con requisiti di case di lusso o
accatastate nelle categorie Al, A8 e A9. Il limite massimo di 120
mq. può essere aumentato di 15 mq. per ogni componente del nucleo
familiare eccedente i quattro. Normative analoghe sono previste per
il recupero degli edifici e per l'ampliamento. I punteggi e le
graduatorie sono analoghi a quelli delle normative già vigenti.
La cosa interessante, rispetto alla precedente legge in vigore,
per la quale c'erano state una serie di discussioni, è che il mutuo
può venire erogato, anzi verrà erogato, per quanto riguarda la
costruzione, a stati di avanzamento, cosa che finora non avveniva a
meno di non ricorrere ai tassi praticati normalmente dalle banche.
In caso di costruzione, quindi, il 30% del mutuo viene erogato dopo
la stipulazione del contratto e ad avvenuta acquisizione
dell'ipoteca, il 60% per quote successive in base agli stati di
avanzamento ed il 10% residuo al rilascio del permesso di
abitabilità. Nel caso di acquisto è evi dente che viene erogato in
soluzione unica. Nel caso di recupero o di amplia mento, il 40%
viene erogato alla stipulazione del contratto e ad avvenuta
acquisizione dell'ipoteca, il 50% in base agli stati di avanzamento
ed il 10% restante al momento della concessione del
l'abitabilità.
Un'altra questione sulla quale vale la pena di porre l'accento
sono le fasi dell'istruttoria e dei tempi necessari per arrivare
all'erogazione del mutuo, che sono ridotti a 180 giorni, molto meno
rispetto a quanto non si riuscisse a fare finora. Questo discende
anche dal fatto che non sono più previste graduatorie provvisorie
ma sono fatte subito quelle definitive.
C'è ancora una modifica all'articolo 6, 1° comma, che propongo
come emendamento, e si tratta della semplice reiscrizione del primo
comma, in maniera più chiara e leggibile. Propongo anche la
cancellazione, al terzo comma dell'articolo 6, del termine "lordo"
per non ingenerare confusioni, perché, in riferimento al reddito,
si parla di "reddito imponibile".
Detto questo lascio la parola all'Assessore Martin e consegno
gli emendamenti alla Presidenza del Consiglio.
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
La logica di questa legge, presentata
verso la fine dell'anno scorso, è quella di istituire un fon do di
rotazione, con il quale non si interviene sugli interessi, come
succedeva sino ad oggi nel settore delle abitazioni con la legge n.
31, ma, per le maggiori capacità finanziarie di cui la Regione
dispone, sui capitali del fondo di rotazione che viene rialimentato
dalle quote che i beneficiari restituiscono nell'arco di un certo
periodo di tempo.
Come avevamo promesso, dopo la legge che stanziava 20 miliardi,
abbiamo preparato questo regolamento, molto snello, che contempla
tutte le norme operative. I casi concreti che via via si
presenteranno ci metteranno nelle condizioni di poter cambiare
anche alcune norme contenute nel regolamento. E' infatti più
semplice adattare un regola mento che non modificare una legge, e
per questa ragione il regolamento è stato separato dalla legge.
Un'altra novità di questa legge è la possibilità di intervenire
anche nel recupero del vasto patrimonio edilizio esistente non
compreso nei centri storici, per i quali, comunque, esiste già la
legge di recupero del 1973. Tutte le vecchie abitazioni situate al
di fuori dei centri storici erano fino ad oggi escluse da
provvedimenti di questo tipo.
E' importante anche l'ammontare del mutuo che è stato elevato a
70 milioni come tetto massimo. Questo significa che sarà necessaria
soltanto una piccola quota per autofinanziare la costruzione o
l'acquisto di una casa. La legge precedente raggiungeva solo i 44
milioni che era una cifra troppo modesta.
Anche i limiti di reddito sono stati aumentati perché, nella
realtà valdostana, molte famiglie usufruiscono di due redditi e
quindi abbiamo ritenuto giusto innalzare il limite, anche in
previsione del fatto che chi dispone di un solo reddito avrebbe
delle serie preoccupazioni per accedere a questi mutui.
Abbiamo anche cercato di differenziare i tassi di interesse
rendendoli più bassi nei primi anni di ammortamento, quando la
restituzione è più pesante perché c'è tutta la cifra da rendere,
mentre li abbiamo elevati a decorrere dal 10° anno quando la quota
da restituire è minore e dove gioca un ruolo fondamentale
l'inflazione. In effetti, se si tiene conto dell'inflazione, con
l'andare del tempo le quote aumentano in valore assoluto, ma
diminuiscono in valore reale. Alla ventesima rata, dopo 10 anni,
dovendo restituire 3.463.000, con un'inflazione del 7% questi
denari corrispondono, in valore rea le, ad 1.821.000, mentre con
un'inflazione del 10%, come l'attuale, questa restituzione
corrisponde ad un valore reale di 1.400.000: si tratta quindi di
somme molto contenute.
Gioca anche a favore l'aver diluito in un arco di tempo molto
grande, 25 anni, la possibilità di restituzione del mutuo. Questo è
stato possibile con la legge sui fondi di rotazione che sono
gestiti direttamente dalla Regione, mentre non era possibile con la
legge n. 31 con la quale l'Amministrazione interveniva solo per
coprire parte degli interessi, ma i fondi erano messi a
disposizione dalle banche.
L'Assessore Fosson diceva prima, giustamente, che l'erogazione
sarà più veloce perché con questa normativa si è eliminata la
doppia istruttoria, che ora sarà unica e servirà anche per
l'Istituto che erogherà i soldi, in questo caso la FINAOSTA. Ci
sarà soprattutto un'erogazione che terrà conto degli stati di
avanzamento dei lavori e non costringerà, come adesso, ad ultimare
la casa per avere tutto il mutuo. Finora infatti molte persone si
sono viste negare dalle banche questi anticipi e hanno dovuto
pagare il tasso di mercato agli Istituti bancari.
Nel regolamento sono anche specificate tutte le varie forme di
intervento a favore delle cooperative edilizie e delle giovani
coppie, che beneficiano di un aumento del punteggio. Esiste anche
la possibilità che la Giunta, in caso di carenza di domande in
alcuni settori piuttosto che in altri, possa modificare lo
stanziamento iniziale.
Non ci sono altre norme particolari, mentre è stata
preannunciata una serie di emendamenti che vedremo se sarà
possibile accogliere.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei subito sgombrare il campo
dagli equivoci dovuti ad alcune dichiarazioni o ad alcuni
strombazzamenti che sono stati fatti in modo particolare dalla sede
RAI di Aosta. Non esisteva una legge per l'accesso ai mutui, questo
dovrebbe essere chiaro per gli addetti ai lavori nel settore
dell'informazione, esisteva solo una legge sui fondi di
rotazione.
Oggi finalmente la proposta di regolamento viene portata in
Consiglio e permettetemi l'immodestia di ricordare che essa non è
altro che la fotocopia punitiva di quella legge che io avevo
presentato nel mese di ottobre del 1984. Si sono persi diversi mesi
e ancora dovranno trascorrere altri sei mesi per far sì che gli
eventuali beneficiari di questo mutuo possano accedervi. Dicevo che
questa legge, oltre che "punitiva", è anche una legge di
speculazione finanziaria e un ente pubblico come la Regione non ha
il compito di fa re leggi speculative ma sociali.
Credo anche che questa legge sia troppo onerosa per i
beneficiari dei mutui ed in modo particolare per quei nuclei
familiari con un solo reddito. Dobbiamo pertanto essere seri e dire
che cosa si vuole raggiungere con questa legge: se essa vuole
raggiungere una finalità sociale, diciamo che non c'è niente di
sociale in questa proposta di legge. con questo provvedimento la
Regione fa un investimento, come lo fanno le banche, che dovrà poi
rientrare dalla restituzione di tutti i mutui con i relativi
interessi, che sono però punitivi e che sfiorano gli interessi
bancari.
Nella legge si parla di indicizzazione che viene già determinata
nei punti a, b e c dell'art. 9 col 7% fino al quinto anno, col 9%
dopo il quinto anno e fino al sedicesimo e con l'11% dal sedicesimo
al venticinquesimo anno con l'l e questo stando alla prima fascia
di reddito. Piuttosto bisognava prevedere un eventuale ritorno
indietro del tasso di interesse rispetto al modo in cui sono
indicizzati in questa legge. Porto un esempio pratico: ogni
cittadino che
oggi
nel proprio nucleo familiare può disporre
di due redditi, col passare degli anni, con la crescita dei propri
figli e con la possibilità che venga a costituirsi una nuova
famiglia,
vedrà dimezzato il reddito del proprio nucleo familiare, mentre
la legge oggi in discussione non prevede che si possa aggiornare il
reddito dimezzato del nucleo familiare e ognuno dovrà continuare a
pagare il mutuo con quel tasso di interesse che io reputo
eccessivo.
Mettiamoci anche nei panni dei lavoratori dipendenti che, dai
calcoli che io ho fatto in modo approssimativo ma sempre per
difetto, vanno sicuramente incontro a delle somme rateali enormi:
con questo tipo di indicizzazione si arriva a dover restituire
delle rate pari a 500 o 600 mila lire mensili.
Stando così le cose chi può accedere a questo mutuo? Si tratta
di una legge sociale o no? Vogliamo andare incontro alle esigenze
dei cittadini della Valle d'Aosta ed in modo particolare di Aosta?
Vogliamo andare incontro alle esigenze delle giovani coppie, dei
lavoratori dipendenti e dei pensionati che hanno diritto ad
accedere alla proprietà privata, a procurarsi una vecchiaia
tranquilla? In questo modo, no, perché l'ente pubblico ci propone
dei provvedimenti comportandosi come se fosse una banca privata che
investe del capitale, destinato a rientrare con l'applicazione di
questi interessi così elevati; si tratta della famosa speculazione
finanziaria.
Io mi richiamo all'attenzione di tutte le forze politiche
affinché si sia coerenti con lo scopo che si vuole raggiungere e
annuncio che presenterò degli emendamenti. Al primo comma dell'art.
4, dove si dice: "...degli esercenti attività commerciale, anche in
forma ambulante, ai coltivatori diretti ed ai pensionati delle
sopraccitate categorie". Ma signori Consiglieri, esiste anche
un'altra categoria, quella dei professionisti! Saranno anche dei
grossi evasori però anche loro, come tutti i cittadini pensionati o
dipendenti, hanno diritto e debbono avere la speranza di poter
accedere al mutuo; non si possono dividere i cittadini in serie A e
serie B. Io chiedo che, in questo articolo, alla fine della parola
"categorie" si aggiunga anche "la categoria dei
professionisti".
Per quanto concerne l'art. 5, mi complimento con i presentatori
di questo disegno di legge, perché qui c'è un tentativo di andare
incontro alle giovani coppie aumentando del 10% il punteggio
spettante ai termini di regolamento. Io chiedo però che questa
aliquota sia portata al 30%: una giovane coppia, stando all'attuale
testo dell'articolo non può ottenere un aumento di più di 10 punti
e pertanto io chiedo che le si vada veramente incontro con
efficacia, mettendola in condizione di prepararsi un avvenire
sicuro, aumentando l'aliquota al 30%, raggiungendo così anche una
certa finalità di carattere sociale.
All'art. 9 risalta in modo evidente la difficoltà che
incontreranno molti nuclei familiari, e io penso che saranno la
maggioranza, nel vedersi applicare i tassi di interesse indicizzati
in questa maniera. Per tale motivo io chiedo che vengano cancellati
i punti a, b e c, dell'art. 9 e siano sostituiti dalla seguente
dizione: "Il tasso annuo di interesse agevolato sui finanziamenti
concessi, è calcolato in modo da non risultare troppo oneroso per i
beneficiari dei mutui ed è comunque allineato con i limiti della
vigente legislazione sull'edilizia residenziale, ed è determinato
in relazione ai sottoelencate scaglioni di reddito convenzionale ed
è costante per tutto il periodo di ammortamento". Noi qui chiediamo
che venga abolita l'indicizzazione sui tassi di interesse che è
illegittima ed incostituzionale, perché non prevede la possibilità
di ricalcolo della eventuale diminuzione del reddito del nucleo
familiare. Io oggi ho un reddito di 50 milioni, mentre a distanza
di cinque anni esso potrà ridursi a 4 o a 5 milioni perché andrò in
pensione e quindi non potrò pagare la stessa quota di quel
cittadino che ha un reddito di 50 milioni. Per questo motivo il
provvedimento è punitivo, illegittimo ed anche illegale.
Mi appello a voi, colleghi Consiglieri, perché se vogliamo dare
un'impronta seria a questo provvedimento con una finalità sociale
inequivocabile, vengano accettati i seguenti emendamenti nei quali,
per un reddito fino a 13 milioni si applica l'aliquota del 5,50%,
per un reddito fino a 22 milioni si applica l'aliquota del 9,50% a
tasso fisso, e per un reddito fino a 30 milioni l'aliquota del
13,50%. Questo è un problema importantissimo, signori Consiglieri,
sul quale vi invito a riflettere, perché con queste modifiche la
Regione raggiungerebbe lo scopo sociale di tentare di dare la casa
a tutti ed in modo particolare alle giovani coppie, senza rendere
infelici per tutta la vita quelli che adesso sarebbero costretti ad
usufruire di questo mutuo e ad essere poi obbligati per 25 anni ad
andare avanti con una spesa eccessiva.
La Regione non può accettare una simile situazione e deve invece
cercare di raggiungere lo scopo sociale. Io non ho mai avuto la
pretesa di presentare emendamenti per il semplice gusto di
presentarli e perciò richiamo ancora di più la vostra attenzione su
questo problema che io ritengo importantissimo.
Propongo inoltre di aggiungere il seguente comma all'art. 12:
"Per coloro che hanno già usufruito di precedenti benefici
unitamente per interventi di ristrutturazione potranno accedere ai
benefici della presente legge unicamente se la richiesta è rivolta
ad un intervento di ricupero". Si parla di recuperare il centro
storico, si parla di incentivare il privato a ricuperare alcune
abitazioni, dunque dobbiamo mettere il cittadino in condizioni di
poter usufruire di questo mutuo anche per poter rilanciare
l'edilizia. Con questa legge noi non dobbiamo penalizzare il
cittadino solo perché ha già avuto modo di beneficiare di un
precedente mutuo per un intervento di ristrutturazione, anzi
dobbiamo quasi premiarlo ed incentivarlo nel ricupero delle
abitazioni.
Diciamo che in linea di massima questo disegno di legge può
avere il contributo positivo del mio partito, ma è necessario fare
attenzione in modo particolare agli emendamenti agli articoli 4 e
5, che non stravolgono certamente la legge, ma ne modificano solo
in senso tecnico alcuni aspetti particolari, e quello all'art. 9.
Su quest'ultimo articolo vorrei richiamare la sensibilità
dell'Assessore Martin perché è necessario comunque modificare
l'indicizzazione di questa legge, anche se non si vuole accettare
la mia proposta di un tasso di interesse fisso. Non si può infatti
costringere il cittadino a pagare anche quando non avrà più la
possibilità di poterlo fare, perché egli dopo anni di sacrifici si
vedrebbe costretto a restituire l'alloggio alla
Regione, non potendo finire di pagare il mutuo.
Termino questo mio breve intervento chiedendo che si ricerchi un
punto di intesa su questo problema e resto in attesa di sentire che
cosa ne pensano gli altri Consiglieri ed in modo particolare questa
Giunta.
Si dà atto che alle ore 12,34 riassume la Presidenza il
Presidente BONDAZ.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Questo regolamento recepisce molte
delle proposte che noi avevamo avanzato due anni fa quando avevamo
criticato alcuni punti della legge n. 31 del 1983, prospettandone
gli inconvenienti soprattutto riguardo all'importo del mutuo, 44
milioni, assolutamente inadeguato alle esigenze familiari, riguardo
ai limiti di reddito e soprattutto per ciò che concerne le
procedure tanto lente che ancora oggi ci sono dei cittadini che
aspettano di ottenere il mutuo per una domanda presentata due anni
fa.
Tutti questi inconvenienti vengono eliminati, in gran parte,
attraverso questo regolamento e noi "Diamo a Cesare quel che è di
Cesare" anche se in questo caso non sappiamo chi sia, cioè non
sappiamo se il merito è dell'Assessore Martin o dell'Assessore
Fosson, perché mi pare che ci sia un pò di conflitto di competenze
in proposito. Noi comunque attribuiamo il merito ad entrambi, anche
se la Commissione, con gli emendamenti presentati, mi pare abbia
definito che la competenza primaria spetta all'Assessorato ai
Lavori Pubblici, dato che ciò che interessa sono soprattutto i
contenuti che, in linea di massima, riteniamo validi.
Abbiamo sentito preannunciare ed anche presentare numerosi
emendamenti che ci riserviamo di esaminare uno per uno, poiché
alcuni sono validi mentre mi sembra che altri vogliano introdurre
un gioco allo scavalco.
Anche noi abbiamo, a nostra volta, degli emendamenti. Ne
presento uno che riguarda l'articolo 17 sugli obblighi e sulle
esenzioni. L'articolo 17 stabilisce che il proprietario
dell'alloggio non possa alienarlo prima di 10 anni e prevede
determinate sanzioni in caso di alienazione. Mi pare legittimo che
si cerchi di evitare ogni speculazione, però non è stato
considerato il caso dei dipendenti statali che, attualmente
residenti in Valle e pur volendo restarci, potrebbero ugualmente
essere trasferiti in altre regioni. In questo caso i dipendenti
sarebbero costretti a vendere l'alloggio e vedrebbero vanificati
tutti i loro risparmi. L'emendamento aggiuntivo che io presento
dice: "Tali disposizioni non si applicano ai dipendenti statali
trasferiti d'ufficio in altre Regioni, purché l'alienazione avvenga
a favore dei soggetti aventi i requisiti previsti dall'art. 12 e
questi accettino di subentrare nel mutuo alle stesse condizioni
stabilite dalla convenzione stipulata con l'istituto mutuante". In
questo caso di forza maggio re, nel quale la volontà dell'individuo
non entra in questione, bisogna prevedere la possibilità di un
subentro nel mutuo da parte di soggetti che hanno gli stessi
requisiti. Questo è l'emendamento che io presento alla Presidenza
del Consiglio.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Io credo che vada sottolineato il fatto
che il risultato a cui si arriverà oggi è il frutto di una
esperienza maturata con la vecchia legge n. 31, che aveva
evidenziato dei limiti, altre volte ricordati in questa aula, di
rigidità e di lungaggini che questo nuovo regolamento tende a
superare.
Rispetto all'impostazione complessi va io voglio fare una
precisazione di carattere generale per capire di che cosa noi
parliamo. Il provvedimento è in sostanza finalizzato a favorire
l'accesso alla proprietà della casa per categorie di reddito medio,
favorendo in questo modo la soluzione del problema dell'abitazione,
che ha aspetti preoccupanti soprattutto nelle aree più calde e
negli agglomerati più grossi.
Si tratta di un intervento che non sostituisce, e questo deve
essere ben chiaro a tutti, quello pubblico nel settore
dell'edilizia, rivolto in particolare alle fasce di reddito più
basse che possono essere tutelate dall'intervento diretto della
pubblica amministrazione. In questo senso anche la possibilità per
i Comuni di utilizzare i finanziamenti di questa legge può essere
vista nell'ottica di acquisire, costruire, risanare vecchi
fabbricati per poterli affittare a canoni equi a cittadini che
hanno bisogno della casa e che hanno i requisiti per accedervi. Io
credo che questa precisazione sia necessaria per poter valutare
secondo la giusta angolazione il regolamento che oggi abbiamo di
fronte.
Noi abbiamo presentato alcuni emendamenti che illustro
brevemente e questo mi consente anche di analizzare gli articoli
del regolamento nella loro successione. Una prima questione che non
ci ha convinto è stata quella della esclusione, all'ultimo comma
dell'art. 1, di interventi di mutuo agevolato all'interno delle
zone A. La preoccupazione che noi abbiamo espresso in Commissione e
che ribadiamo anche qui, è di una disparità di trattamento che oggi
viene a verificarsi tra coloro che hanno bisogno della prima casa,
che resta in sostanza il problema di fondo di questo provvedimento,
secondo che si trovi o meno all'interno delle zone A. Questa
esclusione penalizza una grossa parte dei territori comunali,
perché, come i Consiglieri sanno, la tendenza di oggi è quella di
inserire all'interno delle zone A in generale tutto il vecchio
patrimonio edilizio, sia esso o meno di interesse storico.
A mio avviso non è comprensibile che si preannunci nel
Regolamento che, per quanto riguarda i centri storici, si
provvederà con un successivo provvedimento di legge. La garanzia di
sei mesi, che oggi viene spostata a tre mesi, è una di quelle
formule che si scrivono spesso nei provvedimenti legislativi,
mentre questa disparità di tratta mento, secondo noi, è
incomprensibile. Voglio essere più chiaro: se la preoccupazione di
come intervenire nei centri storici, così come mi è sembrato di
capire, è di tipo urbanistico-edilizio, io credo che un successivo
provvedimento possa anche fissare le modalità di intervento in tali
zone, nonché ampliare le provvidenze e le facilitazioni regionali
per gli interventi. Quello che invece, a mio avviso, diventa poco
comprensibile è il perché un cittadino che abbia la necessità di
ristrutturare il suo appartamento nel centro storico, senza tra
l'altro toccare nulla di quel lo che è l'aspetto esterno per i
vincoli che già i piani regolatori prevedono, non abbia oggi la
possibilità di avere il mutuo agevolato, mentre questo viene
rilasciato ad un altro cittadino che abita a 50 metri di distanza
però fuori dalla fatidica linea che delimita il centro storico.
Francamente noi non abbiamo capito il ragionamento che è stato
fatto dalla Giunta anche in sede di Commissione e questa è la
ragione per cui chiediamo che venga abrogato.
Tra l'altro ne faccio anche una questione di carattere letterale
ma che merita una particolare attenzione. Questo ultimo comma
dell'art. 1 è anche tassativo nel senso che dichiara che non sono
consentiti interventi di ricupero e di ampliamento. Sarebbe stato
molto più giusto scrivere che non sono finanziati con tassi
agevolati interventi di ricupero e ampliamento nei centri storici,
mentre dire che essi non sono più consentiti da
oggi
in
avanti in virtù di questo regolamento, mi sembra una formulazione
piuttosto equivoca. Queste sono le ragioni per le quali noi restia
mo convinti che questo comma vada eliminato. Se la Giunta, non in
tre mesi ma in quindici o venti giorni, riuscirà a proporre
un provvedimento più completo che consenta, intervenendo nelle zone
A, anche di raggiungere ulteriori obiettivi, oltre quello di
favorire l'acquisto della prima casa, questi saranno bene
accetti.
Per quanto concerne l'art. 2 presentiamo un emendamento che è
conseguente alla proposta di abrogazione dell'ultimo comma
dell'art. 1.
Gli emendamenti presentati per l'art. 3 riguardano una migliore
definizione del problema di come inserire nel la graduatoria e
finanziare le cooperative di abitazione. Ci sembra infatti che la
formulazione del testo sia molto generica e se è vero che questo
regolamento non deve entrare troppo nel merito dei problemi, per
lasciare spazio anche alle decisioni della Commissione e della
Giunta, è anche vero che a nostro avviso, per quanto riguarda le
cooperative, è giusto definire meglio la normativa. Noi proponiamo
che la cooperativa si presenti, analogamente a ciò che accade per
le domande di mutuo richiesto allo Stato, con un numero di soci
effettivi e con un numero di soci di riserva che possono subentrare
nel momento in cui qualche socio effettivo, per ragioni familiari,
di reddito o di trasferimento, debba abbandonare l'idea di
costruirsi la casa in cooperativa. Gli emendamenti sono
finalizzati, perciò, ad evitare che, qualora un socio della
cooperativa abbandoni, si debba riprendere tutto l'iter con una
nuova domanda del socio subentrante, con nuove domande da
presentare alla Regione e con nuove delibere di Giunta, con l'unico
risultato di perdere del tempo e di allungare i tempi di erogazione
del mutuo.
Per quanto concerne l'art. 4 abbiamo presentato un emendamento
che in sostanza propone di non definire nella legge le categorie
interessate a questo provvedimento, ma di stabilire semplice mente
che i provvedimenti di questa legge sono rivolti a tutti i
cittadini della Regione che abbiano i requisiti e rientrino nelle
fasce di reddito stabilite dal regolamento. Già prima è stato fatto
un riferimento alla questione dei liberi professionisti, che io
avevo già fatto in Commissione e che mi sembra giusto, ma ci sono
anche altri casi che riguardano per esempio la casalinga che può
avere la possibilità di restituire il mutuo e che quindi può anche
essere un soggetto da tenere in considerazione. Nel caso delle
nuove costruzioni, giusto per fare un esempio tra i tanti che sono
passati al vaglio della Commissione nel recente passato, quando il
terreno era intestato alla moglie casalinga, la famiglia è stata
costretta a trasferimenti di proprietà per arrivare ad una
definizione puramente formale e della titolarità della proprietà.
Questo è il senso dell'emendamento proposto per l'art. 4 che tra
l'altro si col loca sulla stessa linea dei trattamenti previsti
dalle norme di altre Regioni e dello Stato.
L'emendamento all'art. 9, relativo alle fasce di reddito,
affronta il problema di ridurre l'impatto delle prime rate di
mutuo, soprattutto per le categorie a reddito più basso. Poiché
prima ho sentito alcune battute, io mi auguro che questo non venga
interpretato come una gara al ribasso. Faccio presente che nella
nostra proposta, che è quella di partire dal 5,5% per i redditi
fino ai 12 milioni, ci agganciamo unicamente ai tassi di reddito
oggi previsti dalle agevolazioni dello Stato. Il tempo non ce lo
consente, ma a questo proposito ci sarebbe da sollevare tutta una
questione sulla validità degli scaglioni di reddito: ad esempio la
regione Piemonte, in una sua recente legge, ha evitato di fare
riferimento agli scaglioni di reddito ed ha previsto un tasso di
interesse del 5,35% per tutti i redditi fino ai 21 milioni, perché,
come è stato anche ricordato in precedenza e come l'esperienza ha
dimostrato, la collocazione in uno scaglione dipende da situazioni
momentanee ed in alcuni casi anche dalla possibilità o meno di
sottrarre dalla denuncia una parte del reddito percepito. Non sono
infatti dei misteri che, in alcuni casi, anche per gli stessi
lavoratori dipendenti sia successo che il reddito di un certo anno
sia stato molto basso perché il lavoratore, ad esempio, si è
collocato in aspettativa per qualche mese. I problemi degli
scaglioni di reddito quindi sono di questo tipo e piuttosto vari
per cui un futuro ripensamento su tutta la materia potrebbe essere
ben accetto se fatto alla luce dei risultati dell'applicazione di
questo regolamento.
Voglio esprimere anche una mia opinione su una considerazione
espressa dal Consigliere Baldassarre: l'aggancia re continuamente
il tasso d'interesse al reddito che uno via via realizza è una
questione molto problematica e difficile. Il nostro provvedimento
prevede alcune regole ed il mutuatario sa che oggi ha la
possibilità di contrarre un mutuo che dura 25 anni con questo tipo
di condizioni, pertanto il mutuatario farà delle previsioni sul suo
futuro, se va in pensione o meno, se potrà guadagnare di più o di
meno. L'altra strada percorribile è quella di stabilire un tasso di
interesse fisso. Vorrei inoltre chiedere alla Giunta che cosa
accade se il tasso di svalutazione si modifica in modo veramente
sensibile, perché nel regolamento non ho visto una riserva di
questo genere.
Non illustro l'ultimo emendamento che è collegato a quello
relativo alle fasce di reddito, ma un ulteriore problema riguarda i
tempi. Io ho detto in Commissione che l'ottimismo della Giunta è,
in questo caso, eccessivo e credo che sarà molto difficile
rispettare questi tempi. In ogni caso provo a dare alcuni
suggerimenti: i 30 giorni per classificare le domande e per formare
la graduatoria diventano pochissimi se per formazione di
graduatoria si intende anche la delibera di Giunta, come pare di
capire visto che dopo ci sono 15 giorni per la pubblicazione della
graduatoria. In seguito restano solo 10 giorni per l'accettazione
dei ricorsi che dovrebbero essere nuovamente vaglia ti per una
successiva delibera di Giunta: io credo che sia impossibile in soli
10 giorni presentare i ricorsi e giungere ad una delibera di
Giunta.
(.... INTERRUZIONE ....)
Se non si producono i documenti prima, io credo che sia
impossibile che gli adempimenti con la FINAOSTA possano essere
fatti in soli due mesi. Queste sono le osservazioni che riguardano
i tempi e a me sembra che pur facendo uno sforzo per ridurli,
questi rimangano tuttavia abbastanza lunghi. Io avrei visto bene
una ulteriore semplificazione, soprattutto nell'acquisto, nel senso
di avere una prima deliberazione di Giunta e quindi lasciare che
l'interessato si rivolga alla FINAOSTA e definisca il problema.
Nell'esperienza passata, soprattutto per l'acquisto, si sono
verificati i più consistenti casi di rinuncia perché è difficile
tenere impegnata per molti mesi una promessa di vendita. Queste
sono le osservazioni che noi volevamo fare.
PRESIDENTE
: Signori Consiglieri, sono le 13.05 vogliamo
continuare la discussione o sospendiamo per riprendere nel
pomeriggio? Il Consiglio è sospeso, i lavori riprenderanno alle ore
16.00.
L'adunanza è sospesa.
La seduta termina alle ore 13.06.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK