Consiglio Regionale della Valle d'Aosta - Oggetto del Consiglio n. 3789 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3789 del 9 maggio 1988 - Resoconto
OGGETTO N. 3789/VIII - DISEGNO DI LEGGE CONCERNENTE:
"ADESIONE DELLA REGIONE AL CONSORZIO GARANZIA FIDI FRA IMPORTATORI
E CASE DI SPEDIZIONE OPERANTI PRESSO LA CIRCOSCRIZIONE DOGANALE DI
AOSTA".
PRESIDENTE:
Ha chiesto la parola l'Assessore alle
Finanze, Martin; ne ha facoltà.
MARTIN (A.D.P.):
Vorrei presentare un emendamento
all'articolo 1, per aggiungere le parole "operanti nella
circoscrizione doganale di Aosta", dopo le parole "e le Case di
spedizione".
PRESIDENTE:
Passiamo all'esame dell'articolato.
Do lettura dell'articolo 1.
Articolo 1
1. La Regione Valle d'Aosta, al fine di garantire
l'attuazione dei necessari programmi di sviluppo e di riconversione
delle imprese operanti nel settore degli scambi internazionali, in
vista dell'entrata in vigore del mercato unico europeo, è
autorizzata, ai sensi dell'art. 19 della legge 12 agosto 1977, n.
675, a partecipare al consorzio garanzia fidi fra gli importatori e
le Case di spedizione, costituito ad Aosta in data 11 giugno
1987.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Questo disegno di legge era già stato
presentato nell'autunno scorso, ma non fu vistato dal Presidente
della Commissione di Coordinamento.
Torna ora dopo una classica gestazione di nove mesi, ma non ci
pare che il testo sia molto migliorato rispetto a quello al quale
ci eravamo opposti nello scorso autunno, anzi, l'intervento
regionale, che è sempre consistente, perché è di ben 4 miliardi, è
ancora più indefinito della volta precedente. Dall'articolo 2,
infatti, non risulta ben chiaro che cosa si possa o non si possa
fare attraverso questo tipo di intervento.
Riconfermiamo, pertanto, il nostro voto negativo nei confronti
di questo provvedimento.
PRESIDENTE:
Do lettura dell'emendamento all'articolo 1
presentato dall'Assessore alle Finanze Martin.
EMENDAMENTO
All'art. 1 del D.L. n. 536 dopo le parole: "e le Case di
spedizione" sono aggiunte le seguenti parole: "operanti nella
circoscrizione doganale di Aosta".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Bajocco, Cout, Dolchi, Mafrica e Millet)
Il Consiglio approva
PRESIDENTE:
Do lettura dell'articolo 1 emendato.
Articolo 1
1. La Regione Valle d'Aosta, al fine di garantire
l'attuazione dei necessari programmi di sviluppo e di riconversione
delle imprese operanti nel settore degli scambi internazionali, in
vista dell'entrata in vigore del mercato unico europeo, è
autorizzata, ai sensi dell'art. 19 della legge 12 agosto 1977, n.
675, a partecipare al consorzio garanzia fidi fra gli importatori e
le Case di spedizione operanti nella circoscrizione doganale di
Aosta, costituito ad Aosta in data 11 giugno 1987.
PRESIDENTE:
Se nessuno chiede la parola, pongo in
votazione l'articolo 1, nel testo emendato testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Do lettura dell'articolo 2.
Articolo 2
1.
La Regione Valle d'Aosta, sempre per il
raggiungimento delle finalità indicate nel precedente art. 1, è
autorizzata ad erogare, a decorrere dall'esercizio 1988 e fino
all'anno 1992, al predetto consorzio di garanzia fidi, contributi
da utilizzarsi per l'attuazione di interventi finanziari, nelle
forme del contributo in conto interesse, atti a favorire il
mantenimento dell'attuale livello occupazionale nonché il processo
di riconversione, di ristrutturazione e di sviluppo delle medie e
piccole imprese collegate all'attività del Centro autoportuale in
Pollein.
2.
Il contributo a carico della Regione è determinato
per l'anno 1988 in Lire 4 miliardi; per gli anni successivi sarà
determinato con la legge finanziaria ai sensi dell'art. 19 della
legge regionale 7.12.1979, n. 68.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Do lettura dell'articolo 3
.
Articolo 3
1.
Il Consiglio regionale provvederà a stabilire le
condizioni e le modalità per l'erogazione dei contributi di cui
alla presente legge, individuando le tipologie dei programmi da
incentivare e graduando la misura degli interventi in funzione del
mantenimento dei livelli occupazionali e delle esigenze di sviluppo
delle piccole e medie imprese collegate all'attività del centro
autoportuale di Pollein.
2.
La Giunta regionale riscontra la sussistenza dei
requisiti stabiliti a norma del comma precedente e ammette ai
contributi, di cui alla presente legge, gli interventi proposti dal
Consorzio Garanzia Fidi.
3.
I contributi possono essere concessi fino ad una
misura tale che il tasso di interesse a carico dei beneficiari non
sia inferiore al 50
per cento del tasso di riferimento
fissato dal Ministro del Tesoro ai sensi dell'art. 20 del D.P.R. 9
novembre 1976, n. 902, vigente al momento della stipula.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Do lettura dell'articolo 4.
Articolo 4
1. Alla copertura dell'onere derivante dall'applicazione
della presente legge previsto per l'anno 1988 in £. 4 miliardi, si
provvede mediante riduzione di pari importo dallo stanziamento
iscritto al capitolo 50150 "Fondo globale per il finanziamento di
spese per ulteriori programmi di sviluppo (Spese di investimento)"
del bilancio di previsione per l'esercizio 1988 a valere
sull'apposito accantonamento previsto all'allegato n. 8 al bilancio
stesso.
PRESIDENTE:
Se nessuno chiede la parola, pongo in
votazione l'articolo 4
testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Do lettura dell'articolo 5.
Articolo 5
1. Alla parte Spesa del bilancio di previsione della Regione
per l'anno 1988 vengono apportate le seguenti variazioni:
in diminuzione
Cap. 50150 "Fondo globale per il finanziamento di spese per
ulteriori programmi di sviluppo - Spese di investimento"
£. 4.000.000.000
in aumento
Settore 2.2.2. - Sviluppo economico
Programma 2.2.2.11. Interventi promozionali per il
commercio
Cap. 36910 (di nuova istituzione) Codificazione
2.1.2.4.3.5.10.25.03 "Contributi al Consorzio Garanzia Fidi fra gli
importatori e le case di spedizione per attività connesse ai
servizi internazionali di importazione
- L.R. n.
£. 4.000.000.000
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Do lettura dell'articolo 6.
Articolo 6
1. La presente legge è dichiarata urgente ai sensi del 3°
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 21
Contrari: 8
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK