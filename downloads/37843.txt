Consiglio Regionale della Valle d'Aosta - Oggetto del Consiglio n. 1505 del 20 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
ARTIGIANATO
COMMERCIO
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1505 del 20 ottobre 2015 - Resoconto
OGGETTO N. 1505/XIV - Interpellanza: "Strategie di marketing
per la promozione delle località e dei prodotti artigianali e
tipici della regione".
Presidente
- La parola alla collega Certan.
Certan (ALPE)
- Grazie Presidente. Buon pomeriggio.
La legge n. 44 del 1991, riguardante l'incentivazione di
produzioni artigianali tipiche e in particolare le finalità di tale
legge ci paiono particolarmente importanti in questo momento
storico e sociale, anche economico. L'articolo 1, in particolare,
prevede degli interventi diretti a promuovere delle attività
artigianali tipiche tradizionali della regione con due scopi
essenziali: il primo è conservare ed incrementare le produzioni in
forma cooperativistica e soprattutto in zone di media e di alta
montagna, quindi riconosciamo un ruolo sociale anche da un punto di
vista occupazionale: il secondo, la conservazione delle
caratteristiche culturali della regione, valorizzando lavorazioni
artigianali che rischiano di scomparire, quindi riconosciamo a
questo un valore più culturale, storico, sicuramente anche
artistico.
Abbiamo anche preso visione un po' delle varie delibere di
Giunta che sono state fatte, degli allegati alle delibere che
determinano i criteri e siamo interessati a conoscere quali sono le
intenzioni del nuovo Assessore Donzel riguardo a questo settore. A
questo settore noi riconosciamo in questo momento un ruolo molto
importante: quello di mantenere anche le persone, i cittadini, i
valdostani e le loro famiglie sul territorio. Ricordiamo che tutte
le cooperative artigianali hanno sede su territori...direi in
comuni di media e alta montagna, sono in particolare:
Les
Dentellières
di Cogne,
Les Tisserands
di Valgrisenche,
Lou Dzeut
di Champorcher,
Li Tsacolé
d'Ayas
(les sabotiers d'Ayas),
d'Socka
di Gressoney-Saint-Jean.
Credo quindi che siano tutti dei Comuni che rivestono un ruolo
importante, ma che nello stesso tempo, essendo comuni di media
montagna, stanno attraversando - media o alta montagna -
sicuramente in questo periodo ancora di più lo spopolamento e credo
che queste cooperative, questo incentivare anche il lavoro nel
proprio comune sia importante. In questi tempi di bilancio,
Assessore, è un po' questa la nostra preoccupazione...e di
razionalizzazione, prendo l'espressione del collega Bertin, che
questa mattina ha detto che spesso la razionalizzazione è un modo
più elegante per dire: "tagli", e comunque anche tagli drastici un
po' su tutti i settori. Siamo un po' preoccupati che arrivino tagli
anche a questo settore produttivo, che crediamo anche che sia un
settore di vanto, un fiore all'occhiello per la promozione
artistica artigianale valdostana. Direi anche un bel esempio di
lavoro cooperativistico, dove le pari opportunità esistono davvero,
perché comunque sono anche cooperative con un'importante
rappresentanza di genere, dove ci sono molti giovani che hanno
anche in qualche modo intrapreso questo lavoro e crediamo che
quindi sia importante sostenerli. Abbiamo visto che dal 2013 c'è
stata già una riduzione abbastanza drastica del contributo che
veniva loro in qualche modo erogato: dal 66,90 percento al 42,5
percento. Eventualmente entro nei dettagli dopo. La ascoltiamo,
Assessore, per capire quali sono le intenzioni riguardo al futuro
di questo settore. Grazie.
Presidente -
La parola all'Assessore Donzel.
Donzel (PD - SIN.VDA)
- Grazie Presidente.
Ringrazio la collega per avere richiamato l'attenzione sulla
legge n. 44 del 1991. Ci sono delle leggi che sono buone leggi e
quindi durano nel tempo ed è importante che siano apprezzate.
Anch'io con lei convengo che il punto delle finalità messo in
secondo piano nella legge, ma, sicuramente, dal mio punto di vista,
il primo punto è quello della valenza culturale che ha per noi il
mantenimento di queste attività insediate in modo particolare in
villaggi, cioè in paesi e quindi il collegamento stretto tra
l'attività di produzione artigianale e il paese, il comune in cui
viene svolta quest'attività. Lei le ha richiamate tutte
all'attenzione, perché sono sostanzialmente cinque cooperative che
da anni svolgono con davvero pregio l'attività, lo dimostra il
fatto che spesso queste attività hanno dei riscontri anche molto
favorevoli nelle mostre concorso e sono molto apprezzate nelle
grandi manifestazioni fieristiche della Valle d'Aosta, prima fra
tutte la Fiera di Sant'Orso. In questi anni di grande difficoltà
economica non è venuto meno il sostegno a queste cooperative,
in
primis
, come diceva lei, per il valore culturale che queste
rappresentano, per la possibilità che è anche negli impegni, il
contributo viene erogato anche a fronte di un'attività che loro
svolgono di formazione sul territorio, che favorisce il
coinvolgimento anche delle nuove generazioni ed è un piacere notare
che in alcune di queste cooperative ci sono soprattutto dei
giovani, molto giovani che stanno portando avanti quest'attività,
quindi c'è un equilibrio tra l'esperienza e i nuovi che entrano a
svolgere il lavoro. È evidente che le difficoltà oggettive di
operare in contesti non facili, perché è vero che alcune operano in
importanti località turistiche, dove ovviamente c'è la possibilità
anche di avere un rapporto con l'attività promozionale dell'intera
comunità, altre invece operano in contesti di piccoli paesi di
montagna, che, nonostante l'attività turistica che vi viene svolta,
ovviamente hanno qualche difficoltà in più ad incontrare il grande
pubblico. Queste quindi le ragioni dell'importanza che non venga
meno questo sostegno, che va anche a premiare in qualche modo delle
forme di lavoro; questo non deve far venir meno però l'obiettivo
che è comunque compreso nelle finalità: quello anche di mantenere
questo stile di attività in forma cooperativistica e quindi di
rendere operative queste attività.
Per quanto riguarda questi anni di difficoltà e di crisi, non
sono venuti meno i sostegni, anzi, per esempio, nel 2012 sono stati
erogati addirittura più fondi rispetto agli anni precedenti,
invece, per affrontare la crisi di bilancio, come lei ha ricordato,
nel 2013 i fondi sono stati sensibilmente ridotti e si è passati
dai 300 mila euro a 200 mila euro. In questo momento ovviamente non
le posso anticipare con assoluta fermezza quello che sarà l'esito
di un dibattito che vedrà coinvolta tutta la maggioranza e anche i
gruppi di minoranza nella discussione del bilancio, però
l'orientamento dell'Assessorato è quello di conservare e mantenere
quella cifra che era stata erogata negli anni 2013, 2014 e
2015.
Va però precisato che, per quanto riguarda il 2014 e il 2015, è
emerso che le nuove formulazioni della delibera prevedevano tutta
una serie di elementi burocratici di controllo molto pesanti, che
in qualche modo finivano per penalizzare le cooperative e, a fronte
di una disponibilità di bilancio, non si era in grado di erogare
l'intero importo a disposizione. Tanto per capirci, l'anno scorso,
nel 2014, a fronte dei 200 mila euro comunque messi a bilancio, ne
sono stati erogati, nel rispetto delle norme, dei controlli da
verificare, 172 mila. È per questo che ci siamo chiesti,
incontrando queste associazioni, se era possibile intervenire con
una formulazione diversa nell'erogazione per poter in qualche modo
erogare tutti i fondi a disposizione: tutti i 200 mila euro,
trovando una formula equilibrata, che rispondesse alle esigenze di
queste cooperative. Una delle ipotesi di lavoro che è stata fatta
con loro, perché, prima ancora di immaginare una vera e propria
riforma della norma, bisogna in qualche modo che ci sia un
confronto con i diretti interessati, dopo naturalmente ci sarà,
quando ci saranno le condizioni per trovare un'intesa, un più ampio
confronto per accogliere le istanze di tutti...è stata quella di
trovare una formulazione che consentisse...non come adesso che si
fanno due erogazioni: c'è prima un'erogazione del 70 percento e una
successiva erogazione al 30 percento, che di solito va a cadere
nell'anno successivo, ma un'unica erogazione durante l'anno e
questo sostanzialmente a fronte della presentazione dei bilanci che
le singole cooperative tengono. Li tengono in maniera ordinata,
precisa e puntuale, quindi sono dei bilanci pubblici, trasparenti,
anche questo è un tema che giustamente interessa tutti, bisogna
capire con che criteri vengono erogati questi fondi...ebbene, il
bilancio delle cooperative è un bilancio pubblico, trasparente, a
disposizione, sulla base delle voci individuate dai bilanci, è
possibile ipotizzare un'erogazione del fondo.
Naturalmente stiamo soltanto predisponendo un'ipotesi di lavoro,
ma l'idea è quella: uno, di continuare a mantenere il sostegno a
queste società cooperative, che valorizzano il nostro artigianato e
difendono il lavoro in luoghi difficili di montagna e, dall'altra
parte, quella di poter erogare in maniera più puntuale, garantendo
anche dal punto di vista della trasparenza la certificazione di
questo contributo, in modo che tutti i controlli che spesso vengono
evocati in quest'aula, Corte dei Conti e tutti quelli che hanno da
vedere possano controllare che tutto è trasparente, che non si
fanno regali a nessuno, ma che si opera in una logica che è appunto
quella della legge, che voleva sin dal 1991 dare un chiaro sostegno
a queste attività. Noi siamo dell'avviso che questo non debba venir
meno, perché proprio queste attività possono essere motore di uno
sviluppo locale, ma anche collaborando strettamente con le attività
turistiche e commerciali dei siti possono davvero contribuire a
quello sviluppo economico di cui in questo momento abbiamo
particolare necessità per rilanciare l'attività economica della
nostra Regione, in stretto rapporto con quelli che sono i nostri
valori, la nostra identità culturale.
Presidente
- La parola alla collega Certan.
Certan (ALPE)
- Sì, grazie Assessore per la risposta.
Mi vede in parte d'accordo su alcuni passaggi che lei ha voluto
risottolineare di quanto avevamo detto. Mi vede, mi lascia un po'
perplessa invece la sua risposta riguardo al fatto che non sia
venuto mai meno in questi anni l'aiuto, l'erogazione...sì, ha
ragione, non ne ha sicuramente colpa lei o il Governo in questo
momento, perché in effetti il cambiamento c'è stato dal 2013, però
dal 2012 al 2013 c'è stata comunque una riduzione quasi del 30
percento e quindi non ne ha colpa lei, mi stupisce che non mi dica
che c'è sempre stato...è stato mantenuto ai minimi termini.
Vengo un po' al punto di riflessione sul quale noi ci siamo un
po' confrontati. Riconosciamo il livello di grande competenza e di
grande anche qualità dei lavori che vengono fatti da queste
cooperative, quindi anche il ruolo importante che possono avere
anche all'interno della nostra
Foire de Saint-Ours
.
Benissimo, noi crediamo che potrebbero avere un ruolo ancora più
importante anche in un'altra...diciamo che, a nostro avviso,
potrebbe essere ancora ampliato questo loro ruolo se ci fosse
un'azione di
marketing
ancora più incisiva, anche con
l'Assessorato del turismo, eccetera. Anche perché ripetiamo che il
loro ruolo non sia secondario, anzi forse è tranquillo, perché non
si vede tanto perché non sono forse cooperative che fanno tanto
clamore, ma credo che il loro ruolo sia importantissimo sul
territorio, quindi noi riconosciamo...ad esempio, fanno un'attività
di formazione piccolina che però è costante, che andrebbe premiata.
So che è uno dei punti, dei criteri per l'erogazione. Crediamo
anche che però questo contributo che è calato del 30 percento nel
giro di un anno alla fine tenga vive queste cooperative, ma di
fatto vada a coprire soprattutto le spese, le spese vive, anche
grandi spese...e riescano molto meno a far fronte alle spese di
investimento, che invece sarebbero quelle che permettono a queste
cooperative di rinnovarsi, di essere anche magari più competitive
anche in questo settore e anche su altri mercati. A mio avviso,
quindi sarebbe forse un po' in qualche modo da incentivare di più
quelle forme di investimento che alcune cooperative, come diceva
lei, forse dettate anche da persone più giovani che comunque hanno
anche stimoli diversi, ma che comunque quelle cooperative che hanno
voglia anche di rinnovarsi...ecco, andrebbe, a mio avviso, rivisto,
comunque incentivato questo passaggio.
Sulla trasparenza e sulla sburocratizzazione ci vede d'accordo,
certo, se voi avete fatto un'ipotesi di lavoro e vi siete
confrontati e se c'è stata concertazione, sarebbe gradito anche un
passaggio magari con la commissione affinché possa poi magari
esserci un confronto anche con i nostri gruppi. Se si può agevolare
il lavoro e creare meno lavoro burocratico alle cooperative - che
sicuramente sono interessate più a portare avanti il loro lavoro
che non a riempire moduli per poter portare il loro bilancio e
avere un contributo -, sicuramente ci vede d'accordo. Sulla
trasparenza...noi non abbiamo messo in discussione quest'aspetto,
che sicuramente gli uffici hanno sempre controllato e non mettiamo
certo in discussione che questo sia stato fatto secondo i criteri,
chiediamo se è intenzione dell'Assessorato rivedere su questa legge
alcuni aspetti, di rivederli magari insieme in commissione.
Grazie.
Presidente
- Grazie. Punto 22 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK