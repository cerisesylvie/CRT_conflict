Consiglio Regionale della Valle d'Aosta - Oggetto del Consiglio n. 685 del 23 giugno 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 685 del 23 giugno 2004 - Resoconto
OBJET N° 685/XII - Communications du Président de la Région.
Président - La parole au Président de la Région, Perrin.
Perrin (UV) - Suite à la résolution présentée par le groupe
"Casa delle Libertà" lors de la séance du Conseil régional du 10
juin dernier, je vous informe que, le 17 juin 2004, j'ai demandé
par courrier aux syndics des communes concernées si, à l'occasion
des élections européennes, ils avaient diffusé les données
personnelles de certains propriétaires de résidences secondaires
situées dans leur commune et résidant dans la circonscription du
nord-ouest. Par la même occasion, je leur ai demandé de m'indiquer
la source et le type de données éventuellement diffusées et de me
faire également savoir si, pour ce faire, ils avaient eu recours
aux ressources humaines et financières de leur commune. Je tiendrai
le Conseil régional au courant des résultats de cette enquête.
Même si la nouvelle a déjà été largement diffusée par les
médias, je tiens à vous communiquer officiellement que sa Sainteté
Jean-Paul II effectuera un bref séjour dans notre Région cet été ;
le Pape est en effet attendu aux Combes d'Introd du 5 au 17 juillet
prochain. Vous savez sans doute que c'est la dixième fois, depuis
le début de son pontificat, que la Vallée d'Aoste accueille le
souverain Pontife pour ses vacances d'été: un retour qui en dit
long sur l'affection que le Pape porte à notre Région et à notre
communauté. En revanche, la visite officielle en Vallée d'Aoste
qu'aurait dû effectuer le Président de la République, Carlo Azeglio
Ciampi, le 1er juillet 2004 a été renvoyée à une date ultérieure,
qui n'est pas encore définie.
Président - La parole au Conseiller Riccarand sur les
communications du Président de la Région.
Riccarand (Arc-VA) - Prendiamo atto della comunicazione del
Presidente rispetto alla richiesta, inviata ai sindaci dei
principali comuni turistici della Regione, di chiarimento rispetto
alla lettera del Presidente del CELVA prima delle elezioni, che
invitava i sindaci a fare un'iniziativa di sostegno elettorale alla
lista "Federalismo in Europa". Riteniamo che gli elementi per una
valutazione complessiva di questa vicenda debbano essere acquisiti
rapidamente, in modo che nel prossimo Consiglio vi possa essere una
decisione, per quanto di competenza dell'Assemblea, rispetto a
quanto si è verificato. Prendiamo atto che è stata avviata questa
verifica, riteniamo necessario che gli elementi vengano acquisiti
in tempi brevi, comunichiamo anche - ma, del resto, il Presidente
lo sa - che abbiamo chiesto ai segretari comunali e ai capigruppo
dei vari comuni interessati di fornirci alcune indicazioni rispetto
agli indirizzari che sono stati utilizzati per questa iniziativa.
Evidenziamo la necessità di chiedere direttamente dei chiarimenti
anche al Presidente del CELVA rispetto all'utilizzo di una
struttura di un organismo pubblico per un'iniziativa di partito o
di coalizione, che nulla ha a che vedere con le funzioni del CELVA.
Ci riserviamo di assumere le opportune iniziative per il prossimo
Consiglio, nel corso del quale sollecitiamo vi sia su questo punto
una discussione e una decisione, in modo da arrivare a capo di una
vicenda molto preoccupante rispetto ai rapporti di correttezza
democratica nella nostra Regione.
Président - La parole au Conseiller Comé.
Comé (SA) - Non ho avuto il tempo di prenotarmi quando vi è
stata la richiesta di eventuali interventi a seguito delle
comunicazioni del Presidente del Consiglio, quindi la mia
esternazione non rientra nelle ultime comunicazioni fatte. Volevo
solo esprimere la mia totale "soddisfazione" per l'accoglimento
della protesta presentata 15 giorni fa dal sottoscritto e dal
collega Curtaz... chiedevamo di evitare ordini supplementari al
Consiglio regionale. Esprimo quindi la mia totale "soddisfazione",
perché vedo che sta diventando prassi di questo Consiglio che i
punti all'ordine del giorno arrivano con la lettera del lunedì
sera; fra l'altro, esprimo "soddisfazione" che queste convocazioni
vengono anche fatte superando il Regolamento, che al comma 4
dell'articolo 37 stabilisce:
"Alle lettere di convocazione
debbono essere allegati, per ciascun oggetto iscritto all'ordine
del giorno, i referti, le proposte ed i pareri predisposti o
espressi, entro il giorno precedente la lettera di convocazione,
dai competenti uffici o commissioni"
, mentre sappiamo che i
pareri sono stati dati il lunedì e il lunedì sera vi è stata
l'iscrizione all'ordine del giorno supplementare. Con
"soddisfazione" ringrazio per l'accoglimento delle nostre
richieste.
Président - La parole au Conseiller Tibaldi.
Tibaldi (CdL) - Rileviamo con molta soddisfazione che il
Presidente della Regione ha dato seguito ad una sollecitazione
effettuata dal nostro gruppo attraverso una risoluzione presentata
lo scorso Consiglio sul comportamento anomalo e deprecabile del
Presidente del CELVA; comportamento che, oltre ad essere
deprecabile di per sé, ravvisa, a nostro avviso, anche delle
violazioni di norme di legge.
Attendiamo gli sviluppi delle richieste che ha inoltrato il
Presidente e di cui ci ha dato comunicazione, speriamo che i tempi
per completare questa inchiesta siano brevi e naturalmente
auspichiamo anche che nei confronti del Presidente del CELVA
vengano adottate delle misure, perché il fatto di per sé è
deprecabile e in violazione di legge, o quanto meno venga
consigliato al Presidente del CELVA di esercitare le sue funzioni
in maniera rispettosa del suo ruolo istituzionale, altrimenti può
lasciare il posto a chi è in grado di svolgere quel ruolo in
maniera più dignitosa.
Presidente - Accolgo il richiamo umoristico del collega Comé...
il disegno di legge n. 25 è stato inserito perché si tratta di una
legge di mero finanziamento delle spese necessarie all'avviamento
della Chambre; credo che l'urgenza di questo provvedimento si
giustifichi pertanto nella necessità di rendere al più presto
operativa la Chambre, come del resto sollecitato dall'interpellanza
di un collega che sarà discussa in mattinata. Il disegno di legge
n. 19, presentato dalla Giunta il 3 marzo 2004, è stato esaminato
in maniera approfondita dalle Commissioni I, II e III a cui era
stato assegnato che hanno anche effettuato delle audizioni degli
ordini di collegi professionali e del Comitato permanente degli
enti locali. Il termine iniziale per l'espressione del parere è
stato anche prorogato di ulteriori 30 giorni, proprio per
consentire ulteriori approfondimenti da parte delle minoranze,
avendo queste manifestato la necessità di acquisire un proprio
parere legale, che è stato sottoposto all'esame delle commissioni.
Non considero questa iscrizione una violenza al Regolamento del
Consiglio, mentre riconosco che la volta scorsa forse se ne era
abusato.
Il comma 5 dell'articolo 37 andava in questa direzione, cioè
questa deroga era stata sempre interpretata come possibilità del
Presidente del Consiglio di poter iscrivere. Detto questo, posso
assicurare che non intendo far diventare questa una prassi, nel
senso che ho verbalmente invitato sia il Presidente della Regione,
sia gli Assessori a non richiedere, se non in casi estremamente
urgenti e necessari, l'iscrizione di nuovi oggetti tramite
suppletivo; come ho chiesto ai presidenti delle commissioni - che
hanno una programmazione dei lavori consiliari conosciuta da tempo
- di tener conto di un calendario consiliare già prefissato da
tanto tempo, pertanto di organizzare i relativi lavori consiliari
in modo da non esprimere il parere lunedì mattina e richiederne
l'iscrizione in via d'urgenza al Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK