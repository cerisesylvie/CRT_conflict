Consiglio Regionale della Valle d'Aosta - Oggetto del Consiglio n. 1962 del 26 aprile 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Autostrade e trafori alpini
Precedente
Successivo
Resoconto integrale del dibattito dell'aula
Oggetto del Consiglio n. 1962 del 26 aprile 2001 - Resoconto
OGGETTO N. 1962/XI Ipotesi di raddoppio del Traforo del Monte
Bianco. (Interpellanza)
Interpellanza Appreso delle dichiarazioni, in data 9/4/2001,
del Ministro dei lavori pubblici, Nerio Nesi, circa
l’ipotesi di raddoppio del traforo del Monte Bianco,
attraverso la costruzione di una seconda "canna";
Osservato che una tale realizzazione avrebbe inevitabilmente la
conseguenza di incentivare ed incrementare il passaggio dei T.I.R.
attraverso la nostra Regione;
Rilevato inoltre che tale ipotesi sarebbe in totale
contraddizione con l’esigenza, ampiamente condivisa,
di trasferire il traffico pesante dalla gomma alla rotaia;
Ricordato che il Consiglio regionale si è ripetutamente
pronunciato contro l’ipotesi del raddoppio del
tunnel;
il sottoscritto Consigliere regionale
Interpella
il Presidente della Regione per sapere:
1) se condivide quanto affermato dal Ministro Nesi circa
l’ipotesi di un raddoppio del tunnel;
2) se intende invece ribadire la contrarietà
dell’Amministrazione ad ogni ipotesi di
raddoppio.
F.to: Curtaz
Presidente
La parola al Consigliere Curtaz.
Curtaz (PVA-cU)
La presente interpellanza risponde ad una
mia curiosità politica.
Il 9 aprile 2001 il Ministro Nesi in visita al Traforo del Monte
Bianco ha, fra le altre cose, fatto un'osservazione che
assolutamente non condivido, ed è quella della possibile
realizzazione di una seconda canna, di un raddoppio del Traforo del
Monte Bianco, poi è stato fatto anche un cenno ad un'ipotesi
ferroviaria che mi sembra quanto di più improbabile e avveniristico
possibile.
In sostanza il Ministro dei lavori pubblici italiano propone il
raddoppio del Tunnel del Monte Bianco.
Mi sembra persino superfluo osservare che
un’ipotesi di questo genere avrebbe come inevitabile
conseguenza l’incentivazione e
l’incremento del passaggio dei TIR nella nostra
regione, questo è un dato pacifico, storico: quando si fanno strade
passano dei mezzi, quando si allargano passano più mezzi, quando si
raddoppiano raddoppia il numero dei mezzi e così via. Questo dato
qualsiasi studioso del settore lo può agevolmente confermare.
Fra l’altro, la proposta di Nesi contrasta
totalmente con quella che è ormai una valutazione condivisa e
consolidata, cioè dell’esigenza di passare dal
traffico su gomma al traffico su rotaia. Ciò premesso, visto che
ripetutamente sia nella scorsa legislatura, sia ancora in questa
legislatura, il Consiglio regionale si è pronunciato contro il
raddoppio del Monte Bianco, ne è derivata la mia curiosità
intellettuale e politica di sapere se
l’Amministrazione regionale condivide le ultime
affermazioni di Nesi circa il raddoppio del tunnel, e se invece
intende ribadire la propria contrarietà ad ogni ipotesi di
raddoppio.
Questo perché può darsi che io mi sia distratto, non abbia letto
tutti i comunicati stampa, le agenzie, i giornali, eccetera, ma non
ho sentito a seguito delle dichiarazioni di Nesi alcun
significativo intervento al riguardo.
Si dà atto che, dalle ore 12,02, presiede il Vicepresidente
Lattanzi.
Presidente
La parola al Presidente della Regione, Viérin
Dino.
Viérin D. (UV)
A plusieurs reprises, depuis les années
1990, cette Assemblée a exprimé l’opposition de la
Vallée d’Aoste à tout projet de doublement du Tunnel
du Mont-Blanc, et c’est avec la même fermeté
qu’après le tragique incendie du mois de mars 1999
elle a indiqué qu’il était indispensable non
seulement que le tunnel soit remis en exploitation au plus tôt et
dans des conditions de sécurité optimales, mais aussi que toutes
les décisions nécessaires soient prises aux fins de la
modernisation des réseaux ferroviaires et de la construction de
nouveaux axes transalpins en vue d’augmenter la
proportion du fret sur rail.
La position de la Région sur ce point ne saurait donc être
modifiée par les déclarations du Ministre Nesi, qui exprimait par
ailleurs des considérations d’ordre général
relatives à tous les tunnels monotube qui, compte tenu des flux de
circulation actuels et à venir auraient, selon lui, besoin
d’être doublés par un second tube.
Ce propos dénote un pessimisme certain quant à la possibilité
que le chemin de fer puisse acheminer une partie appréciable des
marchandises, même s’il est vrai que pour ce qui est
du Mont-Blanc le ministre a fait allusion à un tunnel
ferroviaire.
Par ailleurs, du point de vue de la sécurité, les projets de
doublement des tunnels monotube par un tunnel de sécurité
paraissent de plus en plus faire l’unanimité des
experts en la matière et constituer la recommandation sinon la
prescription nécessaire pour leur utilisation au cours des années à
venir.
Mais à l’heure actuelle aucune proposition visant
la construction d’un deuxième tunnel de sécurité
n'ayant été formulée, nous ne pouvons que rester sur nos positions,
et maintenir notre refus d’un projet de doublement
de la circulation du tunnel routier sous le Mont-Blanc, surtout au
moment même où nous discutons de la réglementation de la
circulation dans le nouvel ouvrage, en vue
d’augmenter la sécurité des usagers et de protéger à
la fois la santé publique et la qualité de
l’environnement, grâce à des règles de transit qui
devront aboutir en fait à une réglementation des passages des poids
lourds, et donc à une diminution de leur nombre.
Presidente
La parola al Consigliere Curtaz.
Curtaz (PVA-cU)
Ringrazio il Presidente per la risposta e
mi dichiaro ovviamente soddisfatto.
Quindi direi bene circa il fatto che il Presidente abbia
ribadito questa posizione ormai consolidata e ampiamente condivisa
dalle forze politiche della nostra regione, in particolarmente
ovviamente dalla nostra.
Direi forse meno bene che non ci sia stata una replica
immediata, ufficiale a queste ipotesi del Ministro Nesi, che per
quanto debbano essere calate nel contesto a cui il Presidente ha
accennato, potevano essere fonte di equivoci, anche se, secondo me,
quando un ministro esperto come Nesi, seppure in una chiacchierata
davanti ai lavori di un tunnel, fa queste affermazioni, è segno che
ha in mente qualcosa di preciso.
Condivido il ragionamento che ha fatto il Presidente, cioè un
conto sarebbe una doppia canna di dimensioni ridotte atta a
garantire la sicurezza, l’evacuazione, eccetera:
sarebbe un'iniziativa sulla quale non avremmo nulla da dire, anzi,
sarebbe, per certi versi, perfino auspicabile; altra cosa è una
canna di transito che significherebbe incentivo e incremento del
traffico pesante.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK