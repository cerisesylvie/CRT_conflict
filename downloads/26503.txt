Consiglio Regionale della Valle d'Aosta - Oggetto del Consiglio n. 297 del 31 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 297 del 31 ottobre 1972 - Resoconto
OGGETTO N. 297/72 - Inconvenienti nel pagamento delle
pensioni presso gli uffici postali. (Ritiro di mozione)
Montesano (P.S.D.I.)
- Vuole illustrarla?
Tonino (P.C.I.)
- Ringrazio il Presidente, ringrazio i
colleghi Consiglieri che mi hanno dato la possibilità di illustrare
prima questa mozione degli altri oggetti.
Il motivo che mi ha fatto presentare questa mozione è già noto,
in parte, nell'illustrazione, per cui non occorre perdere molto
tempo.
Dirò che il fatto che sto lamentando è un fatto che per caso ho
vissuto assieme a tutti quei pensionati che, avviliti per il
mancato pagamento della loro pensione, mi hanno preso un po' per il
bavero dicendomi che fatti così incresciosi è da tempo che si
ripetono e che nessuno si interessa di risolvere.
Hanno anche detto altre cose che non vi ripeto, perché quando
uno è avvilito, ed erano tanti ad esserlo, dicono quello che viene
in mente di dire.
Una cosa però è certa ed è che questa gente non solo ha ragione
di protestare ma avrebbe anche avuto ragione di fare quello che vi
ho accennato prima.
Io mi chiedo questo: è mai possibile che nel 1972, quando tutto
sembra possibile all'uomo, non si riesca, ci siano ancora delle
incapacità tali per cui le esigenze dei pensionati che devono già
fare delle lunghe code davanti agli uffici postali per ritirare
quella misera pensione che tutti conosciamo, siano anche beffati
perché si dice loro che mancano i soldi e che se ne debbono tornare
a casa.
Tornare a casa delusi ed avviliti, tornare un'altra volta, che
per qualcuno vuol dire fare dei chilometri a piedi e per altri vuol
dire rimanere senza un soldo in tasca perché sappiamo l'entità di
alcune di queste pensioni.
Ora io non dico che sarebbe l'ora - e lo sarebbe veramente, che
ad ogni pensionato gli fosse recapitata la pensione a casa propria,
ma almeno, conoscendo gli importi di ogni singolo pensionato, si
faccia in modo, o con un assegno circolare, o con busta intestata,
si faccia in modo, con un sistema molto più sbrigativo a che il
pensionato vada all'ufficio postale a ritirare il suo avere e lo
trovi, insomma.
O con una busta intestata o con un assegno circolare. Certo, la
cosa migliore è quella del pagamento a domicilio di queste
pensioni. A me pare che non ci voglia molto per fare queste cose.
Ecco quindi, fra i motivi che ho presentato queste mozione e che
lamento questi fatti è proprio per interessare il Presidente della
Giunta affinché intervenga presso gli uffici competenti affinché
fatti del genere non abbiano più a ripetersi e cerchi di modificare
l'andamento del pagamento delle pensioni fino adesso fatto o
tramite assegno circolare, o tramite busta intestata, e, meglio
ancora se si può tramite pagamento nelle singole case di ogni
pensionato.
Dujany (D.P.)
- Direi che il contenuto della mozione è
stato oggetto di corrispondenza con il direttore
dell'Amministrazione delle Poste di Aosta il quale ha assicurato
una indagine su quanto era stato lamentato presso l'Ufficio postale
di Donnaz ed esprime il suo vivo rammarico per queste lamentele ed
assicura che saranno adottati tutti i provvedimenti necessari per
evitare che casi del genere abbiano a ripetersi. Questo problema:
rapporti ufficio postale e pensionati.
Per quanto riguarda, invece, l'altro problema prospettato
verbalmente in questo momento, ritengo che sia opportuno prendere
ulteriori contatti con l'istituto emittente.
Tonino (P.C.I.)
- Mi dichiaro abbastanza soddisfatto.
Grazie.
Montesano (P.S.D.I.)
- Consigliere Tonino, la mozione la
votiamo oppure avendo avuto l'assicurazione...
Tonino (P.C.I.)
- Penso non abbia più ragione di essere
votata.
Montesano (P.S.D.I.)
- Allora, la mozione si intende
ritirata.
Si passa all'oggetto n. 32 che va abbinato al n. 33.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK