Consiglio Regionale della Valle d'Aosta - Oggetto del Consiglio n. 488 del 28 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 488 del 28 ottobre 1981 - Resoconto
OGGETTO N. 488/81 - ALLARGAMENTO DELLA STATALE 26 IN
CORRISPONDENZA DEL SOVRAPPASSO FERROVIARIO DI MORGEX.
(Interrogazione)
Presidente
- Do lettura dell'interrogazione presentata
dai Consiglieri Mafrica, Bajocco, Carral:
INTERROGAZIONE
Considerato il contrasto esistente, in merito al necessario
allargamento della Statale 26 in corrispondenza del sovrappasso
ferroviario di Morgex, tra le dichiarazioni dell'Assessore ai
Lavori Pubblici e quelle dei direttori compartimentali dell'ANAS e
delle ferrovie;
i sottoscritti Consiglieri regionali
INTERROGANO
l'Assessore ai Lavori Pubblici per sapere:
1) se il progetto di allargamento della Statale 26 in
corrispondenza del sovrappasso ferroviario di Morgex è
effettivamente inserito nel piano triennale ANAS con la
disponibilità del finanziamento necessario;
2) quali garanzie esistono per una sollecita realizzazione
dell'opera e quando potrebbero iniziare i lavori;
3) se non si renda opportuno un incontro tra Regione, ANAS e
Ferrovie dello Stato al fine di affrontare congiuntamente i
problemi posti dai numerosi e pericolosi punti di intersezione tra
Statale 26 e Ferrovia.
Presidente
- Ha chiesto di parlare l'Assessore ai Lavori
Pubblici, Borbey, ne ha facoltà.
Borbey (DC)
- Non so a cosa hanno fatto riferimento gli
interroganti quando dicono che c'è contrasto tra quanto ho
dichiarato e quanto hanno invece dichiarato i vari dirigenti
dell'ANAS e delle Ferrovie. Per quanto mi concerne il futuro piano
triennale dell'ANAS e questo progetto sono solo in fase di
gestazione, quindi l'Amministrazione regionale ha richiesto
determinati interventi sulle strade statali della Valle d'Aosta e
sono già state fatte due riunioni con le Comunità Montane n. 7 e 6
per vedere i vari problemi con gli amministratori locali. Non sono
ancora state fatte le riunioni per le Comunità Montane 5, 4 e 3 e 1
proprio perché questo piano triennale dovrà partire non prima
dell'inizio del prossimo anno. Devo aver dichiarato in
un'intervista che l'Amministrazione regionale insieme anche agli
Enti locali interessati, in particolar modo il Comune di Morgex -
chiederà all'ANAS sul futuro piano triennale l'allargamento di
questo sovrappasso ferroviario. Su questo punto si è dichiarato
d'accordo l'ing. Mina che ho interpellato perché facesse una
ricerca all'ex-compartimento della Valle d'Aosta che ha ancora
molti progetti a Torino, di un progetto di alcuni anni fa per
vedere di aggiornarlo o di rifarlo completamente. Da una parte
dell'ing. Mina ho avuto l'assicurazione che entro il mese di
novembre avremo fatto una riunione e che loro avrebbero ricercato
questo progetto. Per quanto mi concerne quindi l'Amministrazione
regionale chiederà per iscritto all'ANAS e Ferrovie che questa
strettoria venga inserita nel piano triennale e messa al punto
prioritario come esecuzione.
Presidente
- Ha chiesto di parlare il Consigliere
Bajocco, ne ha facoltà.
Bajocco (PCI)
- Vorrei solo fare una piccola cronistoria
anche sul problema della viabilità della superstrada. Il Gruppo del
PCI quando è stato portato quel famoso progetto dell'autostrada, ha
fatto una grande battaglia dicendo che non era d'accordo per
l'autostrada, ma che chiedeva un intervento immediato per fare le
dovute correzioni nei punti pericolosi di questa strada; ritenevamo
e riteniamo ancora oggi che per noi è valida una camionabile. Da
quel momento ad oggi, nonostante la fretta della maggioranza di
arrivare all'approvazione di questo progetto, non si è fatto niente
né nella direzione proposta dal nostro Gruppo né in altre
direzioni, ed ogni volta che succede qualche disgrazia ci
lamentiamo ma non facciamo niente.
Questa interrogazione vuole conoscere l'interessamento al
problema da parte della Giunta e mi va bene quanto mi ha detto
l'Assessore Borbey, perché almeno da parte sua e della Giunta c'è
la volontà di inserire come priorità almeno quel sovrappasso
ferroviario a Morgex, perché quando si scende da Courmayeur il
passaggio sotto quel ponte alla sera è veramente pericolosissimo.
Con il riparto fiscale entreranno miliardi e sono del parere che la
Giunta insieme al Consiglio regionale unito in questa direzione
deve spingere a livello dell'ANAS e di Governo, perché si stanzino
i soldi per fare queste opere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK