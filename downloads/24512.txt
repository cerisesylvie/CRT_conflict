Consiglio Regionale della Valle d'Aosta - Oggetto del Consiglio n. 3416 del 3 aprile 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3416 del 3 aprile 2008 - Resoconto
OGGETTO N. 3416/XII - Interrogazione: "Attività dell'Agenzia
regionale per le erogazioni in agricoltura".
Interrogazione
Ricordata la legge regionale n. 7 del 2007 "Istituzione
dell'Agenzia regionale per le erogazioni in agricoltura della
Regione autonoma Valle d'Aosta/Vallée d'Aoste (AREA VdA)", che ha
l'obiettivo di assicurare agli addetti all'agricoltura tempestivi
pagamenti delle indennità compensative e delle misure agro
ambientali, che prevede all'articolo 1 che l'Agenzia sia
riconosciuta a livello statale ex D.lgs. n. 165/1999 e all'articolo
7 che la dotazione di beni necessari all'avvio dell'attività sia
assicurata dalla Giunta regionale;
Preso atto che a quasi un anno di distanza dalla sua
istituzione tale ente pagatore non è stato ancora riconosciuto
dalla AGEA nazionale, come ente idoneo all'autorizzazione, al
controllo, all'esecuzione e alla contabilizzazione dei pagamenti in
agricoltura, che comunque sarebbero stati liquidati da parte
dell'AREA gli anticipi sulla campagna 2008 e che la Giunta
regionale ha predisposto nell'assestamento di bilancio uno
stanziamento di 5 milioni di euro al fine di consentire il
pagamento dell'indennità compensativa relativa all'anno
2007;
Evidenziato come da qualche settimana l'AREA ha trovato una
sua sede definitiva nel Comune di Saint-Christophe, in località
Grande Charrière, e che una larga parte del mobilio è apparso nuovo
in una visita recentemente effettuata;
i sottoscritti Consiglieri regionali
Interrogano
l'Assessore competente per conoscere:
1) in che tempi è presumibile possa avvenire il
riconoscimento dell'AREA come ente pagatore;
2) sulla base di quali norme siano stati effettuati i
pagamenti degli anticipi degli aiuti in agricoltura e sia stata
predispostala norma dell'articolo 26 dell'assestamento di
bilancio;
3) quali tempi di pagamento del saldo da parte dell'AGEA
nazionale possono essere ipotizzati;
4) quanto è costato all'Amministrazione regionale
l'allestimento della nuova sede dell'AREA, ed in particolare il
nuovo mobilio.
F.to: Sandri - Fontana Carmela
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- In merito all'interrogazione in
questione
"in che tempi è presumibile possa avvenire il
riconoscimento dell'AREA come ente pagatore"
, allo stato
attuale si può affermare che la documentazione per il
riconoscimento dell'organismo pagatore da parte del Ministero delle
politiche agricole, alimentari e forestali ai sensi del DM recante
disposizioni attuative del regolamento comunitario n. 885/2006
relativamente al riconoscimento degli organismi pagatori, è in fase
di predisposizione e verrà inoltrato nel corso del corrente anno.
Si precisa che l'agenzia è divenuta operativa a partire dal mese di
ottobre 2007.
Secondo punto:
"sulla base di quali norme siano stati
effettuati i pagamenti degli anticipi degli aiuti in
agricoltura"
, in questo caso la legge regionale n. 15/2007,
assestamento del bilancio di previsione per l'anno finanziario
2007, modificazione a disposizioni legislative, variazioni al
bilancio di previsione per l'anno finanziario 2007, all'articolo 23
recita:
"La Regione assicura, per il tramite dell'organismo
pagatore per le erogazioni in agricoltura per la Regione Valle
d'Aosta, il finanziamento per il 2007 degli aiuti diretti alle
aziende agricole, per l'attuazione del piano di sviluppo rurale
2007-2013, in attuazione del regolamento comunitario n. 1698/2005.
Per le finalità di cui al comma 1 è autorizzata per l'anno 2007 la
spesa di euro 7 milioni"
. L'assestamento del bilancio regionale
è disciplinato dall'articolo 43 della legge regionale n. 90/1989,
norme in materia di bilancio e di contabilità della Regione Valle
d'Aosta. In attuazione della legge regionale n. 15/2007 la Giunta
con deliberazione n. 2850/2007 ha stabilito di erogare tramite
"AREA VDA", un anticipo di premio nella misura massima del 50% alle
aziende agricole che hanno aderito alle misure indennità
compensativa e pagamenti agro-ambientali del PSR 2007/2013. A tale
scopo è stato trasferito il finanziamento di euro 7 milioni ad
"AREA VDA", che ha effettuato il pagamento ai beneficiari
richiedenti. "AREA" gestisce il finanziamento su un conto vincolato
appositamente aperto presso il tesoriere ed ha messo in atto le
misure necessarie per il recupero delle somme anticipate, non
appena "AGEA" avrà liquidato il premio a seguito dell'approvazione
del PSR.
In merito al punto 3:
"quali tempi di pagamento del saldo da
parte dell'AGEA nazionale possono essere ipotizzati"
, si può
riferire che non è possibile ipotizzare con ragionevole
approssimazione i tempi del pagamento del premio 2007 da parte di
"AGEA". Alcuni funzionari hanno informato che fra breve potrà
essere erogato un anticipo nella misura del 50%, ma non abbiamo
certezze.
In merito al punto n. 4:
"quanto è costato
all'Amministrazione regionale l'allestimento della nuova sede
dell'AREA, ed in particolare il nuovo mobilio"
, si può riferire
che la normativa comunitaria impone per gli organismi pagatori la
separazione delle funzioni di autorizzazione e controllo, di
erogazione e di contabilizzazione dei pagamenti, sia attraverso
l'organizzazione del lavoro, sia dell'ambiente interno. Per
rispettare la normativa in previsione del riconoscimento è stato
necessario dotare "AREA VDA" di spazi sufficienti e organizzati, in
modo da garantire la separazione delle funzioni. I nuovi spazi sono
disposti in modo da rendere fruibili agli utenti 2 uffici
adeguatamente allestiti, mentre gli altri destinati alle funzioni
amministrative e contabili, tecniche e di controllo, sono separati
da quelli aperti al pubblico e saranno adeguatamente protetti
attraverso un sistema di controllo degli accessi. Gli armadi che
erano in dotazione al Servizio zootecnia sono stati utilizzati per
allestire gli archivi, sono state utilizzate nuove scrivanie in
buono stato di conservazione ed una dozzina di sedute provenienti
dai vecchi uffici. Sono stati acquistati dal proprietario dei
locali mobili usati, in perfetto stato di conservazione,
provenienti da un fallimento al prezzo di euro 4.350. Il restante
mobilio è stato acquistato con regolare gara di appalto al prezzo
complessivo di 49.625 euro. Si fa presente che "AREA VDA" dispone
di 30 postazioni lavoro, con possibilità di inserirne alcune altre
su una superficie di 500 metri quadrati, mentre gli uffici del
Servizio zootecnica occupavano 350 metri quadrati come enti
postazioni lavoro. Nel bilancio "AREA VDA" del 2007 erano stati
stanziati 154.000 euro per spese di investimento; quindi si sono
attivati tutti i risparmi possibili per cercare di riutilizzare,
per quanto possibile, già le dotazioni degli uffici precedenti e
anche operando quell'acquisto di attrezzatura che ha permesso un
risparmio per l'Amministrazione.
Presidente
- La parola al Consigliere Sandri.
Sandri (PD)
- Per mozione d'ordine. Dato che i colleghi
di maggioranza sono 13 in questo momento in aula, chiedo la
verifica del numero legale.
Presidente
- Si procede all'appello.
Procedutosi all'appello nominale dei Consiglieri da parte del
Consigliere Segretario Maquignaz, il Vicepresidente, ai sensi
dell'articolo 40 del Regolamento interno, constata che sono
presenti 20 dei 35 Consiglieri e che pertanto è presente la
maggioranza dei componenti del Consiglio, dichiara valida la seduta
ed invita il Consiglio a continuare la trattazione dell'ordine del
giorno dell'adunanza.
La parola al Consigliere Sandri.
Sandri (PD)
- Intanto ringrazio l'Assessore che, come
spesso gli è capitato, ha dato una risposta esaustiva.
Sono abbastanza soddisfatto che si stia lavorando alla
predisposizione del dossier per l'accreditamento a Roma, ma credo
che si possa tranquillamente dire che qui siamo in ritardo, nel
senso che il Ministero, come lei sa, Assessore, in base al DM 12
ottobre 2000 concernente criteri per la determinazione del numero e
delle modalità di riconoscimento degli organismi pagatori, che
anche lei ha citato, si è posto, come termine, che entro 30 giorni
dalla presentazione delle istanze di riconoscimento, sentita
l'"AGEA", notifica all'organismo, alla Regione o Provincia autonoma
competente il calendario delle verifiche. Il termine per
l'esecuzione delle verifiche poi è fissato in 90 giorni e nei
successivi 30 giorni in base al comma 2, articolo 3, del decreto
ministeriale, qualora l'organismo soddisfi tutte le condizioni per
il riconoscimento... il Ministro delle politiche agricole procede
al riconoscimento con apposito decreto. Lo Stato, che è lento,
quindi si è posto come termini di funzionamento 30+90+30 per un
totale di 150 giorni, 5 mesi.
Qui è passato quasi un anno da quando l'"AREA" è stata
deliberata da questo Consiglio, sono passati più di 6 mesi dal
fatto che l'"AREA" è funzionante e noi non abbiamo ancora
presentato la domanda al Ministero. Questo cosa comporta? Comporta
il rischio di dover andare avanti ad anticipazioni e di non poter
utilizzare appieno l'obiettivo dell'"AREA" regionale, ossia
consentire agli agricoltori e allevatori valdostani di poter avere
direttamente da Aosta il pagamento sia delle indennità compensative
che dei pagamenti agro-ambientali, con un enorme risparmio di
tempo. Lei sa bene, Assessore, il tempo è denaro, quindi la invito
ad attivarsi presso gli uffici competenti che si occupano del
progetto, perché la documentazione sia raccolta a breve e sia
comunicata al Ministero, anche perché è successo uno spiacevole
disguido. Infatti, qualche allevatore nei comizi che sono stati
tenuti recentemente nella campagna delle politiche ha chiesto,
arrabbiato, al Deputato e al Senatore della Regione, perché a Roma
non viene fatto niente per riconoscere l'"AREA" regionale in modo
da avere i soldi da Aosta. Il Deputato ha telefonato al Ministero,
che lo ha informato che la documentazione non era al momento ancora
arrivata: questo è un rallentamento forse fisiologico, perché la
documentazione magari è complessa, ma occorrerà fare di più e in
fretta perché questa sia consegnata. Nei 150 giorni successivi il
Ministero è obbligato a fare il decreto, quindi abbiamo la
possibilità che per la campagna 2009 l'"AREA" entri in piena
attuazione. È evidente che questo comporterà che quest'anno dovremo
di nuovo andare avanti, e c'è nell'assestamento di bilancio con gli
anticipi regionali, quindi con una procedura complicata che
garantisce i pagamenti agro-ambientali e le indennità compensative
solo per quanto riguarda la quota del 50%.
Giustamente prendo atto dalle sue parole, che non è possibile
ipotizzare tempi e metodo con cui "AGEA" nazionale porterà a
compimento l'iter che inizia adesso l'"AREA" per raccogliere la
documentazione e spedirla a Roma, per consentire il pagamento dei
saldi. Questa è la testimonianza dell'urgente mobilitazione che
tutta l'Amministrazione regionale deve fare, perché questa domanda
sia depositata quanto prima presso il Ministero delle politiche
agrarie e forestali, in modo che l'iter possa completarsi a
breve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK