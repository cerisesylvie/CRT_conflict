Consiglio Regionale della Valle d'Aosta - Oggetto del Consiglio n. 430 del 13 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 430 del 13 luglio 1982 - Resoconto
OGGETTO N. 430/VII - ISTITUZIONE, PRESSO L'ISTITUTO
PROFESSIONALE DI AOSTA, DELLA IV E V CLASSE DEL CORSO PER
ELETTROMECCANICI. - (Interpellanza).
PRESIDENTE:
Do lettura del testo dell'interpellanza
presentata dai Consiglieri De Grandis e Martin.
INTERPELLANZA
VENUTI A CONOSCENZA che i genitori degli alunni che hanno
frequentato la 3^ classe del corso per elettromeccanici presso
l'I.P.R. di Aosta hanno richiesto l'istituzione della 4^ e 5^
classe per permettere ai figli di proseguire gli studi;
CONSIDERATO che al completamento di tale ciclo di studi è
possibile, con un esame integrativo, conseguire il diploma di
perito industriale;
CONSIDERATO ALTRESI' che non esiste attualmente nella nostra
Regione l'Istituto Tecnico per periti, e quindi i giovani che
intendono seguire tali corsi di studi devono recarsi fuori Valle
(Biella-Ivrea-Torino);
TENUTO CONTO che numerosi studenti al termine del terzo anno,
specie quelli abitanti nell'alta valle e nelle vallate laterali, si
vedrebbero costretti ad abbandonare gli studi;
INTERPELLANO
l'Assessore alla Pubblica Istruzione per conoscere:
1)
se è nei programmi dell'Assessorato l'istituzione
della 4^ e 5^ classe del corso per elettromeccanici anche in
considerazione della possibilità di ottenere il diploma di perito
industriale;
2)
se in conseguenza delle impossibilità di aumentare
le classi presso l'I.P.R. per mancanza di spazi sono previste altre
soluzioni per permettere agli studenti della 3^ classe il legittimo
desiderio di proseguire gli studi.
PRESIDENTE:
Ha chiesto di parlare il Consigliere De
Grandis, ne ha facoltà.
DE GRANDIS - (P.R.I.):
Presso l'l.P.R. di Aosta è stato
istituito tempo fa il corso per elettromeccanici. E' un corso che
ha avuto un notevole successo, i giovani che si sono iscritti
all'inizio dei corsi hanno compiuto oggi la 3^ classe e si trovano
di fronte ad una scelta, o immettersi direttamente nel mondo del
lavoro come operai specializzati, oppure continuare gli studi. In
questo ultimo caso sono previsti due ulteriori anni di frequenza,
che non possono fare ad Aosta perché non esistono, ma debbono
spostarsi o all'I.P.R di Verrès, oppure fuori Valle.
Bisogna tener conto che al termine di questi 5 anni di studi
teorici e pratici c'è la possibilità attraverso un esame
integrativo di conseguire il diploma di perito elettrotecnico. Fino
ad oggi i giovani valdostani che volevano conseguirlo dovevano
recarsi fuori Valle; attualmente ci sono alcune difficoltà perché
non è così semplice per gli alunni che hanno frequentato la scuola
I.P.R. di Aosta recarsi in quel di Verrès, essendo i trasporti
pubblici organizzati per portare i lavoratori e gli studenti dalla
periferia verso il centro, e mancando invece di un'adeguata
organizzazione per portare i lavoratori e gli studenti dal centro
verso la periferia.
Mentre è valido il concetto di decentrare le scuole per
consentire agli alunni di ciascun bacino di utenza di avere la
scuola il più vicino possibile, sottraendoli così al disagio del
viaggio ed anche dei tempi morti che questo comporta, bisogna anche
fare attenzione che certi problemi non possono essere risolti in
modo così semplice solo decentrando, perché questo è un fatto
positivo, però può portare alle volte a delle difficoltà che sono
anche maggiori di quelle dell'accentramento. Basta pensare che il
bacino di utenza della città di Aosta non è limitato ai 40.000
abitanti della città, ma si estende ai Comuni limitrofi, da Sarre a
Saint-Pierre, Jovençan, Gressan, Saint-Christophe, Pollein e questi
Comuni rappresentano un bacino di utenza che si aggira ormai sulle
60.000 persone. Quindi c'è un problema grave. Sono certo che la
Sig.na Viglino prenderà a cuore questo problema tenendo nella
dovuta considerazione le difficoltà di questi ragazzi, anche perché
diversi di questi giovani che hanno frequentato questi primi tre
corsi presso l'I.P.R. di Aosta non sono residenti né ad Aosta né
nella cintura, ma addirittura in alcune vallate laterali, per cui è
assolutamente impossibile per loro pensare ad un pendolarismo dalla
loro residenza verso Verrès.
Per queste ragioni abbiamo ritenuto di farci interpreti delle
richieste di questi ragazzi e dei loro genitori per sapere se è
possibile trovare una soluzione adeguata per quelli di loro che
intendono proseguire gli studi, che non sia quella di essere
costretti a smettere al terzo anno.
PRESIDENTE:
Ha chiesto di parlare l'Assessore alla
Pubblica Istruzione Maria Ida Viglino, ne ha facoltà.
MARIA IDA VIGLINO - (U.V.):
C'est certainement un
problème mais dans les conditions actuelles de l'Instituts
Professionnel Régional d'Aoste, il est absolument impossible de
créer cette quatrième classe. En effet nous manquons déjà de locaux
pour les élèves qui ont fréquenté les cours pendant l'année
scolaire 1981-1982. De plus nous prévoyons une nouvelle
augmentation d'inscrits, qui sera supérieure au nombre d'élèves qui
quitteront l'I.P.R. cette année.
Il est question d'agrandir l'I.P.R.; nous avons demandé à la
Commune d'Aoste de nous permettre d'effectuer cet agrandissement et
il ne nous manque qu'un seul document pour que la Commission des
édifices scolaires d'Aoste puisse examiner ce projet. Lorsque
l'I.P.R. d'Aoste sera agrandi - et je pense que cela pourra se
faire dans un an et demi, au maximum deux ans - nous pourrons
réexaminer ce problème. Donc, pour le moment il faut aller à Verrès
pour fréquenter la quatrième et la cinquième année; là nous avons
institué, il
y
a déjà cinq ans, un Institut qui commence à
donner les résultats que nous espérions. De plus nous avons à
Verrès les enseignants qui correspondant aux nécessités d'une
quatrième et cinquième classe d'Institut Professionnel. En effet,
il n'y a pas seulement la question de créer des écoles, il faut
également disposer d'enseignants capables d'effectuer les cours qui
leur sont de mandés.
La Junte régionale a déjà examiné le problème; je ne peux encore
rien promettre, mais nous voulons organiser un service rapide
scolaire du type de celui déjà organisé entre Châtillon et
Pont-Saint-Martin pour permettre à la cinquième, sixième et
septième Communauté de mieux se distribuer dans le choix des écoles
qui leur sont proposées. Il sera peut-être possible d'instituer -
tout au moins pour une expérimentation d'un an - un service
scolaire qui pourra partir d'Aoste un peu plus tard que le service
normal, mais surtout qui pourra ramener les étudiants à Aoste, en
fonction de l'horaire scolaire de leurs cours à Verrès.
Evidemment il faut voir si le nombre des inscrits est suffisant
pour effectuer ce transport, car si nous n'avons que très peu
d'inscrits, cela ne sera pas possible. Pour le moment nous n'avons
que des indications de préinscriptions, si nous pensons que ce
service soit utile, il faudra envoyer une circulaire à tous les
élèves qui ont terminé leurs études en troisième, pour qu'ils
sachent que ce service de transport scolaire pourra être effectué,
si es inscriptions à Verrès atteignent un certain plafond.
PRESIDENTE:
Ha chiesto di parlare il Consigliere Martin,
ne ha facoltà.
MARTIN - (U.V.P.):
Per dire che sostanzialmente siamo
soddisfatti della risposta dell'Assessore. Ci rendiamo conto del
problema che esiste attualmente all'I.P.R.; ci ha fatto
indubbiamente molto piacere apprendere che si sta studiando un
nuovo progetto, quindi fra un anno, massimo due, questo problema
potrà essere rivisto alla luce del nuovo progetto dell'I.P.R..
Per quest'anno, come suggeriva l'Assessore Viglino, si dovrà
fare un qualcosa che permetta a questi ragazzi di incontrare il
minor numero di difficoltà. Forse questo servizio rapido scolastico
- come Lei lo ha chiamato - che mi pare sia già stato sperimentato
attualmente fra Châtillon e Pont-Saint-Martin con ottimi risultati,
può essere l'optimum per quest'anno sotto questo punto di vista. Mi
raccomando all'Assessore, anche a nome del Consigliere De Grandis,
di seguire questo problema perché come abbiamo detto
nell'interpellanza, al di là della frequenza della 4^ e 5^ classe,
c'è la possibilità tramite un esame integrativo di arrivare a
conseguire il diploma di perito che è ancora apprezzabile in Valle,
dove non abbiamo mai avuto scuole di questo tipo e quindi da sempre
i nostri studenti hanno dovuto recarsi fuori Valle.
PRESIDENTE:
Come abbiamo convenuto, terminiamo qui i
nostri lavori, che riprenderemo domani mattina alle ore 9,30 con
gli argomenti dell'Assessore al Turismo, Urbanistica e Beni
Culturali Pollicini.
La seduta è sospesa.
La seduta termina alle ore 20,17.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK