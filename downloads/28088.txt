Consiglio Regionale della Valle d'Aosta - Oggetto del Consiglio n. 177 del 31 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 177 del 31 luglio 1970 - Resoconto
OGGETTO N. 177/70 - Costruzione della nuova circonvallazione
Sud di Aosta. (Ritiro di Mozione)
Macheda (P.C.I.)
- Nel bilancio preventivo della Regione
del 1969 era stato approvato nel piano dei lavori la somma di 80
milioni per la costruzione della circonvallazione sud. È passato un
anno e mezzo, siamo nel mese di luglio del 1970 e non mi risulta
che i lavori siano iniziati. Abbiamo pertanto presentato questa
mozione per sapere quando si darà inizio a questi lavori.
Rollandoz
(D.P.)
- Qui rientriamo nel discorso
della grande viabilità e pertanto mi sembra che si debba un po'
proseguire, andare avanti col discorso iniziato questa mattina.
Il problema di questa circonvallazione sud, che partiva dalla
Via Voison e andava a collegarsi alla Grenade, era un problema
subordinato in linea di massima da questo Consiglio, in subordine
al tronchetto. Però, dato che, come si diceva questa mattina, per
questa Giunta il discorso del tronchetto è stato accantonato, il
problema di questa circonvallazione sud va rivisto sotto l'aspetto
di un'altra soluzione. Altra soluzione che si sta attualmente
delineando in linea di ampia massima, con la possibilità che,
partendo dalla strada che collegherà Aosta cavalcavia dipartendo
dalla parte a ponente della zona industriale, seguendo all'incirca
il tracciato del tronchetto e continuando come circonvallazione
nord fino a La Grenade. Pertanto i lavori non sono stati iniziati.
Come progetto di questa circonvallazione sud esiste soltanto un
progetto di ampia massima eseguito dall'assessorato ai lavori
pubblici, non esiste nessuna disponibilità di terreni.
Sarà cura di questa Giunta - ed è fermamente intenzionata di
portare avanti questo problema che si dimostra sempre più urgente -
studiare razionalmente la soluzione per, diciamo, scaricare
parzialmente il transito pesante dalla circonvallazione nord e
spostare questo transito pesante sulla circonvallazione sud. Come
notizia, posso dire che l'ANAS dovrebbe iniziare fra non molto
almeno uno svincolo alla Regione Grenade; faceva parte delle tre
opere concordate con il Comune di Aosta e l'ANAS e sono i due
sottopassaggi attualmente in esecuzione e questo svincolo a
forchetta. I lavori non sono ancora iniziati per problemi di
occupazione di terreni, ci sono state delle opposizioni.
Comunque questa interpellanza... non so, quasi quasi pregherei i
presentatori di ritirarla o, se non sono soddisfatti della
risposta, di mantenerla, comunque non impegna la Giunta per niente,
richiede solo alla Giunta delle informazioni.
Manganoni
(P.C.I.)
- Cioè, praticamente, prima di
iniziare questi lavori, allora intendereste avere i piani, i
progetti esecutivi di queste opere a cui avete accennato o no? O
sbaglio?
Rollandoz
(D.P.)
- Noi non possiamo ancora
procedere a fare dei progetti esecutivi, non è soltanto un problema
del Consiglio regionale ma anche un problema del Consiglio comunale
di Aosta e sappiamo che il Consiglio comunale di Aosta, in questo
momento, non può decidere; quindi noi stiamo studiando i progetti
di ampia massima da sottoporre anche al Consiglio comunale di Aosta
ma non possiamo ancora prendere decisioni definitive.
Montesano (P.S.D.I.)
- Allora che cosa decidono i
presentatori della mozione?
Manganoni
(P.C.I.)
- Noi chiedevamo delle
informazioni alla Giunta. Le abbiamo avute anche se sono così vaghe
vaghe, perché non potete avere i dati no?
Montesano (P.S.D.I.)
- Ha la sostanza dell'interpellanza
questa, quindi Macheda vuoi dire qualcosa?
Macheda (P.C.I.)
- Siccome l'Assessore ha chiarito la
faccenda e quindi noi ritiriamo questa mozione.
Montesano (P.S.D.I.)
- Va bene. Allora il punto 21 dovrà
essere discusso in seduta segreta, alla fine di questo pomeriggio,
e passiamo al punto 22.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK