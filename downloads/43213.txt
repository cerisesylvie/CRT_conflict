Consiglio Regionale della Valle d'Aosta - Oggetto del Consiglio n. 641 del 27 maggio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
LAVORO
Infortunistica - Previdenza - Tutela della salute
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 641 del 27 maggio 2021 - Resoconto
OGGETTO N. 641/XVI - Interpellanza: "Notizie in merito alla
possibilità per i lavoratori stagionali che provengono da fuori
Regione di ricevere la seconda dose vaccinale in Valle
d'Aosta".
Bertin (Presidente)
- Punto n. 51. Consigliere Lavy, per
l'illustrazione.
Lavy (LEGA VDA) -
La questione potremmo definirla
semplice: ho ricevuto diverse segnalazioni di casi che potrebbero
capitare, visto che in Valle d'Aosta soprattutto nel periodo estivo
avremo - si spera - diversi lavoratori stagionali che verranno a
fare la stagione nel territorio valdostano; il problema che mi è
stato sollevato riguarda proprio il ciclo di vaccinazione, perché
magari questi lavoratori stagionali potrebbero aver già fatto la
prima dose nella regione di appartenenza e il lasso di tempo in cui
dovrebbero fare la seconda capiterebbe proprio nel periodo in cui
sono in Valle d'Aosta.
Con questa interpellanza vorrei fare un poco di chiarezza,
chiedere se per questi lavoratori stagionali che devono fare il
richiamo sia prevista la possibilità di farlo nella nostra regione,
altrimenti quale possa essere la via da seguire per questi
lavoratori che dovrebbero nel caso tornare nella regione di
appartenenza e poi al massimo ritornare in Valle d'Aosta.
Presidente -
Per la risposta, l'assessore Barmasse.
Barmasse (UV) -
Grazie, consigliere Lavy, anche perché mi
dà l'opportunità di fare un minimo di chiarezza su questo argomento
che ovviamente è un po' all'ordine del giorno. Quindi alla domanda
"se esiste la possibilità per i lavoratori stagionali che
provengono da fuori regione di fare la seconda dose di vaccino nel
territorio valdostano", rispondo che la possibilità esiste, vista
l'ordinanza n. 3/2021 del Commissario straordinario per l'emergenza
Covid-19, Generale Figliuolo, si può procedere alla vaccinazione
non solo della popolazione residente ma anche di quella domiciliata
nel territorio regionale per motivi di lavoro, di assistenza
familiare o per qualunque altro giustificato e comprovato motivo
che imponga una presenza continuativa nella regione.
Alla domanda n. 2: "in caso di risposta affermativa al primo
quesito quale sia la procedura da seguire per i lavoratori
stagionali che desiderino fare la seconda dose di vaccino nel
territorio valdostano", la risposta è che coloro che abbiano
domicilio lavorativo nel nostro territorio e abbiano necessità di
fare la seconda dose in Valle d'Aosta, dovranno inviare il
certificato vaccinale attestante la prima dose di vaccino ricevuta,
completo di nome commerciale del prodotto utilizzato e il numero di
lotto, all'indirizzo mail della segreteria della struttura
complessa di Igiene e Sanità Pubblica "igiene.pubblica@uslvda.it"
che provvederà a contattare Info Vaccini per prenotare la seconda
dose e a comunicarla all'interessato. La criticità potrà sussistere
per la presenza di lavoratori stagionali provenienti da Paesi
extraeuropei, dove i vaccini utilizzati anti SARS-COV-2 possono
essere differenti da quelli da noi utilizzati.
Posso anche aggiungere che abbiamo appena avuto un incontro e ci
sarà una delibera della Giunta che verrà presentata probabilmente
lunedì fuori sacco, una delibera per un accordo diciamo generale,
quadro con le varie società, quindi Confartigianato, Confcommercio,
Confindustria, quindi con tutte le associazioni del lavoro, con
l'ADAVA, con coloro che operano nel turismo, e questo accordo
permetterà di fare le vaccinazioni direttamente nelle aziende- poi
come organizzarsi stiamo ancora vedendo - e questo permetterà
ulteriormente di vaccinare tutti i dipendenti che arrivano o da
fuori regione o anche da altri Stati.
Presidente -
Per la replica il consigliere Lavy.
Lavy (LEGA VDA) -
Grazie, Assessore, per la risposta,
sono soddisfatto di ciò che ha detto. È proprio una questione
riguardante essenzialmente la comunicazione di ciò che deve essere
fatto, proprio perché con tante ordinanze, con anche tante
delibere, per chi viene a lavorare qui è un momento un po' di
confusione generale, proprio perché ci sono tantissimi atti che
escono e in questo caso è, ripeto, necessario fare un'attenta
comunicazione.
Io credo che lunedì - quando nel caso uscirà questa delibera -
lei comunque possa comunicare nella maniera migliore qual è il
procedimento da seguire, perché comunque mandare una mail
all'Igiene Sanità Pubblica è un processo che deve essere fatto,
deve essere spiegato, però sicuramente i presupposti per fare
qualcosa di positivo ci sono e quindi la ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK