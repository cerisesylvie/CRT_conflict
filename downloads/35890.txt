Consiglio Regionale della Valle d'Aosta - Oggetto del Consiglio n. 223 del 13 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 223 del 13 novembre 2013 - Resoconto
OGGETTO N. 223/XIV - Interpellanza: "Interventi per la
soppressione definitiva della Commissione di coordinamento per la
Valle d'Aosta".
Président -
C'est une interpellation, la parole, pour
l'illustration, au collègue Ferrero.
Ferrero (M5S)
- Grazie Presidente.
La futura attività del Movimento Cinque Stelle in Consiglio sarà
concentrata sulla questione propedeutica alla discussione del
bilancio, vale a dire che cercheremo di introdurre degli argomenti
che riguardino la possibilità di risparmiare e quindi di diminuire
i tagli che sono stati annunciati o di destinare diversamente i
soldi. In questo caso, molto brevemente, parliamo della Commissione
di coordinamento - che, per chi non lo ricorda, è, tra virgolette,
una "commissione governativa", che doveva controllare
sostanzialmente le leggi della Regione, era mista statale-regionale
-, questa commissione da circa un decennio non funziona più. Noi
abbiamo anche rilevato una relazione della Corte dei Conti del
2012, che effettivamente richiama la Regione e dice:
"in tema di
organizzazione amministrativa, va richiamata l'attenzione su una
questione già segnalata nella relazione dell'anno precedente: si
tratta della vicenda relativa alla Commissione di coordinamento per
la Valle d'Aosta le cui funzioni di controllo sugli atti
amministrativi della Regione sono cessati da oltre un decennio,
malgrado ciò, la commissione non è stata soppressa e i suoi costi
di funzionamento continuano a gravare in parte sul bilancio
regionale e in parte sul bilancio statale"
. Allora, dato che
sono passati dieci anni, noi vorremmo riuscire a capire che cosa è
successo, se effettivamente c'è un ufficio con persone che stanno
lì e che cosa stanno a fare, perché effettivamente vengono pagate.
Ci risulterebbe che ci siano almeno due persone e addirittura anche
un dirigente, allora vogliamo sapere se questa notizia è ancora
fresca, oppure se è stato adottato qualche provvedimento in questo
senso. Grazie.
Presidente
- Grazie. Per la risposta, la parola al
Presidente Rollandin.
Rollandin (UV)
- Sì, grazie Presidente.
Il collega Ferrero ha giustamente richiamato questa situazione,
che correttamente ha riproposto, nel senso che la Commissione di
coordinamento aveva un senso in quanto era prevista dall'articolo
45 dello Statuto, poi modificato, con l'entrata in vigore della
legge 320 del 1994, che ha circoscritto il controllo di legittimità
prima ai soli regolamenti, e poi successivamente con l'entrata in
vigore della legge 3 del 2001, che invece ha abolito il controllo
di legittimità. Da quella data quindi rimangono in capo al
Presidente della commissione...perché oggi rimane il Presidente
della commissione, non c'è più la commissione, al quale sono
tuttora attribuiti alcuni compiti in tema di sospensione delle
cariche elettive nelle Regioni o negli Enti locali di persone che
in qualche modo siano sottoposte a procedimenti giudiziari o per le
quali siano state adottate misure di prevenzione ai sensi della
legge.
Per quanto riguarda i quesiti posti, quindi, questo va nella
direzione che lei aveva auspicato, cioè nel dire qual è il ruolo
residuale, è ben noto il fatto che presso la Commissione di
coordinamento vi sia tuttora del personale in servizio. Ci chiede
quante siano le unità di personale, non è un dato a disposizione
dell'Amministrazione regionale, considerato che si tratta di
personale dello Stato, così come a carico dello Stato è la
retribuzione di questo personale e della Presidente della
Commissione di coordinamento.
Infine, per quanto riguarda la soppressione della commissione,
la domanda, in effetti, noi l'abbiamo rivolta già allo Stato e deve
essere rivolta...trattandosi di organo statale, ma non solo, già
nella scorsa legislatura il 21 settembre 2011 il Consiglio
regionale ha approvato all'unanimità una risoluzione volta alla
soppressione della Commissione di coordinamento, invitando il
Governo italiano a procedere in tal senso. La risoluzione è stata
trasmessa prima al Governo dell'epoca nell'ottobre 2011 e poi al
"Governo Monti" nel mese di novembre 2011, chiedendo una
determinazione urgente diretta alla soppressione dell'organo e
suggerendo anche la strada della norma di attuazione...ed era un
modo per coinvolgere Regione e Stato...dello Statuto. La questione
è stata quindi portata all'attenzione della Commissione paritetica
nel mese di ottobre 2012 e che si è svolta con un approfondimento
tecnico-normativo tra il Ministero degli affari regionali, il
Ministero degli interni e la Regione, ma da quest'approfondimento è
emersa l'assoluta posizione di contrarietà del Ministero degli
interni all'ipotesi di soppressione della Commissione di
coordinamento e del Presidente della stessa. Questa è stata la
posizione per cui è stata fermata di fatto l'intesa che si voleva
ottenere, perché la Commissione paritetica...devono essere
d'accordo i Ministeri competenti, quindi abbiamo dovuto fermare a
quel livello. La questione tornerà quindi all'attenzione, noi la
riproporremo nella Commissione paritetica, che, purtroppo, non è
ancora ricostituita, perché aspettiamo sempre le nomine
ministeriali; noi l'abbiamo suggerito anche l'altro giorno
nell'incontro con il Ministro Delrio con i Parlamentari, perché noi
abbiamo nominato qui in aula i nostri tre rappresentanti da mesi,
ma non c'è ancora la commissione. La riproporremo con forza perché,
anche se non si riferisce ad un risparmio dell'Amministrazione
regionale, è un risparmio comunque a livello generale della parte
pubblica che si può fare.
Le segnalo infine che, rispondendo all'interpellanza del
Consigliere Bertin, nella seduta del Consiglio del 27-28 marzo
2013, ho fornito i dati relativi agli oneri sostenuti dalla Regione
per il funzionamento della commissione, che si riferiscono ai
locali, che sono 4.300 euro più spese di riscaldamento e
naturalmente la situazione degli uffici occupati dalla commissione
stessa; questa è la spesa a carico della Regione, quindi spero di
aver dato i dati che il collega chiedeva.
Presidente
- Grazie. Per la replica, la parola al collega
Ferrero.
Ferrero (M5S)
- Grazie Presidente.
Il Presidente Rollandin ha illustrato tutto quanto, rilevo
comunque, diciamo, o un'imprecisione, o un errore da parte del
rilievo che è stato fatto dalla Corte dei Conti, perché la Corte
dei Conti...cito testualmente:
"i costi di funzionamento
continuano a gravare in parte sul bilancio regionale e in parte sul
bilancio dello Stato"
, riguardo ai 4.000...certo 4.300 euro non
è una somma che possa cambiare i destini del bilancio della Valle,
però effettivamente noi ci terremmo che anche su questa questione
ci fosse magari anche, in assenza di un intervento dello Stato, una
presa di posizione del Consiglio regionale valdostano, tutti
assieme per fare pressione sull'eliminazione del solito ente, che a
questo punto sarebbe un ente sostanzialmente inutile...quindi va
bene...
Président
- Merci. Point 7 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK