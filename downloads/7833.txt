Consiglio Regionale della Valle d'Aosta - Oggetto del Consiglio n. 2233 del 25 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2233 del 25 settembre 1986 - Resoconto
OGGETTO N. 2233/VIII - "INIZIATIVE REGIONALI PER LA DIFESA
DELL'AMBIENTE". - (Reiezione di mozione).
PRESIDENTE:
Do lettura del testo della mozione presentata
dal Consigliere Viberti:
MOZIONE
CONSTATATO che in data 6 agosto 1986 è stato assegnato al
Presidente della Giunta Augusto Rollandin il "premio Attila" quale
rappresentante del Governo regionale per provvedimenti, opere od
attività che hanno inciso o incideranno profondamente in modo
negativo sull'ambiente della Valle d'Aosta;
CONSIDERATO che tutta la Giunta regionale fa invece sempre
professione di massimo rispetto per il territorio della nostra
Regione, salvo le compatibilità con le attività promozionali di
certe società di impianti a fune;
AL FINE di affermare che l'elmo cornuto del barbaro Unno
Attila sarebbe stato meglio in testa ad altri e che la nostra
Amministrazione vuole porsi all'avanguardia in fatto di
ecologia;
Il Consiglio regionale della Valle d'Aosta
IMPEGNA
la Giunta regionale:
1) a presentare, allegato al bilancio di previsione per il 1987,
un programma biennale di risanamento ambientale che preveda
interventi di disinquinamento di acqua, aria e terra; l'istituzione
di parchi regionali; opere di rimboschimento, opere di ripristino
di luoghi deturpati da strade, cave, ecc...; lo studio dei fenomeni
delle piogge acide, ed ogni altro tipo di intervento specifico in
difesa dell'ambiente;
2) a portare all'esame del Consiglio regionale entro la fine del
1986 i già predisposti disegni di legge relativi all'istituzione
dei parchi regionali del Mont Avic e del Poignon;
3) a predisporre un disegno di legge relativo all'uso delle
piste forestali che normi rigorosamente il traffico sulle medesime,
riservandolo ai soli mezzi della forestale ed ai mezzi che
intervengono per motivi di servizio antincendio;
4) di inviare copia dei presenti provvedimenti entro dicembre,
con la richiesta di un riesame dell'assegnazione dell'ambito
titolo, all'Associazione Italiana per il World Wildlife Found, Via
Salaria n. 290 - 00193 Roma.
PRESIDENTE:
Ha chiesto di illustrare la mozione il
Consigliere Viberti, ne ha facoltà.
VIBERTI - (N.S.):
È un peccato che si debba discutere in
così poco tempo una proposta di questo genere. Sono certo che ci
sono dei colleghi che avrebbero molti argomenti e proposte da
portare in proposito. D'altra parte abbiamo preso un accordo,
ancora una volta la nostra disponibilità è maggiore di quella della
maggioranza, per cui cercherò brevemente di dire per quale motivo è
stata presentata questa mozione.
La nostra Regione non si è distinta, agli occhi della
informazione a livello nazionale, per quello che riguarda la difesa
dell'ambiente. Anche se altrove si fanno cose peggiori, la nostra
Regione è balzata agli onori della cronaca e non solo per il
tracciato autostradale, ma per tutta la polemica relativa al Parco
nazionale del Gran Paradiso, per tutta una serie di interventi che
vengono fatti sul territorio della nostra Regione, che sembrano più
determinati dalla gran mole di denaro a disposizione, che non da
reali necessità di intervento.
Questo ha fatto sì, che in assenza anche di provvedimenti fra
cui l'istituzione di parchi regionali, di oasi di protezione o
studi particolarmente interessanti, il WWF producesse, insieme ad
altre associazioni protezionistiche, al Presidente della Giunta
regionale questo famigerato Premio Attila, che è già stato vinto
negli anni passati da dei nemici della natura.
Personalmente non ritengo che il Presidente della Giunta sia un
nemico della natura, semplicemente si trova a prendere tutta una
serie di provvedimenti, per la carica che riveste, e non riesce a
fermare le vere "furie" che sono presenti nella nostra Regione.
Esse sono il capitale privato, sono certi interessi legati alla
imprenditoria privata, sono gli interessi legati all'autobilancio
che la nostra Amministrazione ha a disposizione.
Devo dire la verità: sono rimasto dispiaciuto di quello che è il
premio conferito al Presidente della Giunta, anche se non posso non
cogliere gli aspetti umoristici della questione; d'altra parte non
è un onore per la nostra Regione avere avuto questo premio, e
siccome, anche se sono all'opposizione, quando esco dalla Valle
d'Aosta sono prima di tutto un valdostano, parte di quell'elmo
cornuto è finito anche sulla mia testa.
Pertanto, per dimostrare che la nostra Regione non ha quelle
intenzioni che invece le vengono attribuite, abbiamo pensato di
proporre alla Giunta regionale un impegno, attraverso questa
mozione, per far revocare questo premio così conquistato.
Proponiamo di presentare, allegato al bilancio di previsione che
verrà presentato per il mese di novembre, un programma di
risanamento ambientale, che preveda vari tipi di intervento. Fra
l'altro, parte di questi interventi sono cose che già in realtà
facciamo, per cui non ci sarebbero difficoltà a compilare un
programma di questo genere per portare finalmente in discussione
quei due disegni di legge che già la scorsa legislatura erano stati
predisposti e che erano, ricordo, uno dei pegni che l'allora
Presidente aveva messo come scambio rispetto ad un atteggiamento
unanime del Consiglio nei confronti di una legge statale di
iniziativa regionale, relativa al Parco nazionale del Gran
Paradiso. Una delle cose che erano rientrate nei "pourparlers"
relativi alla votazione, che fu poi unanime, di una legge che
peraltro non ci trovava completamente consenzienti rispetto alle
scelte, era stato proprio quello che c'era un impegno che aveva poi
addirittura portato alla iscrizione per la discussione nelle
Commissioni di questi due disegni di legge. Non si capisce per
quale motivo, questi due disegni di legge sono rimasti lì e non
sono andati avanti.
Un'altra cosa che ci sta particolarmente a cuore e che
all'interno del nostro gruppo è stata molto dibattuta, è quella
dell'uso che si fa delle piste forestali. Vorremmo che non si
arrivasse per queste all'uso che si fa per le strade interpoderali;
siccome le piste forestali sono costruite interamente con denaro
pubblico (al contrario di molte strade interpoderali che sono
invece costruite da consorzi) non ci dovrebbero essere delle
difficoltà ad impedire a chicchessia, salvo per motivi di servizio,
l'uso di queste strade, perchè più volte in questo Consiglio si è
dibattuto sul fatto se le piste forestali fossero o meno costruite
solo con gli intendimenti di difesa e "exploitation" del bosco, con
criteri di cura e selezione della vegetazione, e di difesa dagli
incendi. Ci è sempre stato risposto che l'unico obiettivo è quello
di permettere uno sfruttamento del bosco, confacente a quelle che
sono le sue dimensioni, per avere dei boschi sempre migliori,
selezionati e difesi dal pericolo degli incendi. Allora riteniamo
che queste strade debbano essere utilizzate solo a questo scopo, a
differenza di molte strade interpoderali, che vengono utilizzate in
alcuni casi, giustamente, a servizio di alpeggi e di attività
produttive in alta montagna, ma purtroppo molto spesso solo da
coloro che (fra virgolette) possono e fanno mangiare la polvere a
tutti gli altri che (fra virgolette) non possono e si recano in
montagna a piedi.
Vorremmo che su queste strade non ci fossero distinzioni di
sorta, e che queste siano usate soltanto per lo scopo per cui sono
state costruite, cioè la difesa antincendio, e quindi accessibili
solo a mezzi della forestale e mezzi antincendio che devono
percorrerle, oltre che ad eccezioni motivate, per le quali dovrebbe
essere ben specificato chi sono gli aventi diritto.
Se la Giunta fa tutte queste cose, credo che l'invio di questa
documentazione non potrebbe che far revocare il premio ricevuto e
dimostrare che l'Amministrazione regionale, anche se su altri temi
fa delle scelte che possono compromettere il territorio della
Regione, ha comunque anche la capacità di intervenire a difesa del
proprio territorio, addirittura per migliorarne la qualità.
Credo pertanto che la maggioranza non possa non votare l'impegno
che le si chiede di assumere nella parte deliberativa della
mozione, impegno che al contrario la qualificherebbe sotto quel
profilo, perchè la pubblicità che ci siamo fatta sugli organi di
informazione è quella che è. Non siamo stati capaci di contrastare
questa immagine di questa maggioranza che fa scelte sbagliate, e
oggi possiamo porvi rimedio con questa mozione.
Qualcuno parla del Papa: vorrei ricordare che lo stesso Giovanni
Paolo II - e qui è stato dato poco rilievo a questa frase - ha
criticato ad esempio l'uso che si fa dell'elicottero per
raggiungere (...INTERRUZIONE...)
Certo, come poteva dire delle cose cattive il primo uomo della
Chiesa cattolica, ci mancherebbe altro. Non è per fortuna a livello
di altri, che dicono di essere democratici e soprattutto cristiani:
lui perlomeno pare che in quelli che sono i principi del
Cristianesimo ci creda e li rispetti. Che poi abbia anche ricevuto
l'obolo di S. Pietro, questa è una cosa accessoria rispetto a
questo, e noi senz'altro dal punto di vista della pubblicità (fra
virgolette) abbiamo ricevuto molto di più di quello che gli sforzi
dell'Assessore Borbey - peraltro considerevoli - possono
portarci.
Non possiamo certo paragonare l'impatto a livello di
informazione tra il viaggio di un Papa e le conferenze fatte a
Bruxelles o dove può l'Assessore Borbey.
Ripeto che l'impegno che chiediamo con questa mozione è un
impegno che penso la Giunta regionale si possa prendere, per cui
siamo in attesa di sentire quali sono le volontà dell'esecutivo,
nonchè i suggerimenti - se ci sono - da parte di colleghi che
senz'altro potrebbero aggiungere altri impegni per questa
Giunta.
Si dà atto che alle ore 12,46 riassume la Presidenza il
Presidente Giovanni Bondaz.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Crediamo che non debba fermarsi a
delle battute il commento sull'assegnazione del Premio Attila al
Presidente della Giunta, ma che si debba essere seriamente
preoccupati dell'immagine che la Valle d'Aosta dà di sè stessa per
quanto riguarda la conservazione dell'ambiente e del territorio.
Del resto, non credo di dire oggi una cosa diversa di quanto detto
in tante altre occasioni, sulla necessità non tanto di migliorare i
nostri strumenti di intervento sul territorio regionale, il che è
cosa necessaria, ma soprattutto di disporre complessivamente di una
serie di strumenti e di mezzi per il controllo complessivo del
territorio e per valutare seriamente, scientificamente, gli
interventi che fa l'Amministrazione regionale in primo luogo, ma
anche i privati, sul territorio della nostra Regione.
Non ritengo che si debba aprire una discussione sulle
motivazioni che hanno portato a questo cosiddetto premio, tuttavia
la preoccupazione perchè questa immagine all'esterno continui a
persistere, deve essere una preoccupazione effettiva. Non aggiungo
altro.
Il contenuto della mozione per molte parti è condivisibile
perchè va nella direzione di promuovere iniziative e strumenti per
dimostrare una attenzione diversa, rispetto al passato, della
Regione Valle d'Aosta nei confronti del territorio e
dell'ambiente.
Voglio approfittare di questa mozione per sollevare un problema
che è, e potrebbe essere, una occasione per dimostrare questo
diverso atteggiamento della Valle d'Aosta, e mi riferisco al piano
paesistico che le Regioni debbono predisporre entro il 31 dicembre
di quest'anno a seguito dell'entrata in vigore della cosiddetta
legge Galasso.
Sarebbe davvero un errore che si accumula ad altri, se
arrivassimo a quella scadenza senza il piano paesistico, e sono
particolarmente preoccupato del fatto che, a differenza di altre
Regioni, qui non si sia ancora discusso di che cos'è il piano
paesistico, di qual è la metodologia che questa maggioranza e
questa Giunta propongono per arrivare alla stesura di un piano
paesistico, nè ci sono stati convegni o dibattiti in quest'aula che
consentissero già di avere le linee, gli intenti relativamente a
questo problema, che è un problema nodale.
Fra l'altro, se vogliamo anche non fare riferimento alla legge
Galasso, basterebbe ritornare al 1960, alla legge urbanistica n. 3,
che prevedeva la predisposizione di un piano urbanistico regionale,
e via dicendo. Anche altre leggi regionali, ad es. la legge n.
14/77, prevedevano la necessità di uno strumento di questo tipo.
Ora, al di là della legge Galasso, vi è oggi l'assoluta necessità
di una strumentazione di questo tipo, ed è inconcepibile che si
proceda con indifferenza rispetto a questo tema; è inconcepibile
che non si conosca oggi in che modo arriveremo a dotarci di uno
strumento così necessario.
Le risposte io le attendo. Come opposizione siamo solo in grado
ogni tanto di consultare le delibere di Giunta e di scoprire di
volta in volta incarichi prestigiosi quanto costosi per consulenze
alle Giunte regionali in merito a problemi anche di carattere
territoriale, ma i risultati di queste consulenze ci sono? Perchè
la discussione non viene portata al dibattito in Consiglio o in
Commissione? Sono elementi che potrebbero favorire da parte di
tutti la crescita sulla consapevolezza, sulla assoluta necessità di
una strumentazione di quel tipo.
Voglio concludere questo discorso affermando, con una nota
pessimistica, che secondo noi questa Giunta e questa maggioranza
non predisporrà il piano paesaggistico regionale per la fine del
1986, a meno che non si voglia per la fine dell'anno contrabbandare
per piano paesaggistico regionale qualche carta colorata, il che ci
farebbe fare anche sul piano tecnico e scientifico una pessima
figura che si aggiungerebbe alle altre. Quindi, ed è anche questo
un invito che faccio al di là della posizione ovviamente polemica
per i ritardi che ci sono, è particolarmente necessario che si
predisponga prima e in tempi rapidi - con un impegno anche
interdisciplinare delle varie componenti che governano il
territorio regionale perchè questa è la complessità che ha oggi la
questione ambientale e paesaggistica - una metodologia seria e un
documento serio da cui possa trasparire quale è l'effettiva volontà
della Regione Valle d'Aosta rispetto a questo tema.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Non entro nel discorso del merito
del Premio Attila, perchè nelle motivazioni erano citati anche
alcuni elementi che dovevano essere considerati in maniera diversa;
vedi ad esempio quello dell'autostrada, su cui abbiamo una
posizione ben precisa, e sulla quale abbiamo espresso anche in
questa sede degli apprezzamenti per quanto si cerca di fare per
evitare un impatto di questa opera stradale sul territorio della
nostra Regione.
Il discorso che si fa sull'ambiente è un discorso sempre molto
difficile; si tratta di incidere su una realtà che a volte ha delle
rispondenze molto limitate. Non è che la nostra collettività sia
permeata di una coscienza ecologica molto accentuata, ci sono
ancora delle sacche di diffidenza nei confronti del problema
ambientale, ci sono ancora dei passi avanti da fare per far sì che
questo discorso della tutela dell'ambiente trovi una rispondenza in
quelle che sono fasce consistenti della nostra opinione
pubblica.
È un discorso a lunga scadenza, che presuppone una opera
diuturna di convincimento che non è sempre facile fare; fanno presa
sull'opinione pubblica alcuni aspetti dell'attività dell'ente
regionale, altri ne fanno molto meno. Bisogna considerare però che
in questo, alcuni passi avanti sono stati fatti: la creazione
dell'Assessorato alla tutela ambientale, seppur con un taglio che
non condividiamo, questa competenza che mancava è stata finalmente
recepita come patrimonio del modo di essere della nostra
Regione.
Esistono in questo settore ritardi ed anche elementi limitativi
che non possiamo non sottovalutare. Uno dei discorsi che avevamo
sollevato in quest'aula era quello dell'elettrodotto Superphoenix.
Sappiamo che questo è uno degli elementi di maggior turbativa, non
tutte le responsabilità sono addebitabili alla nostra Regione, dico
solo che un approccio di tipo diverso verso questo problema avrebbe
forse consentito di evitare alcuni danni paesaggistici che si sono
verificati poi in maniera massiccia.
Perchè faccio questo discorso di tipo generale? Lo faccio perchè
mi sono accorto che, anche rispetto all'elettrodotto,
Amministratori regionali della nostra Valle, Amministratori
comunali, hanno una sensibilità molto limitata. Il discorso del
Superphoenix è la testimonianza di un ritardo di una presa di
coscienza su certi argomenti. Si è usato poco l'elicottero nella
costruzione del Superphoenix perchè in certi casi le
Amministrazioni comunali hanno privilegiato la costruzione di
strade anzichè utilizzare questo mezzo. È un elemento su cui
dobbiamo meditare perchè se anche coloro che sono più a contatto
con le collettività locali non si fanno carico di promuovere una
azione di tutela ambientale e paesaggistica di un certo tipo, non
possiamo poi pretendere che tutto venga calato dall'alto.
Ricordo che quando salii per un sopralluogo con l'Assessore
all'ambiente, Perrin, sul colle di Dondena, il Sindaco di quel
luogo ci disse: "Siamo arrivati fin quassù in macchina, perchè non
dobbiamo arrivare anche sull'altro colle?" Queste parole stanno a
testimoniare una mentalità, che è frutto anche di un certo modo di
interpretare la realtà valdostana. Sappiamo quante conflittualità
ci siano state fra il modo di essere del contadino e la strada: la
strada è stata sempre considerata come un mezzo per favorire un
certo tipo di miglioramento della vita del contadino, probabilmente
questo retaggio di tipo culturale pesa ancora su alcune persone e
quindi determina considerazioni che non sono più valide nel momento
attuale e nella nostra realtà. Sono dell'avviso che di questo
discorso della politica sul piano paesistico, al di là di singoli
interventi come quello giustamente sollecitato dal Consigliere
Tonino, siano da definire i contorni, soprattutto i contenuti di
una politica ambientale più precisa, più dettagliata. La creazione
di un Ministero a livello nazionale, cosa che non è stata detta, ma
che va sottolineata, di un Ministero finalmente con capacità
operative, predisposto alla tutela ambientale, presuppone un
atteggiamento delle Regioni di un certo tipo, perché non vorrei che
in questo senso calassero dall'alto provvedimenti che invece
dovremo assumere noi direttamente.
Mi permetto di sollecitare in questa sede, con molta serenità,
perchè mi rendo conto che il discorso è complesso, la definizione
del problema del Parco Nazionale del Gran Paradiso, perchè non
vorrei che, preso dai sacri furori del neofita, il nuovo Ministro
all'Ecologia e Tutela Ambientale ci propinasse un provvedimento che
è in contrasto con la realtà della nostra Regione ed anche con il
modo di concepire l'esistenza di un parco sul nostro
territorio.
Forse un suggerimento che mi permetto di fare rispetto a questa
mozione, che ha un po' il senso della provocazione che il
Consigliere Viberti ogni tanto inserisce - giustamente - nei suoi
interventi, è di sfrondarla da ogni accento polemico anche nelle
premesse, e di poter concordare un testo che dia alcune linee di
comportamento non solo all'Amministrazione, ma all'Amministrazione
generale, perchè bisognerebbe anche fare un discorso sul modo di
essere di certi funzionari della Regione. Qui non sempre le colpe
sono solo a livello politico, ci sono anche delle colpe che
travalicano le potestà dell'Assessore e che vanno ricercate a
livelli inferiori. Inviterei ad un minimo di riflessione su un
problema così importante, per cui mi permetterei di suggerire
(senza formalizzare la proposta) una breve sospensione del
Consiglio per evitare che su questo argomento ci possano essere
delle divaricazioni fra maggioranza e minoranza.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je dois avouer que l'argument soulevé
par la motion est très complexe, puisqu'il va embrasser toute une
série de domaines.
Si vous me permettez une minute de plaisanterie, le problème du
casque d'Attila a embarrassé beaucoup de monde. J'étais plutôt
préoccupé au moment où on a accordé ce casque, car j'ai pensé qu'à
l'intérieur du Conseil il n'y avait que trois personnes qui
n'étaient offensées de ce casque: Rolando, Lanivi et moi. M.
Rolando, il avait des problèmes de mesure, on ne pouvait pas lui
confier le casque; M. Lanivi avait des problèmes avec la nouvelle
usine de Gignod, et quant à moi, je peux tranquillement, en tant
que vétérinaire, supporter les cornes des autres.
J'était de l'avis que l'on pourrait même l'adresser à une autre
personne cette prime du casque avec les cornes: M. le Président des
batailles des reines.
Mais au-delà de dire des plaisanteries, je crois que le problème
de la défense du territoire sera l'objet d'une réflexion qu'au
niveau d'Administration régionale nous voulons faire avec une
conférence qui se tiendra au printemps de l'année prochaine. A
cette occasion, on pourra faire un résumé de la politique suivie
dans les différents domaines, pour souligner ce que
l'Administration régionale a prévu de réaliser, et prévoit encore
de porter de l'avant dans ce domaine. En même temps on verra les
investissements faits dans les différents secteurs par rapport à
ceux des autres Régions, ce qu'on a déjà réalisé dans le domaine de
la pollution de l'air, des eaux et du territoire, c'est-à-dire on
aura la possibilité d'examiner dans les faits concrets ce qui s'est
passé et ce que nous avons l'intention de faire.
A la fin de cet examen comparé on pourra en tirer des
conséquences sérieuses, et pour l'ensemble des investissements on
aura là des surprises, lorsqu'on voit les buts qu'on a pu atteindre
en Vallée d'Aoste par rapport aux autres Régions.
On invitera là toutes les autres Régions et les représentants
aussi des autres associations, afin qu'ils puissent examiner avec
les données sous la main.
En ce qui concerne le Superphoenix, il s'agit là d'un choix que
la Junte régionale ne souhaitait pas, et si à la fin il y aura
encore toute une série de requêtes à l'égard du Superphoenix, la
Junte envisagera de présenter au gouvernement le projet d'éliminer
le Superphoenix, pour voir ce qui se passe pour le restant de
l'industrie dans le nord de l'Italie.
Les lois sur Poignon et Mont Avic avaient été déjà rédigées, on
attendait d'avoir l'avis des Communes, et on croyait qu'au moins au
niveau de rapports entre Administration régionale et Administration
communale il y ait la possibilité d'examiner ensemble l'avis sur un
projet de loi.
Je ne cache pas que malheureusement le fait qu'il y ait encore
des questions avec le problème du Parc National du Grand Paradis,
va influencer négativement l'ensemble du projet, vis-à-vis de ce
que pensent les personnes qui vivent dans les Communes concernées,
qui ne voudraient pas se trouver dans la même situation qu'à
présent elles sont en train de vivre par rapport à ce qui se passe
avec l'état.
Nous examinerons ensemble les réponses des Communes par rapport
au projet de loi sur le parc.
Pour les pistes forestières, là chacun va professer l'écologie.
Moi je crois que l'unique personne qui peut revendiquer le rôle
d'écologiste c'est qui travaille la terre: tous les autres n'étant
que des personnes qui aiment la nature, qui ont des faiblesses
vis-à-vis de certains arguments. Parfois il arrive qu'un tas
d'écologistes de certaines villes viennent chez nous, vont faire
des listes de ce qu'il faut défendre, sans examiner absolument
quelle est la vie de l'unique animal qui n'est pas défendu:
l'homme.
J'aimerai que sur ce thème il y ait la possibilité d'avoir un
échange d'idées avec les agriculteurs, qu'on fasse un référendum
avec les personnes concernées. Avec ça, je ne veux pas dire que
l'ensemble des mesures dont on a déjà discuté, qu'il fallait
prendre vis-à-vis de certaines pistes, que d'autres Conseillers ont
déjà soulevées, n'étaient pas nécessaires. Il y a quelque temps,
l'ensemble des travaux était fait en vitesse, pour dire dans un mot
ce qui se passait.
On a apprécié le fait qu'il y ait un changement d'attitude face
à certains problèmes, et on partage la plupart de ce qui a été dit,
surtout à l'égard de la méthode d'examiner certains problèmes. Je
crois que là la méthode est importante.
Dans son ensemble les problèmes qui ont été soulevés, nous
trouvent d'accord, par exemple je reviens au problème de la
pollution des eaux; là on a présenté, il y a quelques jours, un
programme concernant Aoste. On partage donc l'idée que ce soit
nécessaire de donner une réponse à toute une série des requêtes;
cela vaut aussi pour le problème soulevé par M. Tonino sur les
échéances de la loi n. 431 vis-à-vis de la loi Galasso.
Je veux seulement souligner le fait qu'en tant qu'Administration
régionale on a participé aux conférences que les différentes
Régions ont organisées à ce sujet, pour comprendre la façon
d'arriver à dresser un plan "paesaggistico".
Tout en partageant le but de cette initiative, on s'abstiendra
sur la motion, et on annonce dès maintenant qu'il y aura la
possibilité dans le printemps prochain de faire un résumé des
initiatives prises jusqu'ici dans ce domaine et de discuter sur
l'ensemble de la politique du milieu.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI - (N.S.):
Certo che qui per venire incontro alle
esigenze del funzionamento dei lavori del Consiglio, si rischia di
lasciar passare sotto silenzio certi atteggiamenti. E non parlo
della parte umoristica che è stata particolarmente interessante, ma
mentre mi ero totalmente astenuto da fare alcune considerazioni che
più volte hanno provocato delle pesanti polemiche, il Presidente
della Giunta si mette a ribadire dei concetti che abbiamo
contestato più volte. Ne dico una solo per mettere il punto su
questo modo di rispondere. I parchi regionali sono un problema
perchè c'è ancora il Parco Nazionale del Gran Paradiso. Ma se
dobbiamo istituire dei parchi regionali, saremo noi a gestirli. Non
voglio andare oltre, ma ancora una volta si fanno dichiarazioni di
intenti, ma in realtà non si prende un atteggiamento corretto.
Spero che questa conferenza sarà organizzata, e saranno invitate
tutte le persone che merita di far partecipare ad un dibattito di
questo genere, però non sono assolutamente soddisfatto perchè vedo
che nella pratica purtroppo le cose non marciano nella direzione
giusta. Nonostante tutto, non solo a livello di immagine, stiamo
guastando la Valle d'Aosta, ma anche nella realtà, senza andare a
cercare il solito discorso relativo all'autostrada e al
Super-phoenix. Si aprono delle ferite che non si sa se verranno
rimarginate. La questione del Col Checrouit ad esempio, lo studio
presentato dalla Val Veny, che mi sono preso la briga di andare a
leggere, dopo avere ricevuto l'opportuna autorizzazione
dell'Assessore, (studio presentato dalla Val Veny, non da Nuova
Sinistra) dimostra che non solo il Col Checrouit è in una
situazione di stabilità idrogeologica precaria, ma il versante
della Val Veny, quello apparentemente meno compromesso, risulta
invece dallo studio essere nelle condizioni più gravi. Questa
Amministrazione invece permette che si costruisca un impianto di
innevamento artificiale, senza sapere quali saranno le conseguenze
sul comprensorio. Lo studio ci dimostra che questo impianto che
dovrebbe partire nel mese di dicembre, avrà grosse difficoltà a
funzionare.
Se diciamo che non ci meritiamo questo premio, dobbiamo
dimostrare che è vero che non ce lo meritiamo. Ma allora certi
provvedimenti non devono essere presi e non si doveva tornare
indietro rispetto a un certo atteggiamento giusto, preso dalla
Giunta regionale con la delibera dello scorso anno relativa al Col
Checrouit.
Purtroppo lo ripeto, il Presidente della Giunta, che non ritengo
personalmente compromesso da questo punto di vista, forse lui è
molto più contadino di me, però si lascia forse sopraffare da
quelli che sono interessi legati non al territorio, ma legati alla
speculazione, e pur facendo dichiarazioni di intenti che vanno in
una direzione, nella pratica lascia che le cose vadano in
un'altra.
Sono spiaciuto di dover chiedere la votazione integrale della
mozione e di non poter accogliere quelle che erano le interessanti
proposte del Consigliere Torrione, ma d'altra parte a cosa serve
impegnarsi nella polemica, accettare la strozzatura del dibattito,
evitare di andare a toccare certi temi, quando poi in risposta si
ha, da una parte, che siccome non ha picchiato te, picchiano gli
altri, e poi, dall'altra, le cose continuano ad andare sempre nello
stesso modo.
Non aggiungo altro perchè l'ora è tarda, ma mi riprometto di
ripresentare una iniziativa analoga, magari se i colleghi
dell'opposizione vorranno farlo, prepariamo assieme una iniziativa
da sottoporre al Consiglio.
PRESIDENTE:
Pongo in votazione la mozione in oggetto:
ESITO DELLA VOTAZIONE
Presenti: 28
Votanti: 10
Favorevoli: 10
Astenuti: 18 (Beneforti, Bondaz, Borbey, Chabod, De Grandis,
Faval, Fosson, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin e Tamone)
Il Consiglio non approva
PRESIDENTE:
Data l'ora tarda, i lavori sono sospesi.
Riprenderanno alle ore 16. La seduta è tolta.
La seduta termina alle ore 13,29.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK