Consiglio Regionale della Valle d'Aosta - Oggetto del Consiglio n. 1483 del 25 settembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1483 del 25 settembre 1985 - Resoconto
OGGETTO N. 1483/VIII - VIABILITA' CONCERNENTE LA FRAZIONE
ECHALLOD DEL COMUNE DI ARNAD. (Interrogazione con risposta
scritta).
PRESIDENTE
: Do lettura dell'interrogazione con risposta
scritta presentata dal Consigliere Maquignaz:
INTERROGAZIONE CON RISPOSTA SCRITTA
In data 10 gennaio 1985, perveniva al sottoscritto, come agli
altri capigruppo, un esposto a firma della Signora Cleme Varisella
e di numerosi altri abitanti della frazione Echallod del Comune di
Arnad, per lamentare il disagio per l'accesso alla località,
provocato dall'inadeguatezza dell'antico ponte sulla Dora per il
transito dei veicoli. Avevo promesso il mio personale
interessamento ai firmatari di quel documento, perchè ritengo sia
giusto da parte dell'Amministrazione regionale venire incontro alle
necessità delle popolazioni che hanno mantenuto l'attaccamento alla
terra e ai valori della nostra civiltà agro-pastorale. E'
certamente opportuno non alterare le caratteristiche del ponte, che
ne fanno uno dei manufatti più interessanti della nostra
architettura, in quanto derivazione medievale diretta, come altri
ponti della Valle di Gressoney, del ponte romano di
Pont-Saint-Martin. Le esigenze della popolazione di Echallod
debbono però passare in primo luogo, sia collegando direttamente la
frazione con il capoluogo comunale, sia rispettando i terreni
agricoli, minacciati dalla realizzazione della strada HôneIssogne.
C'è da rammaricarsi che, anche per il sopravvenire di eventi che
hanno turbato il normale andamento della vita pubblica regionale,
sia trascorso inutilmente tanto tempo dal 21 marzo 1982, data del
primo esposto inviato dalla popolazione all'allora Presidente della
Giunta regionale, senza che sia stata trovata una soluzione.
La popolazione di Echallod ritiene di non aver trovato adeguata
soluzione ai problemi della viabilità di accesso alla frazione,
anche dopo le spiegazioni fornite dall'Assessore per i Lavori
Pubblici in r-sposta ad una recente interpellanza. Per questo
motivo, in data 30.5.1985, mi è stata indirizzata una nuova
lettera, nella quale viene sollecitato il mio intervento. In essa è
detto tra l'altro che "la popolazione ribadisce la necessità
indiscutibile di un ponte nuovo adatto al traffico odierno, ma
nello stesso tempo rinnega l'utilità di una "autostrada" in mezzo
ai campi, la quale porterebbe al villaggio solo svantaggi, come
perdite di terreno, impossibilità di condurre le mucche al pascolo
(esse non possono camminare tra camion, auto, ecc. ecc.). Al
contrario, una strada di dimensioni ragionevoli, costruita lungo la
Dora Baltea (dai Montillon a Echallod inferiore), dove ora ci sono
problemi di viabilità dei mezzi pesati delle varie imprese site nei
dintorni, senza creare danni e disagi alla popolazione".
Con riferimento a quanto sopra prospettato dalla popolazione di
Echallod, il sottoscritto Consigliere regionale
INTERROGA
il competente Assessore per sapere:
1) se ritiene possibile la costruzione di un nuovo ponte sulla
Dora, secondo la richiesta della popolazione di Echallod;
2) quali potrebbero essere i tempi necessari per la costruzione
del nuovo ponte e le possibilità di un suo finanziamento a carico
regionale;
3) in caso di risposta negativa al punto primo,
q
uali
sarebbero i motivi che sconsiglierebbero la costruzione di un ponte
nuovo;
4) quali sono le risposte che la Giunta intende dare
all'opposizione manifestata dagli abitanti di Echallod contro la
realizzazione della cosiddetta "autostrada" che sacrificherebbe
parecchio terreno agricolo, e quali le garanzie che verranno
rispettati gli interessi degli agricoltori della zona.
PRESIDENTE
: All'interrogazione in oggetto è già stata
data risposta scritta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK