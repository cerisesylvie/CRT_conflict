Consiglio Regionale della Valle d'Aosta - Oggetto del Consiglio n. 3292 del 15 marzo 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3292 del 15 marzo 2018 - Resoconto
OGGETTO N. 3292/XIV - Interpellanza: "Inserimento delle cure
odontoiatriche all'interno dei nuovi LEA".
Grosjean (Président) -
Point n° 5 de l'ordre du jour. La
parole au Conseiller Chatrian pour l'illustration.
Chatrian (ALPE) -
Abbiamo voluto nuovamente presentare
questa iniziativa a seguito del dibattito che abbiamo affrontato e
fatto circa due mesi fa, paragonando il sistema Valle d'Aosta per
quanto riguarda le cure gratuite dei dentisti, cure
odontoiatriche... tante erano le mancanze, le lacune, i non
aggiornamenti e oltretutto non c'era una presa di posizione visto e
considerato che ad oggi le persone che usufruiscono di queste cure
sono veramente poche in Valle d'Aosta (circa 130). Avevamo
sollecitato il collega Bertschy proprio di prendersi in carico la
situazione e soprattutto trovare delle soluzioni, dare un indirizzo
all'Azienda e iniziare un nuovo percorso. Ci fu detto che nei primi
giorni di febbraio il Governo regionale avrebbe approvato una
delibera. Qualche giorno fa il Governo ha approvato una delibera
che traccia il nuovo iter, le nuove possibilità, quindi è stato
positivo il fatto di aver sollecitato il collega a cambiare marcia
su questo piccolo
dossier
, a darsi da fare, ma soprattutto
ad invertire la rotta. Ad oggi il Governo ha approvato una
delibera, ha approvato uno schema su chi avrà la possibilità di
avere le cure, le date inserite in delibera - noi abbiamo potuto
verificare anche con dei tecnici - sono molto ottimistiche,
speriamo che l'Azienda sia rapida e non faccia come su tanti altri
dossier: parole e non fatti. Se posso sintetizzare il tutto, è un
inizio auspicato da noi da diversi mesi e speriamo che possa fare
la differenza. Ascoltiamo comunque attentamente la risposta
dell'Assessore, anche se la risposta, a seguito delle nostre
iniziative in questi ultimi mesi, mi sembra sia la delibera che è
stata approvata. L'auspicio che potrei mettere in evidenza e fare
da stimolo all'Assessore è che, con un po' di fiato sul collo
all'Azienda, mettano gambe a quello che è stato approvato pochi
giorni fa dal Governo regionale. Ascoltiamo la risposta.
Président -
La parole à l'Assesseur Bertschy pour la
réponse.
Bertschy (UVP) -
Grazie collega Chatrian. Senza togliere
merito alle vostre iniziative - che credo in questo periodo
rispetto alla sanità siano state parecchie -, è corretto anche dire
che su questo tema l'Assessorato lavorava, c'era un gruppo di
lavoro che stava predisponendo l'atto che poi è arrivato, che,
nella logica di concertazione che sta dietro al lavoro che stiamo
cercando di svolgere, aveva visto coinvolte sia le strutture
aziendali, ma soprattutto le associazioni delle persone con
disabilità che in maniera particolare si potranno giovare di questa
prima iniziativa, quindi bene lo stimolo politico, ma su questi
temi ci sono anche precisi obiettivi che si stanno cercando di
realizzare.
La delibera si propone di allargare la platea degli assistiti,
introduce tre forme di sostegno cercando di dare una prima visione,
che vedremo come seguire sia in termini organizzativi e sia
rispetto alla risposta sui cittadini. Viene introdotta la
possibilità di dare le cure ai soggetti con vulnerabilità sociale,
con ISEE sotto i 10 mila euro, ai soggetti con vulnerabilità
sanitaria e ai soggetti con vulnerabilità di tipo socio-sanitaria.
Oltre alle cure previste dai LEA per la popolazione e ai soggetti
tra gli 0 e i 14 anni, quindi vengono introdotte queste tre fasce,
che dovranno permettere di andare incontro maggiormente ai bisogni
delle fasce più deboli e quelle più in difficoltà. La volontà è
quella di monitorare l'applicazione di questa delibera anche per
capire come introdurre eventualmente ancora maggiori servizi, non
tirare sotto l'aspetto finanziario che sotto l'aspetto
organizzativo. In questo senso lo stimolo che lei riporta in aula è
lo stimolo che noi abbiamo dato all'azienda. La delibera è stata
trasmessa di modo che si possa garantirne l'applicazione e
soprattutto prevedere che l'applicazione sia distribuita sul
territorio, anche perché abbiamo presidi organizzati che possono
rispondere a questa necessità. Io quindi in questo momento credo
che le cose siano state scritte nella maniera più coerente
possibile sia alla programmazione organizzativa gestionale e
finanziaria che alle risposte che sono in attesa di avere i
cittadini, in particolare quelli più vulnerabili. Direi che nel
prossimo periodo forniremo dati puntuali per capire come verrà
applicata, i tempi di applicazione sono presi dalle delibere e
saranno quelli che monitoreremo con attenzione.
Président -
La parole au collègue Chatrian pour la
réplique.
Chatrian (ALPE) -
Noi diciamo finalmente, Assessore
Bertschy, quindi un passettino è stato fatto con la delibera che
avete approvato.
Due considerazioni: la prima sulla vulnerabilità sociale. Non
avete voluto modificare l'asticella dell'ISEE: chi avrà la
possibilità di avere le cure sarà sotto la soglia di 10 mila euro.
Lei sa che le Regioni un po' più virtuose della nostra hanno una
soglia vicino ai 26 mila di ISEE, l'Emilia-Romagna ce l'ha a
27.500, quindi avete dato applicazione alla volontà, ma, per quanto
riguarda la vulnerabilità sociale, è molto bassa e non avete
probabilmente avuto - lei non ce l'ha detto - la possibilità di
modificare la vulnerabilità sociale. Un'altra cosa invece
importante legata alla vulnerabilità sanitaria - l'altra è legata
alla parte socio-sanitaria - è che finalmente codificate:
soprattutto ci sarà un codice e la possibilità per chi ha delle
difficoltà di avere questo servizio in più ad oggi non
esistente.
La sintesi è: platea più larga, più valdostani potranno avere
per queste difficoltà le cure odontoiatriche gratuite e dirette e,
dall'altra, il nostro auspicio è non solo di monitorare, per il
tramite dell'azienda, il prosieguo, ma - io direi - di accelerare
il più possibile visto e considerato che avete inserito all'interno
di questa delibera e reperito 430 mila euro. Nel momento in cui c'è
una scelta di natura politica quindi che sia il più rapida
possibile per poter dare un servizio migliore dato che ad oggi,
come dicevo prima, coloro che godono di cure gratuite in Valle
d'Aosta, nonostante la difficoltà sociale, socio-sanitaria e
sanitaria, sono solo 130 persone.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK