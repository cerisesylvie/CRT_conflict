Consiglio Regionale della Valle d'Aosta - Oggetto del Consiglio n. 882 del 6 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENERGIA
Risparmio energetico e fonti alternative
Precedente
Successivo
Resoconto integrale del dibattito dell'aula
Oggetto del Consiglio n. 882 del 6 ottobre 1999 - Resoconto
OGGETTO N. 882/XI Riapprovazione, ai sensi dell'articolo 31,
ultimo comma, dello Statuto speciale, del disegno di legge
regionale: "Ulteriori modificazioni alla legge regionale 28 marzo
1995, n. 9 (Incentivazione di interventi finalizzati
all'abbattimento delle dispersioni termiche negli edifici), come
modificata dalla legge regionale 6 aprile 1998, n. 9".
Articolo 1 (Sostituzione dell'articolo 2 della legge
regionale 28 marzo 1995, n. 9)
1. L'articolo 2 della legge regionale 28 marzo 1995, n. 9
(Incentivazione di interventi finalizzati all'abbattimento delle
dispersioni termiche negli edifici), già modificato dall'articolo 3
della legge regionale 6 aprile 1998, n. 9, è sostituito dal
seguente:
"Articolo 2
(Caratteristiche degli interventi ammessi a contributo)
1. La coibentazione dei tetti e dei sottotetti è ammissibile a
contributo qualora l'intervento consenta un aumento della
resistenza termica della superficie interessata almeno pari a 2,5
m
2
°C/W. Ai fini della determinazione dell'aumento della
resistenza termica sono presi in considerazione soltanto i
materiali aventi esclusiva funzione isolante.
2. Sono considerati interventi di sostituzione dei serramenti
esterni quelli che comportano l'installazione nei vani finestra o
porta finestra prevalentemente vetrata di doppi vetri, tenuti in
opera da nuovi telai, che consentano un aumento della resistenza
termica della superficie interessata.
3. Per gli alberghi e per le unità immobiliari destinate ad
abitazione civile o rurale è finanziata anche la sostituzione delle
sole superfici vetrate, purché i telai di supporto siano idonei ai
fini della coibentazione termica dei locali.
4. Gli interventi indicati ai commi 2 e 3 devono interessare la
totalità dei locali, o come completamento o come integrale
sostituzione riferita all’unità immobiliare,
abitabile o agibile, dotati di apertura verso
l’esterno.
5. Gli edifici e le unità immobiliari di cui all'art. 1 devono
avere ottenuto l'abitabilità o l'agibilità in data anteriore a
quella dell'intervento. È considerata equipollente all'abitabilità
l'iscrizione in catasto anteriore alla data di entrata in vigore
della legge 28 febbraio 1985, n. 47 (Norme in materia di controllo
dell'attività urbanistico-edilizia, sanzioni, recupero e sanatoria
delle opere edilizie).
6. Sono ammissibili a contributo gli interventi la cui
documentazione di spesa è stata emessa in data non anteriore ad un
anno rispetto a quella di presentazione della domanda.
7. Nel caso degli alberghi, sono ammissibili a contributo gli
interventi la cui documentazione di spesa è stata emessa in data
non anteriore a tre anni rispetto a quella di presentazione della
domanda.
8. In via transitoria, sono ammissibili a contributo gli
interventi la cui documentazione di spesa è stata emessa
successivamente al 31 dicembre 1995, purché la presentazione della
domanda sia effettuata entro il 31 dicembre 1999.".
Président
A l'unanimité la I
ère
Commission a
exprimé son avis favorable sur le projet de réapprobation. Je
soumets au vote l'article 1
er
et le projet de loi dans
son ensemble:
Conseillers présents et votants: 31
Pour: 31
Le Conseil réapprouve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK